{"id": "3248084", "revid": "729019", "url": "https://it.wikipedia.org/wiki?curid=3248084", "title": "Battaglia di Brody-Dubno", "text": "La battaglia di Brody-Dubno (conosciuta nella storiografia anche come battaglia di Brody, battaglia di Dubno o battaglia di Luc'k-Dubno) fu un grande scontro di carri armati tra le forze corazzate tedesche e sovietiche durante i primi giorni della Operazione Barbarossa, nella seconda guerra mondiale.\nSi tratt\u00f2 della battaglia pi\u00f9 dura e combattuta nelle prime settimane dell'invasione tedesca e di una delle pi\u00f9 grandi e violente battaglie tra mezzi corazzati della guerra sul fronte orientale, in termini di forze impiegate e di perdite paragonabile alla stessa battaglia di Kursk del 1943. La battaglia, aspra e molto violenta, si combatt\u00e9 nelle regioni occidentali dell'Ucraina (aree di Brody, Dubno, Rivne e Luc'k) tra le esperte e efficienti Panzer-Division del Gruppo d'armate Sud (quattro divisioni corazzate), supportate da un potente appoggio della Luftwaffe, e i numerosi corpi meccanizzati sovietici (sette corpi meccanizzati, di cui almeno cinque parteciparono alla battaglia), dotati di grandi quantit\u00e0 di carri armati leggeri e medi, ma scarsamente organizzati e inesperti.\nNonostante il notevole valore dimostrato e la determinazione dei carristi sovietici, che mise in serie difficolt\u00e0 le \"Panzertruppen\" veterane della Wehrmacht, i confusi e disordinati contrattacchi delle forze corazzate dell'Armata Rossa fallirono dopo quattro giorni di drammatici scontri tra carri, e riuscirono solo a rallentare l'avanzata tedesca senza poter bloccare la marcia su \u017dytomyr e Kiev. Dopo aver subito pesanti perdite per l'azione nemica ma anche per avarie e carenze logistiche, i corpi meccanizzati sovietici, ormai decimati, dovettero abbandonare i contrattacchi e ripiegare verso est, mentre le Panzer-Division, pur indebolite, proseguirono in avanti, anche se dovettero riconoscere la pericolosit\u00e0 dell'avversario e il carattere profondamente diverso della lotta all'est, molto pi\u00f9 difficile e costosa per la Wehrmacht, contro un nemico coraggioso, dotato di molti mezzi meccanici e deciso a combattere.\nOperazione Barbarossa.\nDurante la lunga e piuttosto confusa fase di elaborazione teorica della strategia complessiva tedesca per l'invasione dell'Unione Sovietica (Operazione Barbarossa) si erano confrontate pianificazioni frutto degli studi sia dell'OKH che dell'OKW (principalmente con gli apporti dei generali Marcks, von Lossberg e Paulus). Mentre alcuni studi ipotizzavano una spinta offensiva principale nel settore settentrionale, per isolare e conquistare completamente l'area baltica e la regione di Leningrado in collegamento con i finlandesi, prima di una marcia su Mosca da nord, altri progetti prevedevano una classica avanzata diretta su Mosca lungo la strada maestra Minsk-Smolensk-Mosca.\nLa pianificazione adottata, frutto anche delle interferenze del F\u00fchrer e dei suoi dubbi sull'opportunit\u00e0 di una marcia diretta su Mosca, non definiva nel dettaglio tutta l'operazione, ma si limitava a progettare un'avanzata principale al centro (con l'impiego di due \"Panzergruppen\" - \"Panzergruppe 2\" e \"Panzergruppe 3\" con quasi 2000 carri armati in totale) fino a Smolensk, mentre prevedeva importanti concentramenti anche a nord (con l'impiego del \"Panzergruppe 4\" con oltre 600 carri armati) e soprattutto a sud dove Hitler prevedeva di conquistare le ricche regioni cerealicole e gli importanti obiettivi minerari e industriali ucraini.\nL'OKH non condivideva completamente questa impostazione ma per il momento si accontent\u00f2 di organizzare le prime fasi della campagna, evidenziando comunque come la spinta principale dovesse essere esercita nel settore centrale dell'immenso fronte orientale. Compito del potente Gruppo d'armate Sud al comando del prestigioso feldmaresciallo von Rundstedt restava quello di invadere l'Ucraina e di organizzare una grande manovra di accerchiamento puntando direttamente su Kiev per poi discendere lungo il Dniepr e accerchiare tutte le forze nemiche schiacciandole contro la costa del Mar Nero, in collaborazione con un secondo raggruppamento tedesco-rumeno schierato in Romania (Operazione \"M\u00fcnich\") \nPer effettuare una simile complessa manovra il Gruppo d'armate Sud disponeva per\u00f2 di un solo raggruppamento corazzato, il \"Panzergruppe 1\" al comando dell'esperto generale Ewald von Kleist. Il \"Panzergruppe\" era peraltro il pi\u00f9 potente dei quattro schierati sul fronte orientale insieme a \"Panzergruppe 2\" del generale Heinz Guderian (dipendente dal Gruppo d'armate Centro) ed era costituito da cinque delle migliori e pi\u00f9 esperte Panzer-Division, organizzate in tre \"Panzerkorps\" (3\u00b0, 48\u00b0 e 14\u00b0), equipaggiate con un gran numero di Panzer III e Panzer IV pi\u00f9 moderni e rafforzate da tre divisioni motorizzate e dai reparti Waffen-SS \"Wiking\" e \"Leibstandarte Adolf Hitler\". Nel complesso il raggruppamento corazzato del generale von Kleist allineava 880 carri armati, tra cui 447 Panzer III (principalmente del modello con cannone anticarro da 5\u00a0cm/42, in grado di dominare i carri leggeri sovietici ed efficace anche contro i moderni carri medi T-34) e 168 Panzer IV.\nI progetti del comando del Gruppo d'armate Sud e del \"Panzergruppe 1\" prevedevano piuttosto ottimisticamente di poter avanzare rapidamente in profondit\u00e0 con due Panzerkorps (il 3\u00ba e il 48\u00ba con quattro Panzer-Division) affiancati, puntando direttamente su Luc'k, \u017dytomyr e quindi Kiev, sbaragliando le difese nemiche e le eventuali riserve presenti sul posto. La presenza di un forte schieramento sovietico venne individuata ma la consistenza delle forze meccanizzate dell'Armata Rossa nel settore venne molto sottovalutata.\nNella realt\u00e0 Stalin e il comando dell'Armata Rossa stavano costituendo forze imponenti proprio nel settore ucraino nella previsione di un possibile attacco tedesco in questa regione ricca di materie prime e di stabilimenti industriali. Secondo i piani del generale Georgij \u017dukov del 15 maggio, inoltre, dal settore dell'Ucraina occidentale sarebbero potute partire operazioni offensive preventive con potenti forze meccanizzate per anticipare i piani tedeschi. Nelle ultime settimane erano quindi in movimento numerosi corpi meccanizzati inviati a rafforzare le cospicue forze gi\u00e0 presenti. Alla data del 22 giugno quindi il generale Michail Kirponos, comandante del \"Distretto militare speciale Sud-Occidentale\" (che sarebbe stato trasformato in guerra in \"Fronte Sud-Occidentale\") disponeva di forze poderose, anche se ancora parzialmente in movimento e non opportunamente schierate ed equipaggiate, numericamente molto superiori a quelle nemiche. In particolare erano presenti nel settore meridionale sette corpi meccanizzati con una disponibilit\u00e0 teorica di oltre 3800 carri armati di vario tipo. \nIn realt\u00e0 questi raggruppamenti meccanizzati, costituiti ciascuno da due divisioni corazzate e una divisione meccanizzata con in teoria 1031 carri armati per ogni corpo meccanizzato, erano stati organizzati solo da pochi mesi (a seguito della precipitosa decisione di Stalin e dei suoi generali di ricostituire le forze corazzate autonome dopo le clamorose vittorie tedesche) e presentavano, tranne alcune eccezioni, enormi carenze di equipaggiamento (essendo costituiti in gran maggioranza da carri armati leggeri con solo piccole percentuali dei nuovi mezzi medi e pesanti superiori tecnicamente ai carri tedeschi), erano scarsamente addestrati, con quadri di comando giovani ed inesperti. Inoltre i corpi meccanizzati presentavano gravi carenze logistiche, mancavano di idonee attrezzature di manutenzione e riparazione, la quantit\u00e0 di munizioni anticarro disponibili era insufficiente, e non erano in grado di mettersi rapidamente in movimento dalle loro posizioni di schieramento, in alcuni casi lontani anche molte centinaia di km dalla linea del fronte combattente.\nL'attacco del 22 giugno 1941 colse totalmente di sorpresa la dirigenza politica e militare sovietica (sempre convinta di una possibile guerra solo nel 1942); i primi ordini diramati nella mattinata risultarono contraddittorii e poco efficaci e aumentarono ancora la confusione nei comandi subordinati sulla linea del fronte. Solo alle 21:15 il Comando supremo di Mosca diram\u00f2 il fatale ordine n. 3 che imponeva di contrattaccare in massa impegnando in forze i corpi meccanizzati per schiacciare le punte offensive tedesche e passare immediatamente alla controffensiva in territorio nemico. \nPrivi di informazioni precise sulla consistenza e la formidabile potenza delle masse corazzate della Wehrmacht i comandi dell'Armata Rossa (il maresciallo Tymo\u0161enko, Stalin e il generale \u017dukov) sperarono di riuscire ad impedire la catastrofe sulle frontiere impegnando in massa i corpi meccanizzati, ancora non concentrati e molto disorganizzati, in una sconsiderata controffensiva generale, secondo le linee guida del piano n. 41 preparato il 15 maggio 1941. I contrattacchi tentati disperatamente nei giorni seguenti dai generali sovietici sul fronte terminarono tutti con rovinose sconfitte e non poterono impedire il disastroso crollo delle linee sovietiche.\nSolo nel settore meridionale, particolarmente munito e dotato di riserve molto pi\u00f9 potenti, il generale Kirponos, pi\u00f9 avveduto e coadiuvato personalmente dal generale \u017dukov che si era immediatamente recato a Kiev gi\u00e0 nella serata del 22 giugno, riusc\u00ec in qualche modo a concentrare una parte delle poderose forze meccanizzate a sua disposizione ed a organizzare contrattacchi disordinati e confusi, ma che riuscirono a mettere in difficolt\u00e0 i panzer e che avrebbero provocato le pi\u00f9 grandi battaglie di carri della prima fase della cosiddetta \"Grande Guerra Patriottica\".\nBattaglia in Ucraina.\nAvanzata del Panzergruppe 1.\nFin dal 23 giugno le quattro divisioni corazzate tedesche del 3\u00ba e del 48\u00ba Panzerkorps avevano potuto procedere in avanti spingendosi nei varchi aperti dalle divisioni di fanteria della 6\u00aa Armata; la 44\u00aa e la 298\u00aa divisione fanteria aprirono il passo al 3\u00ba Panzerkorps del generale von Mackensen che diresse subito lungo l'asse di sfondamento Luc'k-Rivne, mentre la 57\u00aa e la 75\u00aa divisione fanteria permisero al 48\u00ba Panzerkorps del generale Kempff di progredire lungo la strada Dubno-Ostroh. In questo modo le forze corazzate del Panzergruppe 1 minacciavano i collegamenti tra la 5\u00aa e la 6\u00aa Armata sovietiche e mettevano in pericolo la coesione dell'intero schieramento del Fronte Sud-Occidentale del generale Kirponos.\nUlteriori attacchi tedeschi vennero sferrati dalla 101\u00aa Divisione leggera a Przemy\u015bl sul fiume San e dalla 1\u00aa Divisione da montagna direttamente contro l'importante piazzaforte di Leopoli. La progressione dei panzer allarm\u00f2 subito il generale Kirponos che, sollecitato anche dal generale \u017dukov (presente sul posto) a concentrare i suoi potenti mezzi corazzati e a contrattaccare secondo gli ordini provenienti da Mosca, per guadagnare tempo decise in primo luogo di far intervenire i due corpi schierati pi\u00f9 vicini alle frontiere. Il 4\u00ba Corpo meccanizzato del generale Vlasov (il pi\u00f9 potente e moderno dell'Armata Rossa con la 8\u00aa e la 32\u00aa divisioni corazzate equipaggiate con 979 carri armati, tra cui 327 T-34 e 101 KV) avrebbe contrattaccato per proteggere Leopoli, mentre il 22\u00ba Corpo corazzato del generale Kondrusev (con 707 mezzi corazzati, tra cui 31 KV schierati nella 41\u00aa divisione corazzata) avrebbe marciato su Volodymyr-Volyns'kyj dove era gi\u00e0 schierata la 1\u00aa brigata anticarro alle prese con la 14. Panzer-Division del 3\u00ba Panzerkorps tedesco. \nNel frattempo il generale Kirponos cerc\u00f2 di concentrare al massimo le sue riserve mobili per sferrare una controffensiva generale e schiacciare i corpi corazzati tedeschi in rapida avanzata verso Luc'k, Brody e \u017dytomyr; il 15\u00ba e l'8\u00ba Corpo meccanizzato vennero fatti avanzare per attaccare da sud, mentre pi\u00f9 a nord vennero richiamati il 9\u00ba, il 19\u00ba e il 24\u00ba Corpo meccanizzato. L'avanzata pi\u00f9 profonda e pericolosa venne effettuata il 23 e il 24 giugno dalla 11. Panzer-Division del generale Ludwig Cr\u00fcwell, elemento di punta del 48\u00ba Panzerkorps e formazione gi\u00e0 famosa per lo slancio aggressivo dei suoi uomini (soprannominata \"divisione fantasma\" dopo le sue vittorie nei Balcani). \nIl 23 giugno la 11. Panzer-Division respinse un primo attacco della 10\u00aa Divisione corazzata sovietica appartenente al 15\u00ba Corpo corazzato del generale Karpezo; a Radechiv i panzer, guidati da capaci ufficiali come il colonnello Gustav-Adolf Riebel ed il tenente colonnello Theodor von Schimmelmann, respinsero gli attacchi e inflissero pesanti perdite ai carri leggeri nemici, mentre altri reparti della 32\u00aa divisione corazzata (appartenente al 4\u00ba Corpo del generale Vlasov) tentarono ugualmente senza successo di intralciare l'avanzata dei mezzi corazzati tedeschi. L'impiego frammentario nei primi giorni dell'Operazione Barbarossa dei corpi meccanizzati sovietici, formazioni spesso distanti molte decine di kilometri dalle prime linee e afflitte da gravi carenze logistiche accentuate dalle difficili caratteristiche del terreno, paludoso e intersecato da numerosi corsi d'acqua, favor\u00ec le Panzer-Division tedesche che poterono affrontare in successione i vari contrattacchi e respingerli grazie alla loro maggior abilit\u00e0 ed esperienza di manovra con mezzi corazzati, sfruttando abilmente i mezzi di comunicazione radio e il superiore addestramento nel tiro controcarro.\nAnche a nord le due divisioni corazzate del 3\u00ba Panzerkorps (13. e 14. Panzer-Division) affrontarono con successo il 24 giugno gli attacchi del 22\u00ba Corpo meccanizzato che sub\u00ec pesanti perdite anche contro le difese anticarro delle divisioni di fanteria tedesche e venne decimato; lo stesso generale Kondrusev, comandante del corpo, rimase gravemente ferito negli scontri. La Luftwaffe (in particolare il V \"Fliegerkorps\" del generale von Greim), in possesso del completo controllo dei cieli, intervenne con efficacia e contribu\u00ec potentemente a sbaragliare i tentativi controffensivi sovietici infliggendo ulteriori gravi perdite alle pesanti e disordinate formazioni nemiche.\nDopo aver respinto questi primi contrattacchi i panzer tedeschi proseguirono in avanti; il 3\u00ba Panzerkorps, dopo aver superato Volodymyr-Volyns'kyj marci\u00f2 su Luc'k (dove affront\u00f2 ancora la tenace resistenza della 1\u00aa brigata anticarro sovietica), mentre la 11. Panzer-Division, sempre in testa al 48\u00ba Panzerkorps, raggiunse Berestecko e conquist\u00f2 un'importante testa di ponte sul fiume Styr.\nTentativi di contrattacco sovietici.\nDurante il 24 giugno il generale Kirponos, secondo le direttive del generale \u017dukov che, dopo essersi trattenuto sul campo per alcuni giorni, sarebbe ripartito per Mosca il 25 giugno, cerc\u00f2 di riorganizzare il suo schieramento per sferrare finalmente un contrattacco coordinato sui due fianchi del sempre pi\u00f9 pericoloso e profondo cuneo corazzato tedesco. Nel frattempo una parte del 4\u00ba Corpo meccanizzato sferr\u00f2 un nuovo attacco a ovest di Leopoli in direzione di Nemirov, ma incapp\u00f2 in un potente schieramento anticarro tedesco della 71\u00aa Divisione fanteria, sub\u00ec dure perdite e fall\u00ec completamente i suoi obiettivi.\nAnche il 22\u00ba Corpo meccanizzato, duramente respinto dalla 13. Panzer-Division, era in grave difficolt\u00e0, e il generale Rokossovskij al comando del 9\u00ba Corpo meccanizzato posizionato molto pi\u00f9 a est, nell'area di Sepetivka, che stava tentando di eseguire i suoi ordini di avanzata su Rivne e Luc'k, incapp\u00f2 nei resti in disfacimento della 19\u00aa Divisione corazzata del corpo meccanizzato del generale Kondrusev comprendendo per la prima volta la tragicit\u00e0 della situazione sovietica. Equipaggiato solo con 300 carri armati leggeri, il corpo di Rokossovskij, secondo gli ordini del generale Kirponos avrebbe dovuto coordinare i suoi attacchi su Klevan e Luc'k con il 19\u00ba Corpo meccanizzato del generale Feklenko, ugualmente equipaggiato solo con 450 carri armati leggeri e appena 7 carri medi o pesanti e posizionato ancor pi\u00f9 a est nella regione di \u017dytomyr. Il 24 e il 25 giugno l'avanguardia di Rokossovskij (la 20\u00aa Divisione corazzata al comando del colonnello Michail Katukov, futuro famoso comandante di unit\u00e0 corazzate fino a Berlino) avrebbe subito una dura lezione contro i panzer del 3\u00ba Panzerkorps, perdendo tutti i suoi carri leggeri.\nNel frattempo a sud continuava l'estenuante e confusa marcia del potente 8\u00ba Corpo meccanizzato del generale Rjaby\u0161ev che, dotato di 932 carri armati tra cui 167 T-34 e KV, era partito fin dal 22 giugno dalla sua area di Drogobych; intralciato da ordini contraddittori e da enormi carenze logistiche e organizzative solo il 25 giugno arriv\u00f2 in modo frammentario nell'area di Kremenec' per sferrare il contrattacco. Gli ottimistici ordini finali del generale Kirponos vennero diramati ai reparti subordinati la notte del 24 giugno; essi prevedevano in teoria un potente doppio attacco a partire dalle ore 09.00 del 26 giugno organizzato, a nord del cuneo corazzato del Panzergruppe 1, dal 9\u00ba e dal 19\u00ba Corpo meccanizzato sovietico che, raggruppati sotto il comando superiore del generale Potapov (comandante della 5\u00aa Armata), avrebbero attaccato dai boschi a nord di Rivne in direzione rispettivamente di Klevan (9\u00ba Corpo) e di Dubno (19\u00ba Corpo).\nContemporaneamente, a sud sarebbe stato costituito un \"Gruppo mobile del Fronte Sud-Occidentale\" al comando del generale Morgunov (responsabile di tutte le unit\u00e0 meccanizzate del Fronte) con l'8\u00ba Corpo meccanizzato che, al termine della sua sfibrante marcia di avvicinamento, avrebbe attaccato verso Dubno, e con il 15\u00ba Corpo meccanizzato del generale Karpezo in direzione di Brody. Il 15\u00ba Corpo meccanizzato, in teoria molto ben equipaggiato con 749 carri armati tra cui 136 carri T-34 e KV, aveva gi\u00e0 subito dure perdite contro la 11. Panzer-Division nei giorni precedenti; ora, rafforzato con la 8\u00aa Divisione corazzata sottratta al 4\u00ba Corpo meccanizzato, doveva avanzare in un terreno particolarmente difficile e paludoso cercando di coordinarsi con il corpo meccanizzato del generale Rjaby\u0161ev. Nella realt\u00e0 i corpi meccanizzati sovietici, male organizzati, con gravi carenze di equipaggiamento, di sostegno logistico e di comando e controllo, bersagliati dall'aria continuamente dagli attacchi della Luftwaffe, sarebbero entrati in combattimento in modo disordinato e frammentario disperdendo la loro potenza d'urto. L'8\u00ba Corpo meccanizzato, punta di diamante della prevista controffensiva, il 26 giugno aveva pronti solo 150 carri armati della 34\u00aa Divisione corazzata e appena 60 della 12\u00aa Divisione corazzata; mentre il generale Karpezo, dopo aver attraversato durante la marcia di avvicinamento cinque corsi d'acqua, pot\u00e9 impegnare una sola divisione corazzata.\nMentre i sovietici tentavano faticosamente di organizzare un contrattacco coordinato sui fianchi del cuneo tedesco, i due Panzerkorps del Panzergruppe 1 del generale von Kleist avevano ulteriormente progredito in avanti; il 3\u00ba Panzerkorps del generale von Mackensen, dopo aver conquistato Luc'k e aver disperso il 22\u00ba Corpo meccanizzato (lo stesso generale Kondrusev rimase ucciso e venne sostituito dal generale Tamruchij) raggiunse a sua volta e super\u00f2 il fiume Styr avanzando verso Rivne, mentre la 11. Panzer-Division del 48\u00ba Panzerkorps del generale Kempff entr\u00f2 a Dubno e avanz\u00f2 ancora audacemente e quasi isolata verso Ostroh, pi\u00f9 avanti della 16. Panzer-Division e della 75\u00aa Divisione fanteria che seguivano dietro.\nBattaglie di carri a Brody, Luc'k e Dubno.\nDal 26 giugno 1941 i corpi corazzati sovietici, faticosamente concentrati sui due lati del cuneo di sfondamento tedesco sferrarono finalmente la loro controffensiva dando inizio a quattro giorni di furiose battaglie di carri tra le pi\u00f9 combattute e costose per le due parti della guerra sul fronte orientale; i reparti corazzati sovietici si impegnarono coraggiosamente e misero in difficolt\u00e0 le Panzertruppen tedesche, molto pi\u00f9 esperte e abili, che rimasero sorprese dalle capacit\u00e0 offensive del nemico. Lo stesso generale Halder sottoline\u00f2 la durezza degli scontri e le elevate e inattese perdite subite dando un giudizio lusinghiero delle capacit\u00e0 di comando del nemico.\nIn realt\u00e0 nel campo sovietico regnava la massima confusione, tra ordini contraddittorii, mancanza di collegamenti, assenza di protezione aerea, conflitti di competenze e grande inesperienza; e le battaglie sarebbero infine terminate con il fallimento dell'irrealistico piano dei comandi dell'Armata Rossa. Il primo giorno di scontri sia il 15\u00ba Corpo meccanizzato del generale Karpezo sia soprattutto l'8\u00ba Corpo del generale Rjaby\u0161ev si spinsero in avanti sul fianco destro del 48\u00ba Panzerkorps; l'8\u00ba Corpo guadagn\u00f2 terreno e riprese il villaggio di Les'nev, ma durante i primi combattimenti con i panzer sub\u00ec dure perdite di fronte alle abili manovre combinate dei mezzi corazzati tedeschi.\nNella notte del 26 giugno il generale Rjaby\u0161ev ricevette inizialmente ordine dal generale Kirponos (preoccupato anche per la situazione a Leopoli) di ripiegare verso est, ma pi\u00f9 tardi l'arrivo del commissario politico del Fronte, generale Va\u0161ugin, al posto di comando dell'8\u00ba Corpo meccanizzato impose una nuova variazione dei piani: ora il corpo meccanizzato avrebbe dovuto raggrupparsi e puntare direttamente su Dubno per tagliare fuori, in collegamento con il 19\u00ba Corpo meccanizzato, le forze tedesche gi\u00f9 arrivate a Ostrog. Nel frattempo era completamente fallito l'attacco del 15\u00ba Corpo meccanizzato da Brody verso Berestecko: duramente bombardato dalla Luftwaffe, il corpo si disgreg\u00f2, il generale Karpezo venne ferito e sostituito dal colonnello Ermolov, mentre la 8\u00aa Divisione corazzata rimase bloccata a Kamenka-Bugskaja senza poter intervenire in aiuto. \nLa situazione stava precipitando per i sovietici anche nella regione di Leopoli, dove l'altra divisione del 4\u00ba Corpo meccanizzato (la 32\u00aa Divisione) si ritir\u00f2 a sua volta verso Ternopil', mentre l'intervento della 9. Panzer-Division (appartenente al 14\u00ba Panzerkorps) permise ai tedeschi di avanzare rapidamente verso l'importante citt\u00e0 ucraina gi\u00e0 preda di una sollevazione di elementi nazionalistici anti-sovietici. Leopoli sarebbe caduta la notte del 29-30 giugno dopo la ritirata delle residue forze del generale Vlasov e, dopo caotici scontri, violenze ed esecuzioni da parte di entrambe le parti, di prigionieri politici e minoranze etniche.\nNel frattempo anche a nord i combattimenti il 26 giugno si conclusero con il fallimento degli attacchi sovietici: la 13. Panzer-Division respinse con facilit\u00e0 nella regione di Klevan i carri leggeri del 9\u00ba Corpo meccanizzato, e il generale Rokossovskij decise di rinunciare a impossibili avanzate e di adottare tattiche pi\u00f9 prudenti di difesa mobile che permisero ai carri sovietici di ottenere qualche successo locale nei giorni seguenti, ma non impedirono l'ulteriore avanzata dei panzer tedeschi del 3\u00ba Panzerkorps oltre Rivne. Pi\u00f9 a est era iniziato anche l'attacco del 19\u00ba Corpo meccanizzato del generale Feklenko sul fianco sinistro della punta avanzata della 11. Panzer-Division, contemporaneamente minacciata anche sul fianco destro dagli attacchi dell'8\u00ba Corpo meccanizzato. La 11. Panzer-Division, molto esperta e combattiva, assunse quindi, senza ripiegare, una cosiddetta posizione a riccio (\"Igel\", nella terminologia dell'esercito tedesco) mantenendo le sue posizioni esposte, difendendosi in tutte le direzioni e respingendo gli attacchi dei carri leggeri del 19\u00ba Corpo meccanizzato. \nLa situazione pi\u00f9 critica per i tedeschi si verific\u00f2 il 27 giugno a sud, dove il generale Rjaby\u0161ev, dopo le energiche sollecitazioni del commissario Va\u0161ugin, organizz\u00f2 un raggruppamento tattico della 34\u00aa Divisione corazzata, affidato all'abile generale Nikolaj Popel, per marciare direttamente verso Dubno e tagliare le comunicazioni della 11. Panzer-Division. L'attacco ebbe inizialmente successo; i carri del generale Popel avanzarono coraggiosamente in profondit\u00e0 nelle retrovie del 48\u00ba Panzerkorps tedesco, senza preoccuparsi dei collegamenti, raggiunsero Dubno e si spinsero pericolosamente fino a sei kilometri dalle unit\u00e0 di avanguardia del 19\u00ba Corpo meccanizzato, ripartito all'attacco da nord-ovest. La manovra sovietica sembr\u00f2 avere successo e mise in difficolt\u00e0 i tedeschi, ma in realt\u00e0 il gruppo mobile del generale Popel era praticamente isolato dal resto dell'8\u00ba Corpo meccanizzato e a rischio di distruzione, mentre il 9\u00ba Corpo meccanizzato era stato costretto alla difensiva e lo stesso 19\u00ba Corpo meccanizzato fin\u00ec per essere respinto indietro dai panzer della 11. e della 13. Panzer-Division. Il generale Potapov, responsabile delle forze corazzate sovietiche a nord, inoltre non riusc\u00ec, per inesperienza e mancanza di adeguati collegamenti, a coordinare le sue operazioni con quelle del raggruppamento meridionale del generale Morgunov, sprecando il momento favorevole e disperdendo la forza d'urto delle sue forze.\nIl 28 e il 29 giugno la battaglia nell'area di Dubno ebbe il suo momento decisivo: la Luftwaffe bombard\u00f2 pesantemente tutti i concentramenti di carri sovietici, mentre la 16. Panzer-Division (schierata subito dietro la 11.Panzer-Division), guidata dall'energico generale Hans-Valentin Hube e da abili comandanti come il colonnello Rudolf Sickenius e il tenente colonnello Strachwitz, intervenne con grande abilit\u00e0 bloccando il gruppo mobile del generale Popel, isolandolo e accerchiandolo completamente. Anche gli altri reparti dell'8\u00ba Corpo meccanizzato (12\u00aa Divisione corazzata e 7\u00aa Divisione motorizzata) vennero duramente respinti dai panzer della 16. Panzer-Division che decimarono i mezzi corazzati sovietici del gruppo mobile del generale Morgunov; nel frattempo l'\"Igel\" della 11. Panzer-Division respinse tutti gli attacchi e mantenne saldamente le posizioni, mentre le forze sovietiche esaurivano sempre pi\u00f9 il loro potenziale offensivo.\nFallimento sovietico e ripresa dell'avanzata tedesca.\nNella notte del 29 giugno il generale Kirponos comprese che la sua controffensiva era ormai destinata al fallimento; tuttavia, non scoraggiato, decise di fare ancora un tentativo di contrastare soprattutto il 3\u00ba Panzerkorps, raggruppando sotto il comando del generale Potapov i resti del 9\u00ba, del 22\u00ba, del 19\u00ba Corpo meccanizzati e contando nell'arrivo del 24\u00ba Corpo meccanizzato del generale \u010cistjakov (altra formazione corazzata debole, equipaggiata solo con 220 carri leggeri) per attaccare sul fianco sinistro il Panzergruppe 1, di nuovo in avanzata da Rivne a Novohrad-Volyns'kyj. Nel frattempo la situazione si era deteriorata irreversibilmente a sud: il gruppo mobile del generale Popel, ormai accerchiato, si batt\u00e9 coraggiosamente per giorni isolato nell'area di Dubno e infine riusc\u00ec, dopo aver abbandonato tutti i carri armati rimasti e il materiale pesante, a sfuggire, a partire dal 2 luglio, verso sud-est, riuscendo a ricongiungersi, ridotto a poche migliaia di soldati a piedi, alle forze sovietiche solo nel mese di agosto.\nAnche i resti del valoroso 8\u00ba Corpo meccanizzato e del 15\u00ba Corpo meccanizzato abbandonarono i tentativi offensivi, dopo aver subito nuove perdite contro la 16. Panzer-Division, ora rinforzata da reparti anticarro delle divisioni di fanteria in avvicinamento; un ultimo disastroso tentativo offensivo del commissario Va\u0161ugin provoc\u00f2 nuove perdite quando alcuni reparti finirono per errore in un terreno impraticabile e furono costretti ad abbandonare tutti i loro mezzi (lo stesso Va\u0161ugin di fronte alla catastrofe si suicid\u00f2). Ancora pi\u00f9 a sud Leopoli era gi\u00e0 stata abbandonata e i resti del 4\u00ba Corpo meccanizzato (poche decine di carri del 32\u00aa Divisione corazzata) ripiegarono oltre Tarnopol. \nNonostante i tentativi del generale Kirponos di migliorare l'efficienza dei suoi reparti mobili, anche i suoi ultimi sforzi per contrastare la marcia tedesca fallirono il 30 giugno, e, mentre anche i corpi meccanizzati del generale Potapov si ritiravano (dopo aver perso oltre l'80% dei loro mezzi) verso ovest, le Panzer-Division tedesche ripresero la loro avanzata in profondit\u00e0, mentre il comando del Fronte Sud-Occidentale tentava di organizzare un nuovo schieramento difensivo sulle vecchie posizioni della Linea Stalin.\nI carri armati del Panzergruppe 1, dopo aver respinto non senza notevoli difficolt\u00e0 e qualche momento critico gli inaspettati contrattacchi dei mezzi corazzati sovietici, ripresero ad avanzare con in testa sempre la 11. Panzer-Division che marci\u00f2 da Ostroh verso Sepetivka (difesa da un raggruppamento raccogliticcio comandato dal generale Lukin), mentre la 13. Panzer-Division raggiunse Novohrad-Volyns'kyj. Le divisioni corazzate tedesche puntavano ora verso gli importanti centri di \u017dytomyr e Berdy\u010div, mentre il generale Kirponos tentava di mantenere il possesso di queste importanti regioni pur disponendo ormai di forze mobili molto pi\u00f9 ridotte\nDurante la prima settimana di luglio le unit\u00e0 di testa tedesche sarebbero riuscite a raggiungere i loro obiettivi e, nonostante nuovi contrattacchi dei resti dei corpi meccanizzati sovietici, avrebbero occupato il 7 luglio \u017dytomyr e Berdi\u010dev, aprendosi la strada sia per minacciare direttamente Kiev, sia per una pericolosa manovra aggirante in direzione sud-est che avrebbe dato luogo in agosto all'importante battaglia di Uman', che si sarebbe conclusa con un notevole accerchiamento di forze sovietiche.\nBilancio e conseguenze.\nGli aspri scontri tra carri tedeschi e sovietici nella regione di Luc'k e Dubno si conclusero quindi alla fine del mese di giugno con la chiara vittoria delle Panzer-Division e con l'inevitabile e disordinata ritirata dei resti delle teoricamente potenti formazioni meccanizzate lanciate imprudentemente nella battaglia dal comando dell'Armata Rossa. Le perdite di carri durante questi scontri furono altissime soprattutto tra le formazioni sovietiche; le Panzertruppen rivendicarono un gran numero di vittorie: il 3\u00ba Panzerkorps comunic\u00f2 la distruzione di 267 carri nemici, la 11. Panzer-Division (sempre pi\u00f9 avanti delle altre divisioni corazzate e spesso impegnata in audaci marce isolate) afferm\u00f2 di aver distrutto 150 mezzi corazzati, mentre la 16. Panzer-Division, impegnata nei giorni decisivi del 27 e 28 giugno a schiacciare le forze dell'8\u00ba Corpo meccanizzato avanzate su Dubno, rivendic\u00f2 addirittura la distruzione di 293 carri armati sovietici.\nEffettivamente le perdite nei corpi meccanizzati sovietici furono elevatissime, nella prima settimana di luglio i corpi avevano ormai perso oltre 80% dei loro mezzi e battevano in ritirata in profondit\u00e0, le deboli formazioni a nord erano ridotte a pochi migliaia di uomini a piedi, mentre solo il 4\u00ba Corpo meccanizzato aveva ancora un cospicuo numero di carri armati ma stava ripiegando a sua volta ed era disorganizzato e a corto di rifornimenti.\nIn realt\u00e0 oltre il 50% delle perdite complessive di mezzi corazzati sovietici (ammontanti in totale ad oltre 2600 carri armati) furono dovute a problemi logistici, carenze di rifornimenti, difficolt\u00e0 e avarie tecniche; i corpi meccanizzati sovietici subirono pesanti perdite (specialmente tra i carri leggeri) negli scontri contro i panzer, pi\u00f9 abili nella manovra, pi\u00f9 addestrati e con una migliore disciplina del fuoco, ed a causa dei devastanti interventi della Luftwaffe, ma una notevole parte dei mezzi dovettero essere abbandonati sul campo di battaglia per mancanza di carburante o di ricambi, per avarie meccaniche o errori tattici.\nTuttavia il comando sovietico, a dispetto delle dure perdite, continu\u00f2 i suoi tentativi di frenare l'avanzata tedesca verso Kiev e nella seconda settimana di luglio, i resti dei corpi meccanizzati furono ancora raggruppati e rinforzati da alcune riserve, contrattaccarono di nuovo mettendo nuovamente in difficolt\u00e0 le punte corazzate tedesche. In realt\u00e0 i tedeschi furono sorpresi dalla resistenza sovietica e dalla necessit\u00e0 di continui e duri scontri per proseguire l'avanzata; i comandi manifestarono ripetutamente apprezzamento per le capacit\u00e0 del comando nemico, per la combattivit\u00e0 e il coraggio delle truppe e dei reparti corazzati nemici e per la potenza e la modernit\u00e0 delle macchine sovietiche. \nLe perdite di mezzi corazzati tedeschi furono le pi\u00f9 elevate della prima fase dell'operazione Barbarossa, anche se molto inferiori a quelle nemiche; inoltre i tedeschi, in possesso del campo di battaglia dopo la ritira sovietica, poterono recuperare e rimettere in efficienza un gran numero dei panzer danneggiati nelle battaglie a Brody e Dubno, e riprendere vigorosamente l'avanzata in Ucraina nonostante la continua ed ostinata resistenza. Dal punto di vista strategico le battaglie nell'area di Dubno rallentarono l'avanzata del Gruppo d'armate Sud e costarono duri sacrifici ai reparti della Wehrmacht, sorpresi dall'audacia dei reparti meccanizzati sovietici (in particolare dell'8\u00ba Corpo meccanizzato), ma in prospettiva esaurirono prematuramente le riserve dell'Armata Rossa, provocando infine un indebolimento catastrofico del Fronte Sud-Occidentale del generale Kirponos che avrebbe subito poi la totale distruzione a Uman' e Kiev.\nLe battaglie di carri di Dubno furono tra le pi\u00f9 grandi e violente della Seconda guerra mondiale, caratterizzate da fasi drammatiche e da momenti di difficolt\u00e0 per entrambe le parti. Proprio durante questi scontri si misero in particolare evidenza alcuni celebri comandanti protagonisti di molte importanti battaglie della guerra; nella Wehrmacht, i generali Cr\u00fcwell (futuro comandante dell'Afrikakorps sotto Rommel), Mackensen, Kempff e Hube (considerato dallo stesso Hitler uno dei suoi generali pi\u00f9 energici); nell'Armata Rossa, oltre al celebre maresciallo Rokossovskij, il generale Vlasov (in seguito catturato e collaborazionista delle autorit\u00e0 tedesche), e i generali Katukov e Popel, tra i migliori comandanti di carri dell'Armata Rossa fino alla fine vittoriosa a Berlino."}
{"id": "3248087", "revid": "599013", "url": "https://it.wikipedia.org/wiki?curid=3248087", "title": "Bob Schul", "text": ""}
{"id": "3248092", "revid": "832642", "url": "https://it.wikipedia.org/wiki?curid=3248092", "title": "Il ciclope (Redon)", "text": "Il ciclope \u00e8 un dipinto di Odilon Redon risalente al 1895-1900 e custodito al Museo Kr\u00f6ller-M\u00fcller di Otterlo."}
{"id": "3248093", "revid": "435108", "url": "https://it.wikipedia.org/wiki?curid=3248093", "title": "Stadio del nuoto di Frosinone", "text": ""}
{"id": "3248097", "revid": "82804786", "url": "https://it.wikipedia.org/wiki?curid=3248097", "title": "Stadio del Nuoto", "text": ""}
{"id": "3248098", "revid": "298229", "url": "https://it.wikipedia.org/wiki?curid=3248098", "title": "Robert Schul", "text": ""}
{"id": "3248102", "revid": "736476", "url": "https://it.wikipedia.org/wiki?curid=3248102", "title": "Voguli", "text": ""}
{"id": "3248103", "revid": "61051", "url": "https://it.wikipedia.org/wiki?curid=3248103", "title": "A\u00e9rospatiale SA 565 Panther", "text": ""}
{"id": "3248107", "revid": "199745", "url": "https://it.wikipedia.org/wiki?curid=3248107", "title": "Barnadesioideae", "text": ""}
{"id": "3248118", "revid": "4252", "url": "https://it.wikipedia.org/wiki?curid=3248118", "title": "Billboard charts", "text": ""}
{"id": "3248130", "revid": "196159", "url": "https://it.wikipedia.org/wiki?curid=3248130", "title": "Chiesa della Madonna del Lino", "text": "La chiesa della Madonna del Lino, nota anche come chiesa di Santa Maria del Lino, \u00e8 una chiesa di Brescia, situata nell'angolo sud-ovest di piazza del Mercato. \nCostruito all'inizio del Seicento da Pietro Maria Bagnadore per ospitare una veneratissima immagine votiva locale, l'edificio ha sempre assunto un ruolo di santuario pi\u00f9 che di chiesa, date anche le sue modeste dimensioni. L'appellativo \"del lino\" proviene dalla piazza sulla quale si affaccia, dove anticamente si teneva il mercato del lino. Contiene residui dell'originale decorazione seicentesca e i risultati dei molti interventi effettuati durante il Settecento. \nLa chiesa \u00e8 stata sottoposta ad un restauro ventennale ed \u00e8 stata inaugurata, simbolicamente, il 16 settembre 2020, esattamente 412 anni dopo la posa della prima pietra dell'edificio.\nStoria.\nPrima della sua costruzione, nella zona dove oggi sorge la chiesa erano sempre esistite, nei secoli addietro, alcune modeste case sorte a ridosso degli spalti dell'antica cerchia muraria medievale, che al tempo correva lungo l'attuale corso Palestro fino alla chiesa di San Francesco d'Assisi, dove svoltavano verso nord e seguivano l'odierna via Pace. Accanto alle case vi era una fontana pubblica, sulla quale era dipinta un'immagine votiva raffigurante la Madonna allattante il Bambino, particolarmente venerata dagli abitanti del quartiere che la invocavano quando andavano alla fontana a prendere acqua. La consuetudine era abbastanza tradizionale: altre fontane di Brescia, al tempo, presentavano immagini simili, ad esempio l'antica fontana di Piazzetta Sant'Alessandro, oggi non pi\u00f9 esistente.\nIl culto dell'immagine sulla fontana in Piazza del Mercato conosce una notevole crescita durante il Cinquecento, grazie a una serie di segni miracolosi: entro pochi anni, l'immagine diventa un vero punto di riferimento per la devozione degli abitanti del quartiere, che cominciano ad appendere attorno ad essa ex voto di ogni tipo come omaggio per la guarigione di sordi, storpi e ossessi. La richiesta di erigere un santuario dove collocare l'immagine della Madonna dovette seguire a breve, tra la fine del Cinquecento e i primissimi anni del Seicento. Nel 1604 avviene un fatto miracoloso, che contribuisce ad abbreviare i tempi della costruzione di una nuova chiesa. Il 2 dicembre, Gerolamo Venturelli, un cittadino che risiedeva nella casa annessa alla fontana con l'immagine venerata, riceve la visita di un vecchio che trasportava con un asino una cassetta, contenente i sacri indumenti per celebrare la messa. Secondo il racconto, Venturelli tent\u00f2 di spiegare che non c'era nessun altare dove poter praticare la celebrazione, ma il vecchio insistette perch\u00e9 fosse costruito proprio in quella casa, dopodich\u00e9 scomparve.\nLa popolazione entra in un vero fervore devozionale e, il 2 aprile dell'anno successivo, il consiglio cittadino affida all'architetto Pietro Maria Bagnadore l'incarico di erigere il santuario tanto bramato. Il 16 settembre 1608 si ha la posa della prima pietra della nuova chiesa, che viene costruita in sostituzione alle case preesistenti. L'evento \u00e8 favorevole anche dal punto di vista urbanistico, poich\u00e9 consentiva una decorosa chiusura a nord di Piazza del Mercato, risistemata da Ludovico Beretta con una serie di interventi proprio pochi decenni prima. I lavori di costruzione vengono finanziati quasi totalmente dalle molte elemosine offerte dai fedeli. L'11 settembre 1609 la costruzione \u00e8 gi\u00e0 terminata e, durante una solenne celebrazione, la venerata immagine della Madonna viene trasportata sull'altare maggiore, all'interno di una ricca cornice d'argento. L'immagine viene anche coperta da una tela di Orazio Pilati ed esposta solamente in determinate occasioni.\nNel 1690 la chiesetta passa sotto l'amministrazione della locale Confraternita del Santo Rosario, che avvia una lunga campagna di abbellimento e rinnovo degli interni durata tutto il Settecento. L'8 settembre 1861, in seguito alla \"riscoperta\" dell'immagine che non veniva esposta da ormai diversi anni, con una solenne cerimonia il parroco della chiesa di Sant'Agata, monsignor Ernesto Zambelli, dichiara la Madonna venerata nel santuario patrona dei linieri d'Italia e ne colloca la festivit\u00e0 il 15 agosto, assieme a quella dell'Assunzione di Maria.\nStruttura.\nLa facciata del santuario \u00e8 rivolta a est e si trova lungo la breve scalinata che raccorda Piazza del Mercato a corso Palestro, scalinata fra l'altro ricostruita nella prima met\u00e0 del Novecento. Il rivestimento architettonico \u00e8 molto semplice e classicheggiante, tardo rinascimentale: quattro lesene a fascia, prive di capitello, incorniciano il portale d'ingresso in posizione centrale e sostengono un frontone triangolare, all'interno del quale si apre una piccola finestra circolare. La chiesa \u00e8 anche dotata di campanile, molto modesto, posto sul lato della piazza, dove si aprono anche l'ingresso laterale e una finestra a lunetta.\nL'interno \u00e8 molto contenuto e si articola su una pianta centrale a bracci uguali, rispecchiando quindi i canoni tradizionali circa gli edifici utilizzati pi\u00f9 come santuario votivo che come chiesa. La copertura \u00e8 data da una piccola cupola poggiante su arcate a tutto sesto.\nOpere.\nOriginariamente la chiesa era ornata con stucchi alternati ad affreschi di Gian Paolo Cavagna, in gran parte perduti e limitati a frammenti riportati alla luce durante un restauro nel 1963 . Rimane invece integro l'affresco della \"Crocifissione\" sulla lunetta sovrastante l'altare maggiore del Cavagna. Delle decorazioni plastiche, invece, restano solo quattro angioletti alla base della cupola. L'originale decorazione \u00e8 stata sostituita alla met\u00e0 dell'Ottocento dal lavoro del pittore Antonio Mariani, che ridipinge le volte, le pareti e la cupola, nella quale pone un volo di angeli a monocromo. Realizzato nel 1705 \u00e8 il paliotto marmoreo dell'altare maggiore, mentre di poco successive, del 1711, sono le due balaustre che sostituirono la precedente cancellata in ferro. Ancora pi\u00f9 tardo \u00e8 il tabernacolo marmoreo, che risale al 1794.\nL'altare laterale di sinistra, dedicato a San Giuseppe, ospitava una tela di Andrea Celesti raffigurante \"Sant'Anna con la Vergine e il Bambino\", collocata poi in sacrestia e sostituita nel 1751 da una di Antonio Dusi, dove sono rappresentati i \"Santi Carlo, Antonio da Padova, Anna e Giuseppe che adorano il Crocifisso\". La pala, eseguita ad olio su tela sagomata, \u00e8 stata concepita come cornice pittorica al Crocifisso ligneo che trova posto nell'apposito foro centrale.\nOrgano a canne.\nSopra la cantoria in controfacciata, vi \u00e8 il piccolo organo a canne di organaro anonimo del XVII secolo, in seguito restaurato sia nel Settecento, sia nell'Ottocento, in quest'ultimo caso dal Respini. Lo strumento, a trasmissione meccanica, ha una tastiera di 50 tasti con prima ottava scavezza e pedaliera a leggio di 18 pedali, anch'essa con prima ottava corta, priva di registri propri e costantemente unita alla tastiera."}
{"id": "3248132", "revid": "227910", "url": "https://it.wikipedia.org/wiki?curid=3248132", "title": "Chiesa di Santa Maria del Lino", "text": ""}
{"id": "3248133", "revid": "804", "url": "https://it.wikipedia.org/wiki?curid=3248133", "title": "Biblioteca civica Michele Romano", "text": "La Biblioteca civica Michele Romano \u00e8 una biblioteca della citt\u00e0 di Isernia. Essa \u00e8 situata nel complesso monumentale di Santa Maria delle Monache.\nStoria.\nFondata nel 1874, fu riaperta negli attuali locali nel 1934 per interessamento del senatore Michele Romano, al quale \u00e8 intitolata.\nOpere.\nLa biblioteca custodisce libri antichi provenienti dalle disciolte congregazioni religiose o da donazioni, una collezione di stampe di varie epoche (tra Seicento ed Ottocento), pergamene dei secoli dal Cinquecento al Settecento provenienti dall'archivio notarile distrutto dai bombardamenti del 1943, e una raccolta di carte geografiche del contado di Molise, nonch\u00e9 la grande carta geo-topografica militare di et\u00e0 napoleonica stampata a Parigi da Bacler D'Albe.\nVi sono inoltre conservati dipinti come la \"Maddalena\" attribuita a Francesco Solimena, la \"Nativit\u00e0\" di scuola napoletana del Seicento, il \" Giovanni Battista\" ed il \"Gregorio Magno\" di scuola fiorentina del Cinquecento.\nLa biblioteca custodisce i fogli in pergamena di un antifonario romano del XIV secolo, con canti gregoriani con notazione quadrata su tetragramma rosso e con lettere iniziali semplici in rosso e blu. Il \"Codex aeserniensis\" contiene le copie originali su pergamena dei privilegi concessi alla citt\u00e0 di Isernia da vari sovrani del Regno di Napoli d'epoca angioina, aragonese o spagnola, dal 1363 al 1542."}
{"id": "3248134", "revid": "729019", "url": "https://it.wikipedia.org/wiki?curid=3248134", "title": "Fokker D.IV", "text": "Il Fokker D.IV fu un caccia monoposto biplano prodotto dall'azienda tedesco imperiale Fokker-Flugzeugwerke negli anni dieci del XX secolo.\nProgettato nel 1916 da Martin Kreutzer, entr\u00f2 in servizio nei reparti della Luftstreitkr\u00e4fte, la componente aerea del Deutsches Heer (l'esercito imperiale tedesco), gi\u00e0 nelle prime fasi della prima guerra mondiale ma ben presto affiancato da modelli pi\u00f9 efficienti.\nStoria del progetto.\nDurante le prime fasi della prima guerra mondiale, l'industria meccanica progred\u00ec velocemente nello sviluppo della componentistica sottoposta alle autorit\u00e0 militari tedesco imperiali. Nell'ambito aeronautico grande impulso si ebbe nella produzione di motori che in breve tempo, grazie all'impegno di aziende come la Daimler, riusc\u00ec a rendere disponibili nuove unit\u00e0 dalla sempre maggiore potenza disponibile.\nLa Fokker, avuti a disposizione i nuovi Mercedes D.III da 160 PS, adattarono l'originario caccia D.I al nuovo motore con poche modifiche, orientate soprattutto all'irrobustimento della cellula. Il prototipo che ne deriv\u00f2, designato M 20, conservava quindi lo stesso aspetto del predecessore se non per alcune misure d'ingombro date dalla diversa motorizzazione. Dopo essere stato valutato ed averne richiesto ulteriori leggere modifiche, che ne identificarono il modello con la designazione interna M 21, la commissione esaminatrice Idflieg lo giudic\u00f2 idoneo al servizio ricevendo la designazione ufficiale D.IV. Alla Fokker venne quindi inviato un ordine di fornitura per 40 esemplari.\nLa produzione totale di questa versione si attest\u00f2 su circa 40 esemplari.\nTecnica.\nIl Fokker D.IV conservava l'aspetto per l'epoca convenzionale del modello capostipite della serie, il D.I: biplano, monomotore monoposto con carrello fisso.\nLa fusoliera, di sezione rettangolare e realizzata in legno ricoperto di tela verniciata, era caratterizzata dal singolo abitacolo aperto destinato al pilota. Posteriormente terminava in un impennaggio classico monoderiva di forma circolare dotato di piani orizzontali completamente mobili che integravano le funzioni degli equilibratori.\nLa configurazione alare era biplana con ala superiore ed inferiore di ugual misura, quest'ultima leggermente spostata verso coda, collegate tra loro da due coppie di montanti per lato ed integrate da tiranti in filo d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Mercedes D.III, un sei cilindri in linea raffreddato a liquido capace di erogare una potenza pari a 160 PS (118 kW), posizionato all'apice anteriore della fusoliera racchiuso da un cofano metallico ed abbinato ad un'elica bipala in legno a passo fisso.\nL'armamento consisteva in una coppia di mitragliatrici LMG 08/15 calibro 7,92 mm posta davanti all'abitacolo che, sincronizzata, consentiva di sparare senza conseguenze attraverso il disco dell'elica.\nImpiego operativo.\nIl Fokker D.IV cominci\u00f2 ad essere consegnato ai reparti nel corso del 1916 ma le prestazioni offerte, leggermente migliorate rispetto ai precedenti modelli, furono ben presto superate. Gli esemplari di nuova produzione non ancora consegnati vennero quindi diversamente assegnati, non pi\u00f9 ai reparti da caccia in prima linea ma alle scuole di volo per la formazione dei piloti.\nNel 1918 quattro esemplari vennero acquistati dalla Svezia che li forn\u00ec al reparto aeronautico del proprio esercito, il Flygkompaniet, che lo impieg\u00f2 come aereo da addestramento."}
{"id": "3248144", "revid": "37401", "url": "https://it.wikipedia.org/wiki?curid=3248144", "title": "Bibbia cristiana", "text": ""}
{"id": "3248147", "revid": "80598", "url": "https://it.wikipedia.org/wiki?curid=3248147", "title": "I Got a Woman", "text": "I Got a Woman \u00e8 una canzone scritta e incisa dal cantante soul statunitense Ray Charles nel novembre del 1954 per l'etichetta Atlantic Records, con \"Come Back Baby\" come B-side. Entrambe le canzoni fanno parte dell'album di Charles del 1957 \"Ray Charles (or, Hallelujah I Love Her So)\".\nOrigini.\nLa canzone si basa su It Must Be Jesus dei Southern Tones che Charles stava ascoltando alla radio durante un tour estivo del 1954. Il cantante e un membro della sua band, il trombettista Renald Richard, scrissero una canzone costruita su un frenetico ritmo gospel con un testo laico e una base rhythm and blues con accenni di gospel songs. Il pezzo sarebbe stato uno dei prototipi per quella che poi sarebbe stata definita musica soul, soprattutto dopo il 1959, anno della pubblicazione di \"What'd I Say\", sempre di Ray Charles.\nRegistrazione.\n\"I Got a Woman\" fu incisa verso la fine del 1954 negli studi di Atlanta della stazione radio WGST. Nel gennaio del 1955 raggiunse il primo posto della classifica R&amp;B. Charles raccont\u00f2 nel documentario \"Pop Chronichles\" che prima di registrarla il 18 novembre 1954 l'aveva eseguita per circa un anno. Nel 2004 \u00e8 stata inserita al 235\u00ba posto della lista delle 500 migliori canzoni secondo Rolling Stone."}
{"id": "3248150", "revid": "198277", "url": "https://it.wikipedia.org/wiki?curid=3248150", "title": "Roberto Pereyra", "text": "\u00c8 soprannominato \"El Tucumano\" o, con il diminutivo, \"El Tucu\".\nCaratteristiche tecniche.\nLa sua fonte d'ispirazione \u00e8 Mauro German Camoranesi. \u00c8 un destro naturale che in passato ha giocato spesso a sinistra. Il suo ruolo naturale rimane per\u00f2 quello di esterno destro con vocazione prettamente offensiva, in grado di coprire sia il ruolo di esterno offensivo di destra che sulla corsia opposta e, all'occasione, pure di mezz'ala. Nell'ultima stagione all'Udinese svolgeva i compiti di ala destra o di mezzala destra. Pu\u00f2 essere schierato anche come interno di centrocampo o trequartista, ruolo che ammette di preferire.\nDotato di buoni fondamentali tecnici, vanta una buona velocit\u00e0, un buon dinamismo e un ottimo dribbling negli spazi stretti.\nCarriera.\nClub.\nRiver Plate.\nCresciuto nelle giovanili del , debutta in prima squadra il 16 maggio 2009, a poco pi\u00f9 di 18 anni, nella sconfitta contro l' (0-4). Nella stagione 2009-2010 colleziona 15 presenze, quindi a partire dal torneo di Apertura 2010 entra a far parte stabilmente della formazione titolare. Nell'estate 2011 lascia il River Plate che in giugno era retrocesso in Primera B Nacional, prima volta nei 110 anni di storia del pluridecorato club di Buenos Aires.\nUdinese.\nIl 30 agosto 2011 passa all', che versa 2 milioni di euro al River Plate per il suo cartellino. Esordisce con la maglia dell'Udinese il 29 settembre 2011 nella sfida valida per la fase a gironi dell'Europa League 2011-2012 al Celtic Park contro il . Fa il suo debutto in Serie A in -Udinese (2-1) il 28 gennaio 2012, sostituendo Mauricio Isla all'85\u00ba minuto.\nNelle partite successive mostra le sue buone qualit\u00e0 che gli permettono di sostituire in maniera positiva il compagno di reparto Du\u0161an Basta nelle giornate in cui \u00e8 infortunato. Il 29 aprile 2012 segna il suo primo gol con la maglia dei friulani contro la , per il definitivo 2-0. Nella stagione 2012-2013 Pereyra, complici anche le partenze di Isla e di Kwadwo Asamoah, diviene titolare nel modulo di Francesco Guidolin, ruolo che manterr\u00e0 anche nella stagione successiva.\nJuventus.\nIl 25 luglio 2014 viene prelevato dalla in prestito oneroso per 1,5 milioni di euro. Esordisce con la maglia bianconera il successivo 30 agosto a Verona, nella prima giornata di campionato vinta 1-0 contro il , subentrando ad Arturo Vidal. Segna il suo primo gol juventino il 15 gennaio 2015, nella gara di Coppa Italia vinta per 6-1 contro il ; nella stessa competizione andr\u00e0 a segno nella semifinale di ritorno contro la (vinta per 3-0), contribuendo all'approdo della propria squadra in finale.\nPur non ottenendo una maglia da titolare, il primo anno di Pereyra a Torino \u00e8 molto positivo, venendo impiegato con continuit\u00e0 dall'allenatore Massimiliano Allegri, tanto da risultare tra i \"recordmen\" di presenze della stagione juventina: contribuisce alla vittoria di Scudetto e Coppa Italia, e scende in campo anche nella finale di Champions League, persa contro il , subentrando a Vidal.\nRiscattato dal club piemontese il 23 giugno 2015 sottoscrivendo un contratto fino al 2019, l'annata 2015-2016 si rivela complicata, soprattutto a causa di un infortunio alla coscia destra, rimediato nel match casalingo contro l' del 25 ottobre, e successiva ricaduta, che lo tiene lontano dai campi per circa quattro mesi. Una volta ristabilitosi, la lunga lontananza dal campo non gli permette di rientrare nelle dinamiche della squadra bianconera, che a fine stagione decide di non rinnovare la fiducia al calciatore. Lascia la Juventus dopo due anni, non prima di avere messo in bacheca il secondo \"double\" nazionale consecutivo pi\u00f9 la Supercoppa italiana.\nWatford.\nIl 20 agosto 2016 si trasferisce al per 13 milioni di euro, pi\u00f9 2 di bonus. Resta con gli inglesi fino al giugno 2020, anno in cui gli \"Hornets\" retrocedono in Championship.\nRitorno all'Udinese.\nIl 28 settembre 2020 firma un triennale con l', squadra con cui aveva gi\u00e0 giocato dal 2011 al 2014. Il secondo esordio con l'Udinese avviene il 3 ottobre, nella partita casalinga persa con la Roma per 1-0. Il 6 gennaio 2021 ritrova il gol con i friulani, in occasione del pareggio per 2-2 in casa del Bologna.. All'esordio stagionale in Coppa Italia 2021-2022, contro l'Ascoli Calcio segna una doppietta contribuendo alla vittoria per 3-1.\nNazionale.\nHa partecipato ai Mondiali Under-20 nel 2011 con la nazionale argentina. Fa il suo esordio l'11 ottobre 2014 nella nazionale maggiore argentina, giocando da titolare nell'amichevole persa 2-0 contro il . Torna a vestire la maglia dell\"'Albiceleste\" l'11 ottobre 2018, nell'amichevole contro l', segnando anche il suo primo gol in nazionale.\nStatistiche.\nPresenze e reti nei club.\n\"Statistiche aggiornate al 7 novembre 2021.\""}
{"id": "3248159", "revid": "298229", "url": "https://it.wikipedia.org/wiki?curid=3248159", "title": "Ted Meredith", "text": ""}
{"id": "3248160", "revid": "2056951", "url": "https://it.wikipedia.org/wiki?curid=3248160", "title": "Dies religiosus", "text": "Il dies religiosus era una tipologia di giorno non ufficiale nel calendario romano.\nNei \"dies religiosi\" la superstizione sconsigliava qualsiasi attivit\u00e0 di tipo sacro o profano, in quanto considerate giornate maledette dalla sfortuna. Questa connotazione non comportava divieti severi come quelli vigenti nei giorni nefasti, ma solo un avvertimento da seguire a discrezione del cittadino.\nL'origine di questa credenza derivava dalla coincidenza di sventure occorse nella stessa data. \nUn esempio ne era il 18 luglio: nel 477 a.C. era avvenuta una strage per la gens Fabia presso il fiume Cremera nella battaglia omonima; nel 390 a.C. l'esercito romano aveva subito una sconfitta presso il fiume Allia.\nI dies religiosus sono: 2 aprile, \nBibliografia.\nGianna Pieraccini, . Riportato il 9 dicembre 2010."}
{"id": "3248164", "revid": "1305772", "url": "https://it.wikipedia.org/wiki?curid=3248164", "title": "Kossuth", "text": ""}
{"id": "3248175", "revid": "28057", "url": "https://it.wikipedia.org/wiki?curid=3248175", "title": "Ettore Vernazza", "text": "Seguace di Caterina Fieschi Adorno, conosciuta come santa Caterina da Genova, ha avuto un biografo d'eccezione in Federico Donaver che ha riassunto la sua vita nel libro \"Vie di Genova\", pubblicato dalla Ed. Moderna nel 1912. A Vernazza, infatti, benemerito cittadino (nel 1512 lasci\u00f2 disposizioni testamentarie perch\u00e9 fossero create all'Universit\u00e0 degli studi di Genova quattro cattedre di medicina), la municipalit\u00e0 di Genova ha dedicato una via nel centrale quartiere di Piccapietra.\nBiografia.\nEttore Vernazza, figlio del notaio Pietro e di Battistina Spinola, era anch'egli un reputato notaio del XVI secolo (la sua data di nascita non \u00e8 nota); nel 1497 riform\u00f2 e ripristin\u00f2 l'antica \"Compagnia del Mandiletto\", confraternita di fondazione medievale che aveva avuto sede alla Chiesa di Santa Maria di Castello, una sorta di consorteria che aveva lo scopo di raccogliere elemosine per i poveri. La nuova sede venne collocata alla chiesa di San Colombano. Secondo la lingua ligure il \"mandiletto\" \u00e8 un piccolo fazzoletto: il \"mandiletto\" serviva a coprire il volto dello stesso Vernazza quando si recava nelle case dei meno abbienti a lasciare dei sussidi in denaro. \nVernazza \u00e8 conosciuto per\u00f2 soprattutto come fondatore a Genova dell'Ospedale degli Incurabili o dei Cronici, i cui primi statuti vennero approvati dal Senato della Repubblica di Genova il 27 novembre dell'anno 1500: si tratt\u00f2 del primo ospedale per incurabili, a cui ne segu\u00ec a fondare altri in tutta Italia, almeno undici, tramite diverse compagnie ed associazioni da lui stesso fondate ed animate. Il filantropo genovese fond\u00f2 anche nella sua citt\u00e0 il Conservatorio delle Figlie di San Giuseppe per l'educazione di fanciulle povere ed istitu\u00ec con il contributo del doge Ottaviano Fregoso, un lazzaretto per gli appestati (che trov\u00f2 sistemazione da principio nel quartiere della Foce, prima di essere trasferito in Portoria).\nDopo la nascita della sua associazione, la Compagnia del Divino Amore, si occup\u00f2 del secondo ospedale, stavolta a Roma, l'Ospedale di San Giacomo degli Incurabili nel 1515, e pi\u00f9 tardi a Napoli, nel 1517, fond\u00f2 il Complesso_degli_Incurabili. Rimasto vedovo, si ritir\u00f2 nell'ospedale dei Cronici \"\"che lasci\u00f2 erede di ogni sua sostanza e dove mor\u00ec di pestilenza il 27 giugno 1524\".\nSu Battistina Vernazza.\nSempre secondo Donaver, anche la figlia di Vernazza, Battistina (nata il 15 aprile 1497), dedic\u00f2 la propria esistenza alla letteratura, alla religione cattolica e allo svolgimento di opere di carit\u00e0. \"Si narra\" - racconta Donaver - \"che a dieci anni componesse una lodata canzone alla Madonna e a tredici era gi\u00e0 novizia nel monastero delle Grazie del quale in giovanissima et\u00e0 fu eletta badessa\".\nScrisse trattati spirituali, \"leggiadrissime rime e\" - sempre secondo Donaver - \"molte lettere in purissima lingua. Era cos\u00ec rinomata per la sua virt\u00f9 ed il suo senno che il padre, eminenti personaggi e lo stesso pontefice la richiedevano di consiglio ed istruzioni. Benefica quanto mai,\" - aggiunge Donaver - \"cooper\u00f2 al padre suo nelle opere di beneficenza da lui create, e tutta la vita, finita il 9 maggio del 1587, dedic\u00f2 alle pratiche religiose e al soccorso dei poveri\"\".\nCanonizzazione.\nNel 2018 viene avviata la causa di beatificazione, divenendo Servo di Dio."}
{"id": "3248176", "revid": "109346032", "url": "https://it.wikipedia.org/wiki?curid=3248176", "title": "Sacra Famiglia con la libellula", "text": "La Sacra Famiglia con la libellula \u00e8 un'incisione al bulino (24x18,6 cm) di Albrecht D\u00fcrer, databile al 1495 circa.\nStoria.\nL'opera viene datata al periodo immediatamente successivo ritorno dell'artista a Norimberga dopo il primo viaggio in Italia, nel 1495. Il tema della Sacra Famiglia gli fu probabilmente ispirato da un'incisione del pittore mediorenano conosciuto con il nome di \"Maestro del Libro di Casa\" o \"Maestro del Gabinetto di Amsterdam\".\nDescrizione e stile.\nL'incisione deve il suo nome all'insetto raffigurato in basso a destra, che a dispetto del nome tradizionale sembra pi\u00f9 una farfalla. \nMaria \u00e8 in uno spazio delimitato da un muro (simbolo mariano medievale dell\"'hortus conclusus\"), seduta su di un sedile erboso e, mentre Giuseppe dorme sdraiato a terra, ella solleva il Bambin Ges\u00f9 e l'osserva teneramente. In cielo, in corrispondenza della Vergine con il Bambino, \u00e8 Dio Padre con la colomba dello Spirito Santo. Al di l\u00e0 del recinto con il cancello chiuso, \u00e8 un ampio paesaggio marino incorniciato da monti. \nIl profondo legame tra le figure e il paesaggio sullo sfondo era l'elemento che fin dall'inizio rese famosi i lavori grafici di D\u00fcrer al di l\u00e0 dei confini tedeschi. D'altra parte, il gioco delle pieghe della ricchissima veste di Maria dimostra quanto la sua arte facesse ancora riferimento alla tradizione tedesca tardogotica, mentre dell'esperienza del suo soggiorno italiano non c'\u00e8 ancora traccia. \nSeguendo l'esempio di Schongauer, che egli aveva scelto a suo modello, D\u00fcrer ha siglato il foglio al margine inferiore con una prima versione di quel suo monogramma divenuto poi tanto famoso, qui eseguito con lettere che sembrano gotiche."}
{"id": "3248177", "revid": "36426", "url": "https://it.wikipedia.org/wiki?curid=3248177", "title": "Maestro del Libro di Casa", "text": ""}
{"id": "3248183", "revid": "63553", "url": "https://it.wikipedia.org/wiki?curid=3248183", "title": "Kurt Busiek", "text": "Carriera.\nDurante l'ultimo semestre del suo ultimo anno di scuola superiore, Busiek mand\u00f2 alcune sceneggiature a Dick Jordano, curatore editoriale della DC Comics. Nessuna fu venduta, ma suscitarono l'invito a sottoporre altro materiale alla redazione, cosa che port\u00f2 al suo primo lavoro professionale, una breve storia in \"Green Lantern\" #162 (marzo 1983).\nBusiek ha lavorato su un gran numero di testate nella sua carriera, tra cui \"Arrowsmith\", \"The Avengers\", \"Icon\", \"Iron Man\", \"The Liberty Project\", \"Ninjak\", \"The Power Company\", \"Red Tornado\", \"Shockrockets\", \"Superman: Secret identity\", \"Thunderbolts\", \"Untold tales of Spider-man\", \"JLA\", nonch\u00e9 le premiate \"Marvels\" (Marvel Comics), dipinta da Alex Ross, e la sua creazione originale \"Kurt Busiek's Astro City\" (Homage Comics), con cui afferma come il genere supereroico non sia intrinsecamente immaturo e semplicistico, ma possa trasmettere valori significativi al pari di altri generi.\nNegli anni novanta il suo lavoro fu rallentato da problemi di salute derivanti da un avvelenamento da mercurio.\nNel 1997, Busiek inizi\u00f2 a scrivere \"Avengers\" per i disegni di George P\u00e9rez; quest'ultimo lasci\u00f2 la serie nel 2000, ma Busiek continu\u00f2 a scriverla per altri due anni collaborando con Alan Davis, Kieron Dwyer e altri.\nNel 2003, Busiek e P\u00e9rez tornarono a collaborare per la miniserie \"Vendicatori/JLA\".\nAncora nel 2003, Busiek inizi\u00f2 una nuova serie di Conan per la Dark horse, che scrisse per quattro anni.\nNel dicembre 2005 firm\u00f2 un contratto di esclusiva per due anni con la DC Comics, scrivendo storie per Superman e Aquaman; sceneggi\u00f2 con Fabian Nicieza anche il settimanale di 52 numeri \"Trinity\" con protagonisti Superman, Batman e Wonder Woman, disegnato tra gli altri da Mark Bagley.\nRiconoscimenti.\nIl lavoro di Busiek ha vinto numerosi premi nell'ambito dell'industria del fumetto, tra cui un Harvey Award come \"miglior scrittore\" nel 1998 e un Eisner Award come \"miglior scrittore\" nel 1999.\nCollegamenti esterni.\nSito di Kurt Busiek"}
{"id": "3248185", "revid": "767487", "url": "https://it.wikipedia.org/wiki?curid=3248185", "title": "Bagno di uomini", "text": "Il Bagno di uomini \u00e8 una xilografia di Albrecht D\u00fcrer, databile al 1496 circa e conservata, tra le migliori copie esistenti, nel British Museum di Londra.\nDescrizione e stile.\nL'opera rappresenta il tentativo di D\u00fcrer di sperimentare anche su un soggetto di contenuto non religioso i nuovi mezzi stilistici che aveva sviluppato. Questa composizione a tema insolito (del cui pezzo corrispettivo, \"Donne al bagno\", \u00e8 rimasto solo il disegno preparatorio) testimonia il suo interesse per il nudo maschile. Jacopo de' Barbari non gli aveva concesso di esaminare il suo metodo di costruzione della figura umana, basato su uno schema di proporzioni, ma D\u00fcrer inizi\u00f2 una serie di sperimentazioni con l'aiuto delle antiche indicazioni di Vitruvio, e proprio con questa xilografia propose i primi risultati dei suoi studi. \nSi \u00e8 tentato ripetutamente di trovare un significato per il \"Bagno di uomini\". Si \u00e8 creduto di potervi riconoscere la personificazione delle quattro complessioni o temperamenti, unita a un'incarnazione dei cinque sensi. Questa interpretazione naufraga gi\u00e0 per il semplice fatto che i bagnanti sono sei.\nAltrettanto poco convincente \u00e8 l'intento di riconoscere nelle figure le effigi di D\u00fcrer e dei suoi conoscenti: nessuna delle sei figure corrisponde per le sue fattezze e per l'et\u00e0 a quella dell'artista, che aveva allora circa 26 anni."}
{"id": "3248190", "revid": "1573940", "url": "https://it.wikipedia.org/wiki?curid=3248190", "title": "Chiesa di Santa Maria della Mansione", "text": "La chiesa di Santa Maria della Mansione, originariamente chiesa di Santa Maria dei Templari o del Tempio, \u00e8 una chiesa di Brescia, situata lungo corso Matteotti, al crocevia con l'omonima contrada della Mansione. Di fondazione molto antica, la chiesa lega il suo nome principalmente alla presenza dei Cavalieri Templari a Brescia, che in questo edificio pare avessero il loro punto di riferimento. Praticamente distrutta nel 1769 dall'esplosione della polveriera di Porta San Nazaro, viene ricostruita negli anni successivi in proporzioni molto minori, ma gi\u00e0 nel 1797 viene indemaniata, frazionata e venduta a privati. Attualmente, l'edificio mantiene le linee architettoniche esterne che consentono di identificarlo come una ex-chiesa, ma gli interni sono ancora occupati da una serie di esercizi commerciali.\nStoria.\nL'esistenza della chiesa \u00e8 rilevata a partire dal Duecento, quando compare nel Liber Potheris, la raccolta dei verbali delle riunioni comunali, in un atto del 1239 con la denominazione di \"Sancta Maria Mansionis sive de Templo\". La seconda intitolazione, Santa Maria del Tempio o dei Templari, pare fosse legata alla speciale tutela che l'Ordine dei templari aveva su questa chiesa, considerata dai pellegrini una meta importante lungo l'itinerario per Gerusalemme. Le stesse \"mansioni\", gi\u00e0 di tradizione romana, erano luoghi di assistenza e ricovero gestite dai Templari ai quali, evidentemente, questa chiesa doveva essere molto legata.\nUn documento del XII secolo, non del tutto attendibile, annota l'inizio della costruzione della chiesa dopo una donazione di denaro e terreni in favore dell'Ordine Templare da parte di due coniugi di nome Ugo e Alda, non meglio identificati. In caso di impedimenti, la donazione doveva essere trasferita ai membri della Corporazione dei fabbri, che intendevano costituire un proprio giuspatronato sulla chiesa e che annoveravano i due coniugi donatori fra i propri membri. Sicuramente la chiesa, gi\u00e0 nel 1222, era sotto il controllo dei Templari.\nNel Quattrocento, con la soppressione dell'Ordine dei templari, sorge una contesa giudiziaria fra i cavalieri ospitalieri, che ne ereditavano i beni e le funzioni, e la Corporazione dei fabbri, che pretendeva invece l'interpretazione letterale dell'originale atto di donazione. Per questo motivo, \u00e8 plausibile che il documento sia stato creato ad arte in quell'occasione, per dare fondamento a queste rivendicazioni.\nLa chiesa rimane in funzione fino al 1769, quando viene gravemente danneggiata dall'esplosione della polveriera di Porta San Nazaro. L'edificio viene ricostruito, ma in dimensioni pi\u00f9 ridotte, al punto da lasciare davanti a s\u00e9 una vera piazzetta in funzione di sagrato, ancora oggi presente. Nel 1797 il Governo Provvisorio bresciano di stampo giacobino sopprime ogni giurisdizione e indemania la chiesa, avviando la parcellizzazione dell'edificio sacro e delle strutture pertinenti. Entro pochi anni, l'edificio viene sconsacrato e venduto a privati. Nel 1874 diventa sede del Nuovo Teatro Airoldi e, pi\u00f9 tardi, viene riconvertita a officina da maniscalco. Oggigiorno \u00e8 occupata da alcuni esercizi commerciali.\nStruttura e opere.\nEsternamente, la chiesa conserva i tratti assunti con la ricostruzione praticata dopo il 1769: la facciata, molto semplice, \u00e8 decorata da quattro lesene a fascia, molto stilizzate, unite in due coppie mediante un motivo decorativo circolare abbastanza anonimo. Al centro si apre l'originario portale d'ingresso e, pi\u00f9 in alto, una piccola finestra. Chiudono il prospetto una trabeazione aggettante e un frontone triangolare. Il fianco dell'edificio \u00e8 invece caratterizzato da porte e finestre aperte successivamente.\nAll'interno, la chiesa era costituita da un ambiente ad aula unica, con facciata a capanna e tetto a capriate lignee. L'altare maggiore, l'unico segnalato nelle varie relazioni delle guide antiche, era impreziosito da una pala di Antonio Gandino che raffigurava la \"Madonna fra Sant'Eligio e San Giovanni Battista\". La presenza di una devozione a Sant'Eligio confermerebbe, fra l'altro, il coinvolgimento della Corporazione dei fabbri: Sant'Eligio \u00e8 infatti venerato come protettore dei fabbri e dei maniscalchi. Le antiche guide della citt\u00e0 ricordano inoltre che nella chiesa era sepolto il comandante Federico Contarini, morto durante il tragico sacco di Brescia del 1512."}
{"id": "3248193", "revid": "171755", "url": "https://it.wikipedia.org/wiki?curid=3248193", "title": "Wong Kar-Wai", "text": ""}
{"id": "3248196", "revid": "228587", "url": "https://it.wikipedia.org/wiki?curid=3248196", "title": "Christmas with The Puppini Sisters", "text": "Christmas With The Puppini Sisters \u00e8 il terzo album del trio The Puppini Sisters, pubblicato il 5 novembre 2010 dall'etichetta discografica Verve.\nSi tratta di un album di genere natalizio, contenente cover di noti brani come \"Santa Baby\" di Eartha Kitt e \"Last Christmas\" degli Wham!."}
{"id": "3248197", "revid": "80598", "url": "https://it.wikipedia.org/wiki?curid=3248197", "title": "Miro Banis", "text": ""}
{"id": "3248202", "revid": "287204", "url": "https://it.wikipedia.org/wiki?curid=3248202", "title": "BitKeeper", "text": "BitKeeper \u00e8 un software di controllo di versione distribuito per il codice sorgente dei programmi, prodotto da BitMover Inc. Lo sviluppo del kernel Linux ha usato BitKeeper per diversi anni per poi passare a Git per controversie legate alla licenza proprietaria di BitKeeper.\nInizialmente \u00e8 stato un software proprietario, ma dal 9 maggio 2016 \u00e8 diventato open source (con licenza Apache 2.0) come i suoi concorrenti Git, Bazaar e Mercurial."}
{"id": "3248208", "revid": "119085388", "url": "https://it.wikipedia.org/wiki?curid=3248208", "title": "Clavis Artis", "text": "Clavis Artis \u00e8 il titolo di un manoscritto di alchimia pubblicato in Germania nel tardo XVII o primo XVIII secolo e pseudoepigraficamente attribuito al persiano Zoroaster (Zarathustra). L'opera \u00e8 in tre volumi di medio formato. Il testo \u00e8 in scrittura gotica corsiva tedesca ed \u00e8 corredato da numerose illustrazioni ad acquerello raffiguranti immagini alchemiche. Sono inoltre presenti alcuni disegni a penna che raffigurano strumenti di laboratorio. Si conoscono poche copie del manoscritto, di cui solo due illustrate. La pi\u00f9 nota si trova alla Biblioteca dell'Accademia Nazionale dei Lincei, a Roma, dove \u00e8 catalogata come \"MS. Verginelli-Rota 15, 16, 17\". Un'altra copia \u00e8 conservata a Trieste presso la Biblioteca Civica Attilio Hortis, dove \u00e8 catalogata come \"Ms-2-27\". Una diversa versione, in un solo volume e priva di illustrazioni, si trova presso la Bayerische Staatsbibliothek, di Monaco di Baviera. Una copia del manoscritto era anche presente presso la Herzogin Anna Amalia Bibliothek, di Weimar, ma \u00e8 andata distrutta nell'incendio che nel 2004 ha colpito la biblioteca tedesca. L'attenzione degli studiosi verso il manoscritto \u00e8 relativamente recente per via delle poche copie esistenti e della loro scarsa diffusione. A partire dalla seconda met\u00e0 degli anni ottanta, alcune sue immagini hanno per\u00f2 acquistato una certa notoriet\u00e0 perch\u00e9 sono comparse in libri e siti Web sull'alchimia. \nFrontespizio.\nLa pagina prima del titolo riporta la scritta:\nLa pagina del titolo contiene il testo seguente:\nSeguono due prefazioni, una dedicata \"al figlio dell'Arte\", firmata \"I. H. L.\" e datata \"Br\u00fcssel, 12 giugno 1238\" e l'altra firmata \"Zoroastro\" e datata, come nel titolo, \"Anno del Mondo 1996\".\nLa pagina del titolo del volume conservato alla Bayerische Staatsbibliothek \u00e8 leggermente diversa, ma parla anch'essa di un manoscritto tradotto dall'arabo nell'anno di Cristo 1236. Vi sono per\u00f2 anche riportati come luogo e data di pubblicazione la citt\u00e0 tedesca di Jena e l'anno 1378. Il catalogo della biblioteca tedesca indica, pi\u00f9 plausibilmente, come data di pubblicazione l'anno 1738.\nStoria recente del manoscritto.\nLa copia che si trova alla Biblioteca dell'Accademia Nazionale dei Lincei fu acquistata dal celebre musicista Nino Rota presso un antiquario di Francoforte negli anni settanta e faceva parte della collezione di antichi testi ermetici raccolta da Rota e dallo scrittore Vinci Verginelli. Alla morte di Rota, nel 1979, Verginelli si accinse alla stesura di un catalogo della collezione, terminato nel 1985, anno in cui la collezione fu donata all'Accademia Nazionale dei Lincei. Il catalogo, in cui \u00e8 citato anche il Clavis Artis, fu pubblicato nel 1986 dalla casa editrice Il Convivio. Nel 1986, alcune immagini del manoscritto sono state pubblicate sul catalogo della mostra Arte e Alchimia, curata da Mino Gabriele per la Biennale di Venezia. Nel 1989, lo stesso Nardini \u00e8 autore di un libro dal titolo \"Zoroaster. Ermetismo e alchimia nelle miniature di un manoscritto del secolo XVII\" che contiene le riproduzioni a colori di tutte le tavole illustrate e la traduzione in italiano delle due prefazioni. In tale libro, il Nardini, afferma di aver fatto trascrivere in tedesco moderno l'intero testo, ma di aver deciso di non pubblicarlo perch\u00e9 di difficile comprensione e inattendibile. Le poesie che accompagnano ciascuna tavola sono invece di creazione del Nardini stesso e non hanno nessuna relazione con il testo originale.\nLa copia conservata a Trieste presso la Biblioteca Civica Attilio Hortis \u00e8 meno nota. Sia le immagini che la scrittura vi appaiono realizzate in modo meno curato di quelle del manoscritto di Roma. Alcune immagini sono mancanti. A pagina 22 del secondo volume \u00e8 invece presente un'immagine che non compare nel Verginelli-Rota e che mostra un apparato di distillazione da cui fuoriescono tre uccelli. Non \u00e8 chiaro se uno dei due manoscritti costituisca il modello per l'altro o se entrambi derivino da un'ulteriore versione di cui non si ha notizia, n\u00e9 quale sia la loro relazione con la versione senza immagini che si trova in Germania.\nIpotesi su autore e contenuti del manoscritto.\nLe informazioni sull'autore e l'origine del manoscritto sono scarsissime, anche perch\u00e9 prima della sua recente riscoperta non si aveva praticamente alcuna informazione su di esso. I riferimenti alla \"Rosae et Aurea Crucis\" sembrano indicare un collegamento con l'Ordine della Rosa-Croce d'Oro (Orden des Gold- und Rosenkreutz), un'organizzazione rosacrociana e massonico-rituale del XVII secolo che dava grande importanza alla pratica dell'alchimia. Non \u00e8 da escludere che il testo sia effettivamente la traduzione o il riadattamento di un pi\u00f9 antico manoscritto di origine araba ad opera di un alchimista rosacrociano e che le immagini siano di origine pi\u00f9 recente. Nella \"Bibliotecha Chemica\", un catalogo bibliografico pubblicato a Londra nel 1906 il Ferguson riporta, ritenendola verosimile, l'opinione di Hermann Fichtuld, fondatore della Rosa-Croce d'Oro, che l'autore della Clavis Artis di Zoroastro sia Abraham Eleazar, autore di un pi\u00f9 noto testo di alchimia dal titolo \"Uraltes Chymisches Werk\", senza per\u00f2 fornire ulteriori informazioni al riguardo. Fra le due opere ci sono alcune somiglianze. L\"'Uraltes Chymisches Werk\" \u00e8 stato pubblicato a Erfurt, una citt\u00e0 della Turingia come Jena, nel 1735. L'immagine di un uomo con i paramenti da rabbino che compare incisa nel frontespizio del libro di Abraham Eleazar \u00e8 molto simile a quella di Zoroastro che si trova nel primo volume del manoscritto Verginelli-Rota. Sia nel Clavis Artis che nell'\"Uraltes Chymisches Werk\" compaiono immagini ispirate a quelle del \"Livre des figures hi\u00e9roglyphiques\", pubblicato a Parigi nel 1613 e attribuito all'alchimista Nicolas Flamel, come ad esempio il serpente sulla croce e la strage degli innocenti, che rappresentano in modo allegorico fasi dell'\"opus alchemicum\".\nIn alcune immagini intercalate ai testi dell\"'Uraltes Chymisches Werk\" compare anche la figura, poco frequente nella tradizionale iconografia alchemica, della donna-serpente. Questa figura, che ricorda sia la medievale Melusina che personaggi della mitologia classica come l'Echidna di Esiodo, compare anche diverse volte nelle immagini della \"Clavis Artis\". In particolare, nell'ultima immagine del terzo volume, essa \u00e8 rappresentata con tre facce, come la dea Ecate. La pi\u00f9 antica presenza iconografica di questo tema in opere di alchimia risale al \"Libro della Santissima Trinit\u00e0\" (\"Buch der heiligen Dreifaltigkeit\"), un manoscritto tedesco del XV secolo, nel quale \u00e8 rappresentata una donna-serpente coronata che apre il costato di Cristo con una lancia. Di esseri di questo tipo parla Paracelso nel suo \"Liber de nymphis, sylphis, pygmaeis et salamandris et de caeteris spiritibus\" dicendo che esse vivono nel sangue dell'uomo. Lo psicologo Carl Gustav Jung fa corrispondere la figura di Melusina al suo concetto di \"Anima\". Nelle tavole del \"Clavis Artis\", la donna-serpente appare svolgere il ruolo di mediatrice animica fra il corpo e lo spirito, ed \u00e8 per questo anche identificabile, in linguaggio alchemico, come \"serpente mercuriale\", il principio da cui procedono le tre sostanze di base dell'alchimia paracelsiana: zolfo, mercurio e sale. Numerosi particolari delle illustrazioni del \"Clavis Artis\", come il numero di petali dei fiori o di code dei leoni, sembrano per l'appunto rimandare ai \"tria principia\" del pensiero paracelsiano, in opposizione alla pi\u00f9 tradizionale teoria aristotelica dei quattro elementi. \u00c8 quindi ragionevole ipotizzare che il \"Clavis Artis\" provenga da ambienti rosacrociani tedeschi dell'inizio del XVIII secolo, nei quali era molto forte l'interesse per l'alchimia di laboratorio e per il pensiero paracelsiano, in opposizione al materialismo scientifico da cui sarebbe da l\u00ec a poco nata la chimica moderna."}
{"id": "3248210", "revid": "125826020", "url": "https://it.wikipedia.org/wiki?curid=3248210", "title": "WTA Tour 1982", "text": "Il WTA Tour 1982 \u00e8 iniziato il 4 gennaio con l'Avon Championships of Washington e si \u00e8 concluso il 19 dicembre con la finale del Toyota Championships.\nNel 1982 indipendentemente dai tornei del Grande Slam organizzati dall'ITF, la stagione dei tornei della WTA era divisa in 2 circuiti:\nNelle Avon Series furono introdotte 2 sottocategorie: i \"Futures\" dotati di un montepremi da 40\u00a0000 a 50\u00a0000 dollari e i \"Championships\" con un montepremi da 100\u00a0000 a 200\u00a0000 dollari.\nAnche i tornei delle Toyota Series erano divisi in 7 sottocategorie.\nUn certo numero di tornei non apparteneva a nessuno di questi due circuiti."}
{"id": "3248212", "revid": "1776082", "url": "https://it.wikipedia.org/wiki?curid=3248212", "title": "W\u00e4r' Gott nicht mit uns diese Zeit", "text": "W\u00e4r' Gott nicht mit uns diese Zeit (in tedesco, \"Se Dio non fosse con noi in questo momento\") BWV 14 \u00e8 una cantata di Johann Sebastian Bach.\nStoria.\nComposta nel 1735 per la IV domenica dopo l'epifania, che quell'anno cadde il 30 gennaio, la cantata \u00e8 basata su testi di Martin Lutero per i movimenti 1 e 5, e su autore anonimo per gli altri movimenti.\nStruttura.\nLa \"W\u00e4r' Gott nicht mit uns diese Zeit \" \u00e8 composta per soprano solista, tenore solista, basso solista, coro, violino I e II, corno da caccia, oboe I e II e basso continuo ed \u00e8 suddivisa in cinque movimenti:"}
{"id": "3248215", "revid": "547034", "url": "https://it.wikipedia.org/wiki?curid=3248215", "title": "Denn du wirst meine Seele nicht in der H\u00f6lle lassen", "text": "Denn du wirst meine Seele nicht in der H\u00f6lle lassen (in tedesco, \"Perch\u00e9 non lascerai la mia anima nell'inferno\") BWV 15 \u00e8 una cantata di Johann Ludwig Bach, erroneamente attribuita a Johann Sebastian Bach.\nStoria.\nLa cantata venne composta da Johann Ludwig Bach a Meiningen, probabilmente nel 1704, per il giorno di Pasqua. Successivamente Johann Sebastian Bach, suo cugino di secondo grado, la trascrisse e la esegu\u00ec a Lipsia il 21 aprile 1726. A causa di questa trascrizione, la \"Denn du wirst meine Seele nicht in der H\u00f6lle lassen\" venne erroneamente catalogata come BWV 15 nella lista delle composizioni di Johann Sebastian Bach, ma la paternit\u00e0 dell'opera \u00e8 ora riconosciuta a Johann Ludwig.\nIl testo \u00e8 di Christoph Helm o di Ernesto Luigi I di Sassonia-Meiningen.\nStruttura.\nLa \"Denn du wirst meine Seele nicht in der H\u00f6lle lassen\" \u00e8 composta per soprano solista, contralto solista, tenore solista, basso solista, coro, clarino I e II, violino I e II, tromba I, II e III, timpani, viola, e basso continuo ed \u00e8 suddivisa in dieci movimenti:"}
{"id": "3248222", "revid": "767487", "url": "https://it.wikipedia.org/wiki?curid=3248222", "title": "Pyogenesis", "text": "I Pyogenesis sono un gruppo rock/metal tedesco. Pur restando sempre ancorati all'ambiente metal, hanno cambiato progressivamente il loro genere nel corso della loro carriera, passando dal metal estremo e cupo a un pop-rock fatto di pezzi orecchiabili e spensierati. Il loro nome \u00e8 in qualche modo legato ai pi\u00f9 noti Liquido, fondati da due ex membri dei Pyogenesis.\nStoria del gruppo.\nGli \"Immortal Hate\" e i primi singoli.\nLa band nasce a Neckarbischofsheim nel 1990 con il nome di Immortal Hate per mano del cantante/chitarrista Tim Eiermann, del bassista Joe Proell e del batterista Pit Muley e prova a farsi strada con un singolo, \"Pyogenesis of a Festered Corpse\" nel settembre dello stesso anno. Il loro \u00e8 un death/black metal classico, lento e pesante, in linea con tutti i fattori retorici del genere, in primis il growl bassissimo di Eierman (che in quei primi anni si fa chiamare \"Asmodeus\"). A breve, si aggiunge al trio un secondo chitarrista, Flo V. Schwarz, amico di Eiermann destinato a diventare un membro chiave per la band. L'allargamento della formazione \u00e8 l'occasione per il cambio di nome in \"Pyogenesis\".\nCon il nuovo nome, cercano un'etichetta discografica incidendo una demo autoprodotta, \"Ode to the Churning Seas of Nar-Mataru\", seguito nel 1992 da due singoli veri e propri, \"Rise of the Unholy\" e \"Sacrificious Profanity\", che finiranno su due diverse compilation indipendenti. Nel corso dell'anno arriva l'ingaggio dalla piccola etichetta \"Osmose\" per la quale realizzano il loro primo EP, \"Ignis Creatio\". Dopo l'abbandono di Muley, la band resta inattiva fino all'arrivo di Wolle Maier come nuovo batterista e si accasa alla Nuclear Blast per il secondo EP, \"Waves of Erotasia\" del 1994: alla voce di Eiermann inizia ad affiancarsi man mano anche quella Schwarz nei ritornelli e il sound assume toni gotici, sullo stile dei Paradise Lost, con il duo Eiermann/Schwarz a braccetto anche nei riff di chitarra.\nIl doom di \"Sweet X-Rated Nothings\" e \"Twinaleblood\".\n\"Waves of Erotasia\" fa da anteprima a quello che \u00e8 il primo vero album dei Pyogenesis: \"Sweet X-Rated Nothings\". Le sonorit\u00e0 diventano quelle di un vero e proprio doom metal composto da influssi dark, Wave, goth e metal, ed \u00e8 sempre pi\u00f9 presente la voce di Schwarz, come \u00e8 evidente nel brano \"It's on Me\". Come altre band gothic/doom, anche i Pyogenesis si ritrovano cos\u00ec ad alternare un cantante growl (Eiermann) ad uno dalla voce cristallina (Schwarz) nei loro pezzi; due voci maschili quando la tendenza era quella di affiancare una voce femminile a quella growl. I testi si fanno introspettivi, romantico/decadenti e meno retorici, pur restando molto estremamente semplici nella composizione. \"Waves of Erotasia\" e \"Sweet X-Rated Nothings\" verranno poi accorpati in un unico album nel 1997. Alla fine del '94, Proell viene sostituito al basso da Roman Sch\u00f6nsee.\nL'evoluzione continua con \"Twinaleblood\" del 1995, considerato forse il migliore della band. Salvo rare occasioni, come nel brano \"Abstract Life\", Eiermann rinuncia quasi del tutto al growl e si concede ad un cantato normale, per quanto grezzo, sempre alternato a quello di Schwarz. Pur mantenendo la potenza delle chitarre, i brani seguono melodie pi\u00f9 sciolte e ritmiche pi\u00f9 incalzanti, dando una certa facilit\u00e0 di ascolto all'intero album (\"Weeping Sun\" e \"Every Single Day\"). Viene girato anche il primo video della band, la title track \"Twinaleblood\".\nIl cambiamento di \"Unpop\" e la rivoluzione nella band.\nUn anno dopo esce l'EP \"Love Nation Sugarhead\" che preannuncia uno stravolgimento totale per via della sua title track, presentando una base techno e vari campionamenti per tutta la durata del brano. Il pezzo viene incluso nell'imminente terzo album, \"Unpop\", uscito nel 1997, dove vive praticamente stante a s\u00e9. L'intero LP mantiene infatti inalterate le chitarre pesanti, ma il doom e il black sono completamente abbandonati per un rock/metal alternativo nettamente pi\u00f9 orecchiabile e \"radio friendly\". La stessa filosofia della band cambia e diventa pi\u00f9 spensierata e scherzosa, partendo dalla stessa copertina del cd (un buffo ragazzo nudo e sorridente che suona una chitarra classica) fino ai due coloriti videoclip girati per \"Blue Smiley's Plan\" e proprio per \"Love Nation Sugarhead\". Sulla stessa scia esce il quarto album, \"Mono... Or Will It Ever Be The Way It Used To Be\", ancora pi\u00f9 leggero e pi\u00f9 divertito ma che non riscontra il successo del predecessore. Poco dopo l'uscita di \"Mono...\", Eiermann e Maier lasciano la band per debuttare con i fortunati Liquido, progetto al quale erano gi\u00e0 al lavoro da prima delle registrazioni di \"Unpop\". Schwarz si ritrova cos\u00ec a portare avanti da solo i Pyogenesis (anche il bassista Sch\u00f6nsee ha lasciato la band) e, in attesa di completare una nuova formazione e per colmare l'inattivit\u00e0, pubblica per la band la raccolta \"P\".\nLa nuova formazione e l'album: \"She Makes Me Wish I Had a Gun\".\nBisogna attendere il 2002 perch\u00e9 i Pyogenesis tornino in studio: Schwarz, ormai unico cantante della band, convoca il suo vecchio amico Peter Rutard come chitarrista della band al posto di Eiermann e completa il quartetto con il batterista Tobias Moller e il bassista Mirza Kapidzic (quest'ultimo gi\u00e0 presente da \"Mono...\"). I nuovi Pyogenesis spostano il proprio \"quartier generale\" ad Amburgo e pubblicano in successione prima l'EP \"I Feel Sexy\", poi il quinto album, \"She Makes Me Wish I Had a Gun\", optando per un'ultima svolta pop punk e per una vena particolarmente ironica nei testi. Singolo portante della band tedesca \u00e8 \"Don't You Say Maybe\", che guadagna un minimo di rotazione su Mtv. Da \"She Makes Me Wish...\" in poi, la band torna ad essere inattiva, senza dare molte notizie di s\u00e9. Il sito della band non annuncia effettivamente novit\u00e0, salvo un messaggio di Schwarz in cui si precisa che i Pyogenesis sono fermi ma non sciolti.\n2015 Il ritorno con nuova line-up e stile.\nDopo diversi anni di silenzio il gruppo torna in studio con la nuova formazione per lavorare su una trilogia (sotto etichetta AFM Records) con sonorit\u00e0 completamente diverse dall'album precedente, come il cantato con diverse parti in \"growl\" e stile vicino al metal."}
{"id": "3248228", "revid": "247222", "url": "https://it.wikipedia.org/wiki?curid=3248228", "title": "Torneo Anglo-Italiano 1995-1996", "text": ""}
{"id": "3248235", "revid": "88812", "url": "https://it.wikipedia.org/wiki?curid=3248235", "title": "Ars inveniendi", "text": ""}
{"id": "3248236", "revid": "84184", "url": "https://it.wikipedia.org/wiki?curid=3248236", "title": "Segretario di Stato statunitense", "text": ""}
{"id": "3248244", "revid": "36906497", "url": "https://it.wikipedia.org/wiki?curid=3248244", "title": "Altorilievi", "text": ""}
{"id": "3248245", "revid": "729019", "url": "https://it.wikipedia.org/wiki?curid=3248245", "title": "Sbarco a Marsala", "text": "Lo sbarco a Marsala, fu uno dei momenti iniziali della spedizione dei Mille di Giuseppe Garibaldi, avvenuto l'11 maggio 1860.\nLa vicenda ebbe quali protagonisti anche le navi dell'Armata di Mare delle Due Sicilie e due vascelli da guerra della Royal Navy britannica. I garibaldini, a bordo dei vapori Piemonte e Lombardo, partiti da Quarto presso Genova, con l'appoggio delle forze liberali italiane e della monarchia sabauda, dopo pi\u00f9 di cinque giorni di navigazione, entrarono nel porto di Marsala riuscendo, nonostante l'intervento borbonico, ad ultimare lo sbarco e a prendere la citt\u00e0, dando avvio a una sequenza di battaglie e rivolte nel Regno delle Due Sicilie che portarono alla sua fine e permisero l'unit\u00e0 d'Italia.\nAntefatto.\nDopo aver represso la rivolta della Gancia, le autorit\u00e0 del Regno delle Due Sicilie temevano uno sbarco di \"rivoluzionari\" dall'estero. Le zone dove sarebbero potuti avvenire tali sbarchi furono individuate negli Abruzzi e nella Sicilia. Per la costa adriatica, esistono dei rapporti, di cui non si \u00e8 mai potuta accertare la veridicit\u00e0, che parlano di uno sbarco di 250 \"filibustieri\", con rifornimenti di armi e munizioni, che vennero respinti dal generale Pianell.\nPer la Sicilia, da Napoli si telegrafava, il 18 aprile, al comando di Messina, dichiarando essere certo che Garibaldi si stesse dirigendo col\u00e0 sotto falso nome a bordo di un vapore mercantile russo per precedere uno sbarco. Altre tre lettere furono in seguito inviate al luogotenente generale a Palermo ed ai comandanti di Messina e Catania in cui si dichiarava che la nave inglese \"S. Wenefredo\", partita il 22 aprile, con a bordo 500 insorti guidati da un certo Origoni, si dirigeva verso la Sicilia; che a Genova si stavano effettuando arruolamenti e che da l\u00ec, il 16, fosse partito Garibaldi per precedere la spedizione.\nPrima dello sbarco.\nIn risposta a questi allarmi Paolo Ruffo, luogotenente generale della Sicilia e principe di Castelcicala, destin\u00f2 14 navi da guerra alla crociera di sorveglianza delle coste. Le imbarcazioni avevano ordine di impedire lo sbarco di insorti, sorvegliare con discrezione le navi da guerra straniere ed eventualmente seguirle come anche di controllare i legni mercantili stranieri. Anche se la Real Marina disponeva delle risorse necessarie a svolgere il compito assegnatole lo stesso luogotenente si dichiarava dubbioso che la crociera sarebbe stata eseguita con la diligenza necessaria.\nInoltre, due colonne militari furono inviate a Termini Imerese e Cefal\u00f9, comandante il generale Primerano, e a Trapani (via di mare), comandante il generale Letizia, con l'incarico di prevenire gli sbarchi e mantenere tranquilla la situazione. Altre colonne furono disposte nei dintorni di Palermo, sia per evitare gli sbarchi, sia per fronteggiare le squadre di insorti che operavano ancora in zona sfiancando le truppe con tattiche di guerriglia.\nNel frattempo, la situazione nella capitale dell'isola si manteneva agitata e Paolo Ruffo riceveva informazioni da Napoli che Garibaldi era ricomparso il 25 a Genova, da dove sarebbe partita la spedizione; dal comando dell'esercito venivano anche spedite particolareggiate istruzioni al luogotenente su quale doveva essere la disposizione delle varie colonne militari disponibili. Tra le varie istruzioni vi era quella data ai comandanti di piazza di evitare ogni \"compromissione\" con il Piemonte. Alla richiesta del generale Clary su come si dovesse agire in tal caso veniva risposto che:\nIl piano del luogotenente prevedeva di evitare lo sbarco tramite la sorveglianza navale messa in atto; nel caso questo fosse comunque avvenuto, sarebbe stata inviata una colonna per contrastarlo insieme ad altre per intrappolare gli invasori, inoltre altre truppe sarebbero accorse da Palermo e dalle colonne Letizia e Primerano oltre a rinforzi da Catania e Messina. Naturalmente tutto ci\u00f2 a patto che \u00aball'annunzio dello sbarco non scoppiasse una generale insurrezione\u00bb.\nPaolo Ruffo, per\u00f2, probabilmente anche perch\u00e9 costretto dagli eventi, stava disperdendo le sue forze in piccole colonne mobili, cosa che non manc\u00f2 di attirare l'attenzione di Napoli che, con le istruzione reali del 7 maggio, invitava il luogotenente ad evitare tale pericolosa strategia, poich\u00e9 le truppe borboniche rischiavano, nel caso di uno scontro, di trovarsi in inferiorit\u00e0 e di venire di conseguenza sconfitte con effetti negativi sul morale.\nIl 6 maggio mattina, il luogotenente, prevedendo uno sbarco tra Trapani e Mazara, fece partire il generale Landi per Partinico ed Alcamo, con l'obiettivo di contrastare Garibaldi se fosse sbarcato e per disarmare i due paesi. In serata, alle sei e mezza, arriv\u00f2 un telegramma che informava che due vapori della societ\u00e0 Rubattino erano partiti da Genova imbarcando gente armata ed erano diretti in Sicilia o in Calabria, che Garibaldi, se non presente a bordo, era andato ad arruolare altri volontari a Cagliari e che, in tal caso, la spedizione sarebbe stata comandata da Giuseppe La Masa; inoltre venivano impartite particolareggiate istruzioni su come sconfiggere i \"filibustieri\". Venivano annunciate altre due spedizioni da Tunisi e Malta, notizie rivelatasi errate. Essendo aumentato il fermento nella capitale dell'isola, venne anche ordinato di far rientrare nella stessa le colonne Letizia e d'Ambrosio.\nUn possibile infiltrato tra i Mille.\nLa possibilit\u00e0 che un infiltrato potesse avere comunicato ai comandi borbonici l'intenzione di sbarcare inizialmente a Sciacca \u00e8 riportata nel libro \"I Mille nella storia e nella leggenda\" di Carlo Agrati e che questo sospetto fece cambiare destinazione di sbarco in Marsala. Si tratta di una affermazione fatta da Crispi a Palermo in occasione della celebrazione del 25\u00ba anniversario dello sbarco: \"Una spia era penetrata nelle nostre file e il Governo di Napoli ne era stato informato\". Tale notizia trova conferma anche nel diario del generale borbonico Giovanni Polizzy, il quale afferma che la notizia del progetto di sbarco a Sciacca era stata trasmessa al principe Paolo Ruffo di Castelcicala il 7 maggio 1860. \nNel testo citato si afferma: \"\"Chi fosse la spia non \u00e8 dato sapere, per\u00f2 sembra che gravi sospetti si addensassero poi sul trapanese Velasco\".\nIl testo riporta anche che un certo Nicol\u00f2 Velasco: \"Qualche mese dopo, bench\u00e9 promosso al grado di maggiore, veniva processato e condannato perch\u00e9 sospetto di spionaggio e convinto di malversazioni e veniva ritenuto indegno di fregiarsi della Medaglia dei Mille e di fruire della pensione.\",\nLa partenza e lo sbarco.\nLa sera del 5 maggio, sorvegliata dalle autorit\u00e0 piemontesi, la spedizione guidata da Garibaldi salp\u00f2 dalla spiaggia di Quarto, simulando, come da accordi, il furto dei vapori \"Piemonte\" e \"Lombardo\". Dopo aver fatto scalo in Toscana, a Talamone e a Porto Santo Stefano, per rifornirsi con uno stratagemma di armi e munizioni, i garibaldini diressero verso la Sicilia, in direzione del porto di Trapani. Per evitare navi borboniche i due vapori, seguirono una rotta inconsueta che li port\u00f2 verso le Egadi.\nDurante la notte del 10 maggio, il \"Piemonte\", pi\u00f9 veloce, aveva staccato il \"Lombardo\", ma, prima dell'alba, i piroscafi si ricongiunsero in circostanze rocambolesche, giungendo, al mattino dell'11 maggio, fra Favignana e Marettimo dove furono individuati dal semaforo della punta della Provvidenza che segnal\u00f2 la scoperta alle navi da guerra della Real Marina del Regno delle Due Sicilie; ma essendo queste troppo lontane (20 miglia) non riuscirono ad impedire lo sbarco, che avvenne a Marsala verso le tredici e trenta dell'11 maggio. Tra le ipotesi di sbarco prese in considerazione da Garibaldi: Castellammare del Golfo \u2013 perch\u00e9 la grande ansa avrebbe permesso di individuare anzitempo l'arrivo di bastimenti borbonici \u2013 Porto Palo tra il trapanese e l'agrigentino. Ma Salvatore Castiglia, ex ufficiale borbonico, marinaio e amico di Garibaldi, dissuase il generale dallo sbarco in quelle localit\u00e0 perch\u00e9 caratterizzate da bassi fondali che avrebbero potuto complicare le operazioni rischiando l'arenamento dei vapori.\nI Mille, intenzionati a volgere verso Sciacca, puntarono poi a Marsala, poich\u00e9 informati dall'equipaggio di un veliero inglese che il porto della citt\u00e0 lilibetana non era protetto da vascelli borbonici, mentre erano presenti due navi inglesi - \"Argus\" e \"Intrepid\". L'assenza di borbonici, confermata anche dal capitano di una paranza da pesca, Antonio Strazzera, convinse Garibaldi a dirigersi verso Marsala, dove i vapori piemontesi, che avevano inalberato il vessillo sabaudo, giunsero verso le tredici e trenta. Il \"Piemonte\" (dove era imbarcato Garibaldi) raggiunse il molo, attraccando in mezzo ad alcune navi mercantili inglesi, mentre il \"Lombardo\" si aren\u00f2 in una secca nei pressi del faro, (e nelle settimane successive fu recuperato dai garibaldini), il che costrinse i suoi occupanti a raggiungere la spiaggia con le scialuppe. Anche lo sbarco del materiale (che si trovava perlopi\u00f9 a bordo del \"Lombardo\", nave di stazza maggiore del \"Piemonte\") fu effettuato con l'aiuto delle barche presenti nel porto.\nLa presenza inglese.\nLo sbarco dei garibaldini fu favorito da diverse circostanze. Due navi da guerra inglesi, l\"Argus\" e l\"Intrepid\", provenienti da Palermo, incrociavano al largo di Marsala ed entrarono nel porto della citt\u00e0 siciliana circa tre ore prima della comparsa dei legni piemontesi. Non \u00e8 ancora chiaro il motivo della presenza inglese in quel luogo. Gi\u00e0 da tempo, comunque, altre imbarcazioni della marina militare britannica solcavano le acque del Tirreno nei pressi delle coste delle Due Sicilie: infatti, il contrammiraglio George Rodney Mundy, vicecomandante della \"Mediterranean Fleet\", una divisione della Royal Navy, aveva ricevuto ordine, dal suo governo, di assumere il comando del grosso delle unit\u00e0 navali della sua flotta e di incrociare nel Tirreno e nel canale di Sicilia, effettuando frequenti scali nei porti del regno a scopo intimidatorio e di raccolta di informazioni, cosa che avrebbe sicuramente attenuato la capacit\u00e0 di reazione borbonica.\nIn realt\u00e0 l'invio delle due navi inglesi sembra dovuto ad un episodio avvenuto il 1\u00ba maggio; in tale data il generale Letizia aveva richiesto, in conseguenza dell'ordine di disarmo della provincia di Trapani emanato dal governo, a tutti i rappresentanti consolari stranieri la consegna delle armi custodite presso i locali consolati e presso le propriet\u00e0 dei cittadini stranieri; al rifiuto del rappresentante inglese Cossins di ottemperare all'ordine Letizia reag\u00ec con l'invio di una pattuglia di soldati che procedette al sequestro forzato delle armi, causando cos\u00ec un incidente diplomatico. In conseguenza di ci\u00f2 Cossins richiese al governatore di Malta l'invio di navi militari inglesi per tutelare le propriet\u00e0 e i sudditi inglesi; richiesta accolta dall'Ammiragliato inglese con l'invio dell\"Argus\" e dell\"Intrepid\".\nGaribaldi, nelle sue memorie, riconobbe che la presenza britannica gioc\u00f2 un ruolo rilevante nell'agevolare lo sbarco, affermando che: Nonostante ci\u00f2, sempre nelle sue memorie, il generale chiar\u00ec che non c'era neanche un principio di verit\u00e0 nelle dicerie che gli inglesi avessero aiutato direttamente lo sbarco: \nIn effetti, era diffusa la convinzione che i legni britannici avessero lasciato Palermo con il preciso scopo di favorire l'impresa del condottiero nizzardo. Durante una riunione della Camera dei Comuni, infatti, il deputato inglese, sir Osborne, accus\u00f2 il governo di aver favorito lo sbarco di Garibaldi a Marsala. Lord Russell rispose che le imbarcazioni erano l\u00ec, esclusivamente, per proteggere le imprese inglesi della zona, come i magazzini vinicoli Woodhouse e Ingham, e che non intralciarono le operazioni dei vascelli borbonici nel frattempo accorsi, i quali avrebbero potuto tirare sui garibaldini, ma non lo fecero.\nLo spostamento degli inglesi da Palermo a Marsala fu, comunque, la dimostrazione dell'inefficienza della crociera protettiva in atto, infatti, le navi giunsero nel porto lilibetano senza venir intercettate dall'Armata di Mare del Regno delle Due Sicilie. Secondo quanto affermato dallo storico inglese George Macaulay Trevelyan, nel suo libro \u2018'Garibaldi e i mille'\u2019, le due navi inglesi \"Argus\" ed \"Intrepid\" non fecero nulla per aiutare Garibaldi, n\u00e9 avrebbero potuto perch\u00e9 avevano le caldaie spente ed erano ormeggiate al largo, con i loro comandanti Marryat e Winnington-Ingram a terra assieme a parte dell'equipaggio.\nLa neutralit\u00e0 della marina inglese fu confermata durante la battaglia di Palermo, quando Garibaldi, rimasto quasi privo di polvere da sparo, la richiese inutilmente ai comandanti delle flotte da guerra ormeggiate al largo della citt\u00e0. Inoltre, i comandanti borbonici, ignorando le segnalazioni dei servizi di informazione napoletani, appena un giorno prima dello sbarco, avevano fatto rientrare a Palermo le colonne del generale Letizia e del maggiore d'Ambrosio, per far fronte al pericolo d'insurrezione nella capitale siciliana. Questo cambiamento, per\u00f2, fu fatale in quanto, al momento dello sbarco, non vi erano truppe di terra n\u00e9 a Marsala, n\u00e9 nei dintorni.\nL'intervento borbonico.\nAlcune navi da guerra borboniche, lo \"Stromboli\", la \"Partenope\" ed il \"Capri\", infatti, erano giunte, sebbene con sensibile ritardo, nel porto di Marsala. Con il grado di capitano di fregata, Guglielmo Acton, nipote di John e cugino di secondo grado di Lord Acton, era il comandante della corvetta \"Stromboli\", mentre Francesco Cossovich e Marino Caracciolo avevano il comando, rispettivamente, della \"Partenope\" e del \"Capri\". Il ritardo con cui Acton entr\u00f2 nelle acque marsalesi \u00e8 attribuibile a due discussi episodi. Il primo riguarda l'ordine, ricevuto dal capitano di origini scozzesi, attraverso una nota reale del 9 maggio, di muovere verso Tunisi. Probabilmente, i sistemi di informazione del governo borbonico furono ingannati da uno stratagemma della propaganda liberale che diffuse la notizia di garibaldini pronti a partire dalla citt\u00e0 africana.\nIl secondo episodio, relativo proprio alla mattina dell'11 maggio, riguarda la decisione di imbarcare due cannoni, a bordo dello \"Stromboli\", che port\u00f2 via ad Acton almeno due ore di tempo, impedendogli, cos\u00ec, di intercettare il \"Piemonte\" e il \"Lombardo\" in altro mare: situazione che sarebbe risultata molto pericolosa per i vapori garibaldini. Giunto nel porto, il vascello di Acton non contrast\u00f2 immediatamente lo sbarco dei Mille. Egli, infatti, tard\u00f2, anche, a bombardare i garibaldini, probabilmente perch\u00e9 incerto circa le intenzioni delle due navi da guerra inglesi: il capitano Winnington Ingram, al comando dell\"Argus\" aveva segnalato la presenza sul molo di marinai britannici e chiesto ai napoletani di attendere che questi fossero reimbarcati prima di avviare le ostilit\u00e0. Acton, con un atto di \"cortesia internazionale\", acconsent\u00ec. Gli indugi furono finalmente rotti dall'avvio di un poco efficace bombardamento dei moli che, per\u00f2, fu presto sospeso da un nuovo intervento del comandante dell\"Argus\".\nQuesti, accompagnato dal capitano Marryat, l'ufficiale al comando dell\"Intrepid\", e da Richard Brown Cossins, vice console inglese a Marsala, sal\u00ec a bordo dello \"Stromboli\" e ammon\u00ec Acton dicendo che lo avrebbe ritenuto personalmente responsabile se il cannoneggiamento avesse danneggiato le vicine propriet\u00e0 vinicole britanniche. Solo dopo aver rassicurato gli inglesi, l'attacco riprese, questa volta con l'ausilio delle bocche da fuoco dei vascelli \"Partenope\" e \"Capri\", nel frattempo giunti nel porto. Proprio un ufficiale del \"Capri\" fu inviato a bordo dell\"Intrepid\" per parlamentare con gli inglesi. Questi, in sostanza, domand\u00f2 un intervento britannico, avanzando la richiesta che una lancia venisse fatta accostare alle navi piemontesi per intimar loro la resa. Naturalmente gli inglesi rifiutarono. Subito dopo il colloquio, l\"Argus\" spost\u00f2 il proprio ancoraggio andando a collocarsi in posizione pi\u00f9 prossima ai magazzini di vino per poter meglio proteggerli.\nLa versione borbonica.\nSecondo quanto affermato da Giovanni delli Franci, ufficiale superiore dello Stato Maggiore borbonico autore della \"Cronica della campagna d'autunno del 1860\", le navi della marina borbonica sospesero il tiro delle artiglierie su richiesta dei comandanti delle due navi inglesi, i quali sostenevano che il cannoneggiamento avrebbe potuto colpire gli ufficiali e marinai scesi a terra e che gli ufficiali borbonici accettarono tale richiesta sospendendo il fuoco e quando questo fu ripreso ormai i garibaldini erano sbarcati.\nLo stesso Giovanni delli Franci descrive il fatto come un espediente degli ufficiali inglesi consentito dagli ufficiali borbonici l\u00ec presenti, in quanto nella marineria napoletana parecchi avevano simpatia con la rivoluzione, fatto questo che illustra la condizione di scarso consenso della dinastia presso gli stessi quadri ufficiali, che pure erano di nomina reale.\nEpilogo.\nIl bombardamento si protrasse sino al tramonto, ma non consent\u00ec di ottenere alcun risultato, salvo colpire gli ormai deserti legni piemontesi. Il \"Piemonte\" fu catturato e rimorchiato fino a Napoli dallo \"Stromboli\", mentre non si riusc\u00ec a disincagliare il \"Lombardo\" dal banco di sabbia in cui si era incuneato; pertanto, ritenuto irrecuperabile, fu lasciato nelle acque marsalesi. Di conseguenza Garibaldi rimase sprovvisto di mezzi navali, sia per muoversi lungo le coste siciliane e sia per un eventuale ritiro in casi di mal parata.\nLe diverse perdite di tempo e l'azione rivelatasi sterile delle navi della marina borbonica finirono, dunque, per consentire ai garibaldini di ultimare, quasi indisturbati, lo sbarco. Fatta eccezione per il cannoneggiamento dal mare, infatti, i napoletani non avevano altro modo per contrastare Garibaldi: la divisione era priva di truppe da sbarco, poich\u00e9, nei piani difensivi del governo di Napoli, i vascelli garibaldini avrebbero dovuto essere incrociati prima dello sbarco e colati a picco in mare. Inoltre, i comandanti dell'esercito borbonico, ignorando le segnalazioni dei servizi di informazione napoletani, appena un giorno prima dello sbarco, avevano fatto rientrare a Palermo le colonne del generale Letizia e del maggiore d'Ambrosio, per far fronte al pericolo di una probabile insurrezione nella capitale siciliana. Questo cambiamento, per\u00f2, fu fatale in quanto, al momento dello sbarco, non vi erano truppe di terra n\u00e9 a Marsala, n\u00e9 nei dintorni.\nIl fallito impedimento dello sbarco port\u00f2 Acton, insieme ad altri, ad essere sottoposti ad inchiesta per il loro comportamento durante l'operazione difensiva. Il giudizio della commissione dell'Armata di Mare sulla sua condotta, e su quella degli altri comandanti napoletani, fu che essa era stata \u00ab\"irreprensibile\"\u00bb. Nonostante ci\u00f2, Acton fu sospeso per due mesi, finch\u00e9 venne assegnato al \"Monarca\" in armamento presso il cantiere navale di Castellammare di Stabia.\nEntrati in citt\u00e0, i Mille furono inizialmente accolti freddamente dalla popolazione locale, spaventata dalle cannonate, tanto che il garibaldino Giuseppe Bandi pot\u00e9 scrivere che i marsalesi li accolsero \u00ab\"su per gi\u00f9 come si accolgono i cani in chiesa\"\u00bb. \nSuccessivamente il popolo marsalese, inizialmente disorientato dagli eventi, venne rassicurato da Crispi e La Masa, riversandosi poi nelle vie e festeggiando gli sbarcati. Il mazziniano Francesco Crispi, divenuto l'organizzatore politico di Garibaldi, prese immediatamente contatto con i rappresentanti del consiglio comunale marsalese, spingendoli a dichiarare che la casa reale dei Borbone aveva cessato di regnare sulla Sicilia e ad offrire al generale nizzardo la dittatura dell'isola. Garibaldi accett\u00f2 senza indugio e, a Salemi, si proclam\u00f2 dittatore della Sicilia in nome di Vittorio Emanuele \"Re d'Italia\", compiendo il primo atto del suo governo dittatoriale."}
{"id": "3248247", "revid": "71433", "url": "https://it.wikipedia.org/wiki?curid=3248247", "title": "Ambition", "text": ""}
{"id": "3248248", "revid": "1104133", "url": "https://it.wikipedia.org/wiki?curid=3248248", "title": "Breath of Life (Florence and the Machine)", "text": "Breath of Life \u00e8 un singolo del gruppo musicale britannico Florence and the Machine, estratto dalla colonna sonora del film \"Biancaneve e il cacciatore\" e pubblicato il 27 aprile 2012.\nDescrizione.\n\"Breath of Life\" \u00e8 la canzone ufficiale del film \"Biancaneve e il cacciatore\" e nel brano, ad accompagnare i Florence and the Machine, ci sono un'orchestra e un coro. A proposito della canzone, Florence Welch ha dichiarato: \u00abSiamo entrati in studio a registrare il brano e poi l'abbiamo mandato ai ragazzi di Los Angeles. \u00c8 stato fantastico poter ascoltare la nostra musica in una versione orchestrale. Mi piacciono i cori ed amo la musica corale, la cosa bella \u00e8 che c'era un coro di ben 60 persone che cantava ci\u00f2 che io avevo composto. Quando hanno iniziato a cantare i baritoni ho quasi pianto, \u00e8 stato davvero emozionante.\u00bb\nVideo.\nIl videoclip ufficiale del brano \u00e8 stato pubblicato su YouTube, tramite il canale VEVO del gruppo, il 14 maggio 2012. Presenta un'alternanza di scene del film e momenti riguardanti la sua registrazione."}
{"id": "3248251", "revid": "36906681", "url": "https://it.wikipedia.org/wiki?curid=3248251", "title": "Francesco II di Modena", "text": ""}
{"id": "3248252", "revid": "123179871", "url": "https://it.wikipedia.org/wiki?curid=3248252", "title": "Dinheirosaurus lourinhanensis", "text": "Il dinheirosauro (Dinheirosaurus lourinhanensis) \u00e8 un dinosauro erbivoro appartenente ai sauropodi. Visse nel Giurassico superiore (Kimmeridgiano, circa 155 milioni di anni fa) e i suoi resti fossili sono stati ritrovati in Portogallo. Doveva essere piuttosto simile al pi\u00f9 noto \"Diplodocus\".\nDescrizione.\nQuesto dinosauro \u00e8 noto grazie ai resti fossili di un esemplare, di cui si sono conservate vertebre dorsali articolate fra loro, costole e frammenti delle ossa delle zampe. Una ricostruzione dettagliata non \u00e8 possibile, ma dai resti si pu\u00f2 constatare che \"Dinheirosaurus\" aveva un aspetto molto simile a quello del ben noto \"Diplodocus\", con una lunghezza di circa 25 metri. Le vertebre dei due animali, in particolare, sono molto simili, a causa delle spine neurali biforcute; le proporzioni delle vertebre, in ogni caso, differiscono notevolmente da quelle di \"Diplodocus\". \"Dinheirosaurus\", inoltre, presentava un'articolazione intervertebrale di cui le forme americane erano sprovviste.\nClassificazione.\nI fossili di \"Dinheirosaurus\" sono stati ritrovati a Porto Dinheiro, nei pressi della citt\u00e0 di Lourinha, nella formazione Camadas de Alcoba\u00e7a, nel 1987. Solo nel 1999 i resti vennero descritti come appartenente a un genere di sauropodi a s\u00e9 stante, dopo essere stati attribuiti a un'altra specie, \"Lourinhasaurus alenquerensis\". Ulteriori studi hanno definitivamente confermato che questi due sauropodi, vissuti nel medesimo ambiente, erano molto diversi fra loro e appartenenti a due gruppi separati: \"Lourinhasaurus\" potrebbe essere stato un membro dei macronari abbastanza affine all'americano \"Camarasaurus\", mentre \"Dinheirosaurus\" era probabilmente un rappresentante dei diplodocidi, un gruppo di sauropodi ben noti nel Giurassico americano caratterizzati da un cranio allungato e basso e da una coda ecceizionalmente allungata. Alcune caratteristiche di \"Dinheirosaurus\" (principalmente l'articolazione delle vertebre) suggeriscono che questo animale possa essersi evoluto prima dei diplodocidi americani come \"Diplodocus\" e \"Apatosaurus\", e che si sia sviluppato in isolamento geografico su alcune isole separate dal resto d'Europa e dal Nordamerica nel corso del Giurassico superiore. "}
{"id": "3248253", "revid": "22356", "url": "https://it.wikipedia.org/wiki?curid=3248253", "title": "Dinheirosaurus", "text": ""}
{"id": "3248254", "revid": "1305772", "url": "https://it.wikipedia.org/wiki?curid=3248254", "title": "Forte Sangallo", "text": ""}
{"id": "3248255", "revid": "22229", "url": "https://it.wikipedia.org/wiki?curid=3248255", "title": "Diritto di accesso ai documenti amministrativi", "text": ""}
{"id": "3248257", "revid": "1305772", "url": "https://it.wikipedia.org/wiki?curid=3248257", "title": "Tiburtino (disambigua)", "text": "Pu\u00f2 anche riferirsi a:"}
{"id": "3248258", "revid": "244158", "url": "https://it.wikipedia.org/wiki?curid=3248258", "title": "Dialetto tiburtino", "text": ""}
{"id": "3248259", "revid": "290948", "url": "https://it.wikipedia.org/wiki?curid=3248259", "title": "Particella carica", "text": ""}
{"id": "3248260", "revid": "287204", "url": "https://it.wikipedia.org/wiki?curid=3248260", "title": "Eugenio Tomiolo", "text": "Biografia.\nA Venezia, frequent\u00f2 la Scuola d'Arte dei Carmini e lo studio di un restauratore. Nel 1934-35 inizi\u00f2 a seguire i corsi dell'accademia Cignaroli a Verona. Dovette poi lasciare l'accademia perch\u00e9 inviato alla guerra d'Abissinia. Al ritorno, dal 1937 al 1940, si stabil\u00ec a Roma e venne in contatto con gli artisti della Scuola romana. Fu richiamato nel corso della II Guerra Mondiale. Durante una licenza decor\u00f2 la cappella \u00abBragadin\u00bb a Padova e, a Porto di Legnago, l'abside della cappella del Collegio Salesiano. Entrambe le opere andarono distrutte, nel corso di bombardamenti. Nel 1945 si stabil\u00ec a Milano dove partecip\u00f2 alle vicende artistiche di \"Corrente\" e insegn\u00f2 presso la Scuola di Arte Applicata del Castello Sforzesco di Milano, il Liceo e l'Accademia di Brera.\nNel 1950 e nel 1951 partecipa al concorso per il Premio Lissone, classificandosi nel primo anno al secondo posto e nel successivo al primo. Le opere sono esposte, assieme a quelle dei pi\u00f9 grandi pittori dell'epoca, sia italiani che stranieri, presso il Museo d'Arte Contemporanea di Lissone.\nNel 1952 partecipa al concorso indetto dall'A.G.I.P. per il LOGO della benzina Supercortemaggiore, classificandosi al secondo posto per il valore artistico del progetto. Viene premiato a Merano dalla Sig.a Mattei. In quel concorso, vince il famoso bozzetto del \"Cane a sei zampe\".\nSempre nel 1952 dipinge la pala d'altare della Colonia Marina dell'A.G.I.P. a Cesenatico, in provincia di Forl\u00ec.\nNel 1956 esegue, ad Arcumeggia, l'affresco dal titolo: \u201cLa Speranza\u201d.\nNel 1962 scolpsce, in legno, un grande Presepe con circa 40 statue, tale opera viene allestita a Natale nella Chiesa di Santa Barbara, a Metanopoli (MI).\nNel 1967 realizza due grandi mosaici per la fontana collocata davanti all'entrata del nuovo Ospedale Civile di Legnago.\nNel 1971, a cura di Marcello e Rosalba Tabanelli, viene pubblicato un volume fondamentale per la lettura e catalogazione di Tomiolo nei i suoi primi quaran'anni di incisioni. (Catalogo dell'Opera Grafica 1930-1971, con testo introduttivo del critico Raffaele De Grada, edito dal Mercante di Stampe Editore - Milano). \nNel 1972 Le Cabinet Des Estamps de la Biblioteque National de Paris acquista tre incisioni per la propria collezione. \nNel 1994 esegue il mosaico: \"Il Buon Samaritano\" per la Casa di Riposo Luigi Accorsi a Legnago (VR). \nNel 1997 esegue una nativit\u00e0 intitolata: \"La Luce di Cristo Ges\u00f9 Illumina Ogni Popolo\" per il Museo del Tesoro della Basilica di San Pietro in Vaticano. \nFu anche apprezzato poeta dialettale, pubblicando alcune raccolte di poesie: \u00abOseo Gemo\u00bb e \u00abAqua\u00bb con la casa editrice di Vanni Scheiwiller di Milano, \u00abFarse la Luna\u00bb e \u00abIl mondo xe pitura\u00bb con altri Editori..\nOpere.\nArtista poliedrico che ha spaziato dalla pittura (vedi opere pittoriche) all'incisione (vedi opere grafiche-stampe); al mosaico con la Fontana della Salute dinanzi all'Ospedale Civile di Legnago (VR); alla poesia dialettale in veneziano, lingua della sua infanzia; alla scultura con il Presepio ligneo allestito ogni anno nella chiesa di Santa Barbara, quartiere Metanopoli di San Donato Milanese (MI)."}
{"id": "3248261", "revid": "1305772", "url": "https://it.wikipedia.org/wiki?curid=3248261", "title": "Tiburtini", "text": "Pu\u00f2 anche riferirsi a:"}
{"id": "3248262", "revid": "212348", "url": "https://it.wikipedia.org/wiki?curid=3248262", "title": "P\u0101\u1e47\u1e0dava", "text": ""}
{"id": "3248263", "revid": "1573940", "url": "https://it.wikipedia.org/wiki?curid=3248263", "title": "Carpospiza brachydactyla", "text": "La passera lagia chiara o passera lagia minore (\"Carpospiza brachydactyla\" ) \u00e8 un uccello passeriforme, della famiglia Passeridae, unica specie vivente del genere Carpospiza. Talora viene compresa nel genere \"Petronia\".\nDescrizione.\n\u00c8 un volatile principalmente insettivoro, la testa \u00e8 marroncina chiara, le ali sono rossicce e ricoperte da qualche leggera striatura grigiastra, nella parte terminale di esse sono presenti spirali bianche con una piuma nera piuttosto lunga. La pancia \u00e8 color rosa mentre il collo tende a essere pi\u00f9 chiaro rispetto all'intero corpo. La passera lagia chiara \u00e8 munita di forti artigli lunghi circa 2-3 centimetri che essa utilizza nella caccia alle sue prede, quali bruchi, vermi, cavallette e centopiedi.\nDistribuzione e habitat.\n\u00c8 diffuso in un'area che va dall'Europa sudorientale a tutto il Medio Oriente ai paesi della costa orientale dell'Africa: lo si trova stabilmente in Afghanistan, Armenia, Azerbaigian, Bahrain, Gibuti, Egitto, Eritrea, Etiopia, Georgia, Iran, Iraq, Israele, Giordania, Kuwait, Libano, Oman, Pakistan, Qatar, Arabia Saudita, Sudan, Siria, Turchia, Turkmenistan ed Emirati Arabi Uniti, e di passaggio a Cipro e nello Yemen."}
{"id": "3248264", "revid": "16758", "url": "https://it.wikipedia.org/wiki?curid=3248264", "title": "Passera lagia chiara", "text": ""}
{"id": "3248265", "revid": "16758", "url": "https://it.wikipedia.org/wiki?curid=3248265", "title": "Passera lagia minore", "text": ""}
{"id": "3248266", "revid": "16758", "url": "https://it.wikipedia.org/wiki?curid=3248266", "title": "Petronia brachydactyla", "text": ""}
{"id": "3248282", "revid": "120019450", "url": "https://it.wikipedia.org/wiki?curid=3248282", "title": "Edward Lindberg", "text": ""}
{"id": "3248283", "revid": "550959", "url": "https://it.wikipedia.org/wiki?curid=3248283", "title": "Ed Lindberg", "text": ""}
{"id": "3248295", "revid": "1272592", "url": "https://it.wikipedia.org/wiki?curid=3248295", "title": "Ezequiel Cirigliano", "text": "Caratteristiche tecniche.\nCentrocampista incontrista, soprannominato \"el jefecito\" (in italiano \"il piccolo capo\"), Cirigliano ricopre il ruolo di mediano di centrocampo. \n\u00c8 un elemento di quantit\u00e0, nonch\u00e9 dal sicuro rendimento, paragonato a Javier Mascherano per la propensione per i contrasti e la capacit\u00e0 di gestire con personalit\u00e0 il possesso palla.\nCarriera.\nClub.\nRiver Plate.\nCresciuto nelle giovanili del River, il 24 aprile 2010 esordisce contro l'Atl\u00e9tico Tucum\u00e1n. Con l'arrivo di Mat\u00edas Almeyda sulla panchina dei \"Millonarios\", si ritaglia un ruolo da titolare.\nHellas Verona.\nIl 18 luglio 2013 viene ceduto in prestito con diritto di riscatto definitivo all'Hellas Verona. Esordisce con la maglia gialloblu in campionato il 25 settembre seguente nella partita -Verona (2-2), subentrando nel secondo tempo a Michelangelo Albertazzi. Disputa la prima partita da titolare l'otto di dicembre in casa contro l'Atalanta Bergamasca Calcio ma esce nel secondo tempo per la grave frattura dello zigomo destro. Viene operato con successo il giorno successivo dal professor Pier Francesco Nocini per ridurre la frattura con l'inserimento di una placca in titanio. Torna titolare il 19 gennaio contro il Milan. Conclude la stagione con 14 presenze stagionali, di cui 13 in campionato ed una in Coppa Italia. A fine stagione l'Hellas Verona non esercita il diritto di riscatto e fa quindi ritorno al River Plate.\nNazionale.\nNel 2009 viene convocato nella nazionale argentina U-17 per partecipare al mondiale Under-17, mentre nel 2011 viene convocato nell'Under-20 per prendere parte al campionato mondiale di calcio Under-20.\nStatistiche.\nPresenze e reti nei club.\n\"Statistiche aggiornate al 15 marzo 2016.\""}
{"id": "3248296", "revid": "287204", "url": "https://it.wikipedia.org/wiki?curid=3248296", "title": "FINA Water Polo World League 2011 (maschile)", "text": "La World League maschile di pallanuoto 2011 \u00e8 stata la 10\u00aa edizione della manifestazione che viene organizzata annualmente dalla FINA. La competizione si \u00e8 svolta in due fasi, un turno di qualificazione e una fase finale, la cosiddetta \"Super Final\", che si \u00e8 tenuta in Italia, alla piscina Paolo Costoli di Firenze, dal 21 al 26 giugno.\nAl turno preliminare hanno partecipato 19 nazionali suddivise in tre zone geografiche: Europa, Asia/Oceania, Africa e Americhe. Si sono qualificate alla fase finale 4 nazionali europee, 2 dalla zona Asia/Oceania, e 2 americane.\nNella \"Super Final\" di Firenze la , battendo in finale l', ha conquistato il suo secondo successo consecutivo e la qualificazione alle Olimpiadi di Londra 2012.\nTornei di qualificazione.\nAfrica.\nUn girone che si sarebbe dovuto disputare ad Algeri (Algeria) fra il 13 e il 15 maggio 2011, ma il torneo \u00e8 stato cancellato.\nAmeriche.\nUn girone disputatosi a Costa Mesa (USA) il 13 ed il 15 maggio 2011. Con la cancellazione del torneo africano entrambe le formazioni americane hanno ottenuto la qualificazione per la \"Super Final\".\nAsia/Oceania.\nUn girone organizzato in due turni diversi: il primo da disputarsi a Auckland (Nuova Zelanda) fra il 9 ed il 13 maggio 2011, il secondo a Sydney (Australia) fra il 16 ed il 20 maggio 2011.\nEuropa.\nIl torneo europeo \u00e8 suddiviso in tre gironi da 4 squadre ciascuno. Si gioca secondo la modalit\u00e0 andata e ritorno e si qualificano alla fase finale le prime di ciascun girone. Del girone C si qualificano 2 squadre, l'Italia e la migliore nazione delle rimanenti.\nIl totale delle squadre europee qualificate alla fase finale \u00e8 di 4.\nGruppo A.\n16 novembre 2010\n7 dicembre 2010\n25 gennaio 2011\n22 febbraio 2011\n22 marzo 2011\n5 aprile 2011\n19 aprile 2011\nGruppo B.\n16 novembre 2010\n7 dicembre 2010\n25 gennaio 2011\n22 febbraio 2011\n22 marzo 2011\n19 aprile 2011\nGruppo C.\n16 novembre 2010\n7 dicembre 2010\n25 gennaio 2011\n22 febbraio 2011\n22 marzo 2011\n19 aprile 2011\nSuper Final.\nLe 8 squadre qualificate alla fase finale vengono suddivise in due gruppi da quattro squadre ciascuna. Ogni squadra affronta le altre del proprio girone una sola volta, per un totale di 3 partite per squadra. Tale turno serve esclusivamente per determinare gli accoppiamenti dei successivi quarti di finale, dove la prima di un girone affronta la quarta dell'altro, mentre seconde e terze si incroceranno alla stessa maniera."}
{"id": "3248298", "revid": "767487", "url": "https://it.wikipedia.org/wiki?curid=3248298", "title": "Sonny Red", "text": ""}
{"id": "3248312", "revid": "287204", "url": "https://it.wikipedia.org/wiki?curid=3248312", "title": "Architettura del paesaggio", "text": "L'architettura del paesaggio si occupa di pianificazione, progettazione e gestione degli spazi aperti e del paesaggio, alle diverse scale di intervento; le principali figure professionali che si occupano dell\u2019architettura del paesaggio sono l'agronomo, l'architetto paesaggista ed il dottore forestale.\nStoria.\nSecondo la definizione dell'EFLA (\"Fondazione Europea per l'Architettura del Paesaggio\"), il paesaggista \u00e8 colui che pianifica e progetta paesaggi urbani e rurali nello spazio e nel tempo, sulla base delle caratteristiche naturali e dei valori storici e culturali del territorio. A questo fine fa riferimento a metodi e princ\u00ecpi estetici, funzionali, scientifici e gestionali, con un appropriato uso di tecniche e materiali sia naturali che prodotti dall'uomo.\nIl paesaggista deve possedere la capacit\u00e0 di:\nIl suo lavoro \u00e8 la sintesi delle proprie conoscenze in ordine a:\nAmbiti di intervento.\nI corsi di laurea che in Italia formano la figura professionale del paesaggista in Italia sono:\nVoci correlate"}
{"id": "3248313", "revid": "326594", "url": "https://it.wikipedia.org/wiki?curid=3248313", "title": "Jonquerets-de-Livet", "text": ""}
{"id": "3248314", "revid": "1573940", "url": "https://it.wikipedia.org/wiki?curid=3248314", "title": "Chiesa di San Carlo (Brescia)", "text": "La chiesa di San Carlo \u00e8 una chiesa di Brescia, situata all'estremit\u00e0 ovest di via Moretto, in prossimit\u00e0 della diramazione da corso Martiri della Libert\u00e0. Costruita nei primi anni del Seicento in onore di san Carlo Borromeo, il cui culto si era immediatamente diffuso nel bresciano dopo la sua canonizzazione, si arricchisce nel tempo di opere d'arte come tele di Grazio Cossali e Giambettino Cignaroli, attirando a s\u00e9 gran parte della devozione popolare, da sempre molto forte nei confronti del santo milanese. Parzialmente danneggiata dai bombardamenti del 1945, verr\u00e0 in seguito restaurata. Ad oggi \u00e8 chiusa al pubblico poich\u00e9 di pertinenza dell'attiguo centro assistenziale, ma \u00e8 comunque visitabile su richiesta. La chiesa custodisce inoltre una reliquia dello stesso san Carlo, appositamente richiesta e ottenuta da Milano nel 1617.\nStoria.\nIl culto di san Carlo Borromeo si diffonde a Brescia fin dal 1610, anno della sua canonizzazione, quando era ancora vivo l'eco della lunga visita pastorale effettuata nel 1580 che aveva portato san Carlo in tutta la provincia bresciana. Ottavio Ermanni, promotore a Brescia del culto di san Carlo Borromeo e all'epoca prevosto della chiesa di San Lorenzo, raccoglie i fondi necessari e nel 1614 pone la prima pietra di una nuova chiesa a lui dedicata, costruita in soli due anni e consacrata il 4 novembre 1616, nella festivit\u00e0 di san Carlo. L'anno successivo, il comune cittadino deliberava di inviare alcuni consiglieri a Milano per richiedere una reliquia del santo: l'operazione va a buon fine e la reliquia viene portata a Brescia, per poi essere deposta in una preziosa teca d'argento. Durante il Seicento si arricchisce di opere d'arte, in particolare tele per gli altari eseguite da Grazio Cossali, Giambettino Cignaroli e Pietro Avogadro. Risalgono invece al Settecento altri interventi decorativi sugli altari, alle pareti e nel presbiterio. Il bombardamento di Brescia del 2 marzo 1945 porta al danneggiamento della volta, che verr\u00e0 in seguito ricostruita perdendo per\u00f2 gran parte delle sue decorazioni. La chiesa \u00e8 oggi di pertinenza dell'attiguo centro sanitario assistenziale e pertanto chiusa al pubblico. \u00c8 comunque visitabile su richiesta.\nStruttura e opere.\nAll'interno, la chiesa si sviluppa su una pianta a navata unica con volta a botte di copertura e abside quadrata, anch'essa coperta da una volta a botte. Le pareti laterali sono decorate da lesene di ordine corinzio reggenti una trabeazione sulla quale si imposta la volta. Le lesene, inoltre, incorniciano degli archi dove si aprono le cappelle laterali, due per lato, tutte cinte da cancelletti in ferro. Il primo altare a sinistra \u00e8 privo di soasa, ma \u00e8 arricchito da un prezioso paliotto con marmi policromi intarsiati. Sopra l'altare, posta entro una cornice, \u00e8 appesa la \"Nativit\u00e0 di Ges\u00f9\" di Pietro Maria Bagnadore, del 1580, con stile gi\u00e0 appartenente al manierismo. Segue l'altare del Suffragio, un tempo recante una pala di Camillo Rama con le \"Anime del Purgatorio\" in seguito sostituita, all'inizio del Settecento, con una statua lignea della Madonna col Bambino, detta Madonna del Suffragio. La mensa \u00e8 costituita da marmi policromi, mentre la cornice superiore \u00e8 in legno.\nIn prossimit\u00e0 del presbiterio, sempre sulla parete sinistra, \u00e8 posta la cantoria dipinta a imitazione di un marmo rosato, mentre a fianco dell'arco santo \u00e8 appeso il pulpito, presso il quale era custodita la reliquia di san Carlo, oggi in sagrestia. Il pulpito \u00e8 ripetuto simmetricamente, sul lato opposto, da una statua in legno del santo, offerta da un devoto e databile alla met\u00e0 del Seicento. San Carlo, raffigurato in piedi, indossa una pianeta d'oro e la mitria, nella mano sinistra tiene il pastorale, mentre la destra \u00e8 alzata in gesto predicatorio. Allo stesso modo, anche la cantoria di sinistra \u00e8 ripetuta sul lato destro da una uguale balaustra in legno.\nL'altare maggiore presenta una struttura complessa: la mensa marmorea \u00e8 lineare, mentre il tabernacolo \u00e8 pi\u00f9 elaborato e possiede una porticina in metallo finemente sbalzato. La cornice sovrastante \u00e8 decorata da due colonne corinzie laterali sulle quali poggia una cimasa curvilinea e spezzata, adornata da tre statue eseguite nel 1627 e raffiguranti la Fede e la Speranza all'esterno, la Carit\u00e0 al centro. La tela custodita raffigura la \"Madonna col Bambino, san Carlo e i santi Faustino e Giovita tra i poveri\" ed \u00e8 opera del 1616 di Grazio Cossali. Il santo titolare, in abito pontificale, \u00e8 ritratto nell'atto di distribuire l'elemosina ai poveri ed \u00e8 affiancato dai patroni della citt\u00e0, i santi Faustino e Giovita, in abiti sacerdotali. Nel registro superiore la Vergine, sorretta da un gruppo di putti svolazzanti, \u00e8 glorificata dagli angeli. La composizione, complessa e vivacemente articolata, si sviluppa su questi due registri, legati tra loro dal solo gesto della mano di san Carlo, con l'indice rivolto verso Maria. Risalgono all'inizio del Settecento le balaustre in marmo poste all'ingresso del presbiterio.\nIl secondo altare destro ospita una pala raffigurante \"San Gerolamo Emiliani che presenta gli orfanelli alla Trinit\u00e0\", attribuita a Giambettino Cignaroli ed eseguita nel 1751. La pala \u00e8 strutturata in modo articolato ed armonioso su tre livelli: in alto, il Padre eterno sorretto da un angelo e dai cherubini, al centro il Cristo immerso per met\u00e0 nell'atmosfera terrestre e per met\u00e0 in quella celeste che sorregge la croce. Entrambi hanno lo sguardo rivolto verso san Gerolamo Emiliani, posto nel registro inferiore tra orfani e giovanetti, ai quali vanno le sue cure. Tra questo e il successivo altare \u00e8 appeso un piccolo dipinto raffigurante \"San Luigi Gonzaga\" di ignoto autore del Settecento. Il primo altare destro, in prossimit\u00e0 dell'ingresso, ospita invece la \"Madonna col Bambino tra i santi Francesco e Antonio da Padova\" di Pietro Avogadro, databile all'inizio del Settecento.\nSempre al Settecento risalgono le stazioni della Via Crucis, disposte sulle pareti della navata. Nella volta a botte, entro una cornice architettonica, \u00e8 posta una tela raffigurante la \"Gloria di san Carlo\": al centro della composizione \u00e8 il Borromeo, sorretto da una nube radiosa, mentre alla base alcuni angeli gli rivolgono lo sguardo. Si tratta di un dipinto di fine Ottocento, che doveva simulare un affresco. Il resto della volta, danneggiata dai bombardamenti, \u00e8 oggi spoglio di decorazioni.\nOrgano.\nSopra la cantoria di destra, si trova il grande organo a canne, opera di Graziadio Antegnati e risalente al 1636, alterato nel corso dei secoli e ripristinato nelle forme originali dall'organaro Armando Maccarinelli nel 1958; \u00e8 a trasmissione integralmente meccanica ed ha una tastiera di 50 tasti ed una pedaliera piana di 20 pedali. Il prospetto dello strumento \u00e8 incorniciato da due cariatidi sormontate da capitelli che reggono un frontone spezzato recante lo stemma civico. Le canne di mostra, disposte a gruppi simmetrici, sono divise da trafori decorativi in legno scolpito, di forte tradizione bresciana, con putti, sirene e cariatidi tra foglie e fiori."}
{"id": "3248318", "revid": "1305772", "url": "https://it.wikipedia.org/wiki?curid=3248318", "title": "Campionato europeo di pallanuoto 1954 (maschile)", "text": "L'VIII edizione del campionato europeo di pallanuoto si svolse a Torino nel corso degli ottavi campionati europei LEN, dal 31 agosto al 5 settembre 1954.\nLa formula del torneo era articolata in tre fasi. Nella prima le dodici partecipanti erano divise in quattro gironi, si aggiudicavano la qualificazione alla fase successiva le prime due classificate. Nella seconda fase le qualificate erano divise in due gironi da quattro squadre, le prime due accedevano al girone finale per le medaglie, le altre al girone di classificazione. Si ereditavano sempre gli scontri diretti delle fasi precedenti.\nLa manifestazione fu vinta dall'Ungheria, al sesto successo continentale, davanti alla Jugoslavia e ai padroni di casa dell'Italia."}
{"id": "3248321", "revid": "228587", "url": "https://it.wikipedia.org/wiki?curid=3248321", "title": "Jean Wicki", "text": "Biografia.\nAi X Giochi olimpici invernali (edizione disputatasi nel 1968 a Grenoble, Francia) vinse la medaglia di bronzo nel Bob a quattro con i connazionali Hans Candrian, Willi Hofmann e Walter Graf partecipando per la nazionale svizzera, dietro a quella italiana e all'austriaca.\nIl tempo totalizzato fu di 4:43,92 con un leggero distacco rispetto alle altre classificate 4:43,07 e 4:43,83 i loro tempi.\nAgli XI Giochi olimpici invernali vinse una medaglia di bronzo nel bob a due con Edy Hubacher, totalizzando un tempo di 4:59,33 e una medaglia d'oro nel bob a quattro con i compagni Edy Hubacher, Hans Leutenegger e Werner Camichel, il tempo fu di 4:43,07."}
{"id": "3248324", "revid": "767487", "url": "https://it.wikipedia.org/wiki?curid=3248324", "title": "Edward Ferrars", "text": "Edward Ferrars \u00e8 un personaggio immaginario, uno dei protagonisti maschili del romanzo \"Ragione e sentimento\" di Jane Austen.\nCaratteristiche.\nNel capitolo terzo del romanzo, Edward Ferrars viene introdotto cos\u00ec:\nDei fratelli Ferrars (Edward, Robert e Fanny, quest'ultima cognata delle Dashwood), Edward \u00e8 il pi\u00f9 grande, e quello destinato ad ereditare la fortuna di famiglia. Fratello della cognata di Elinor, \u00e8 destinato ad ereditare la fortuna di famiglia, per questo fatto, Edward \u00e8 sempre stato legato alle ingerenze della madre e della sorella, che vorrebbero vederlo distinguersi in qualche nobile professione e compiere un matrimonio con una ragazza ricca e altolocata; ma Edward non \u00e8 ambizioso e il suo desiderio \u00e8 di diventare curato in una parrocchia di campagna. Questa figura maschile apparentemente non ha le caratteristiche dell'eroe romantico, non \u00e8 avvenente, \u00e8 timido, poco ambizioso e oppresso da madre e sorella a cui non riesce a ribellarsi. Sembra un debole, ma in realt\u00e0 si rivela un personaggio coerente che crede nei veri sentimenti e che rimane fedele alla parola data. Non illude Elinor con un fidanzamento finch\u00e9 non \u00e8 libero da precedenti legami con Lucy Steele, con cui si \u00e8 fidanzato in giovane et\u00e0.\nIl personaggio di Edward si oppone all'altro protagonista maschile, l'avvenente Willoughby, dal carattere aperto e simpatico che promette ci\u00f2 che non pu\u00f2 mantenere, non onora i precedenti legami affettivi e alla fine si sposer\u00e0 per denaro deludendo l'innamorata Marianne e destinandosi ad una vita infelice.\nStoria personale.\nSi innamora contraccambiato di Elinor Dashwood, ma questo sentimento \u00e8 contrastato dalla famiglia di lui (che lo vorrebbe sposato ad una donna d'alto rango) e da una fidanzata di giovent\u00f9, Lucy Steele, abile calcolatrice che ormai Edward non ama pi\u00f9 ma che intende sposare per onorare l'impegno preso. \nDopo molte vicende, la verit\u00e0 viene a galla: quando Edward confessa alla madre di essere segretamente fidanzato con Lucy e di volerla sposare, questa lo disereda in favore del fratello minore Robert. Dato che ora Edward non \u00e8 pi\u00f9 ricco, Lucy lo lascia per il nuovo erede della famiglia Ferrars, rompendo il fidanzamento che impedisce al giovane Ferrars e Elinor di sposarsi."}
{"id": "3248330", "revid": "363629", "url": "https://it.wikipedia.org/wiki?curid=3248330", "title": "GNOME Office", "text": "GNOME Office \u00e8 una suite per l'ufficio, basata su software libero dell'ambiente GNOME (una interfaccia grafica per il sistema operativo di tipo UNIX come GNU/Linux).\nComponenti.\nQuesti software hanno in comune lo sviluppo con l'interfaccia di programmazione delle applicazioni per GNOME basata sulle librerie GTK+ che li possono rendere multipiattaforma. Sono:\nIl progetto Debian aggiunge applicazioni addizionali a questa lista:\nL'integrazione tra le varie applicazioni della suite \u00e8 piuttosto lieve e, pertanto, GNOME Office potrebbe essere considerato un mero insieme di applicazioni desktop per la produttivit\u00e0 scritto per l'ambiente GNOME, piuttosto che una suite per ufficio nel senso comune."}
{"id": "3248332", "revid": "228587", "url": "https://it.wikipedia.org/wiki?curid=3248332", "title": "Hans Candrian", "text": "Biografia.\nAi X Giochi olimpici invernali (edizione disputatasi nel 1968 a Grenoble, Francia) vinse la medaglia di bronzo nel Bob a quattro con i connazionali Jean Wicki, Willi Hofmann e Walter Graf partecipando per la nazionale svizzera, dietro a quella italiana e all'austriaca.\nIl tempo totalizzato fu di 4:43,92 con un leggero distacco rispetto alle altre classificate 4:43,07 e 4:43,83 i loro tempi. Inoltre ai Campionati mondiali vinse diverse medaglie:"}
{"id": "3248351", "revid": "767487", "url": "https://it.wikipedia.org/wiki?curid=3248351", "title": "Gion Caviezel", "text": "Biografia.\nAi campionati mondiali vinse una medaglia di bronzo nel 1970, nel bob a due con Hans Candrian."}
{"id": "3248355", "revid": "1185701", "url": "https://it.wikipedia.org/wiki?curid=3248355", "title": "Ren\u00e9 Stadler", "text": "Biografia.\nSpecialista nel bob a quattro ai Campionati mondiali vinse diverse medaglie:"}
{"id": "3248361", "revid": "767487", "url": "https://it.wikipedia.org/wiki?curid=3248361", "title": "Milton da Cunha Mendon\u00e7a", "text": "Biografia.\nCrebbe nel quartiere Bangu di Rio, poich\u00e9 il padre giocava nell'omonima societ\u00e0 calcistica come difensore centrale; la carriera del genitore termin\u00f2 negli anni 1950. Mendon\u00e7a ebbe dunque accesso al settore giovanile del club, in cui pratic\u00f2 per la prima volta il gioco del calcio.\nIn seguito al ritiro ha preso in gestione la scuola calcio Igua\u00e7u Gol Soccer e ha lavorato come commentatore in una emittente radio.\n\u00c8 scomparso nel 2019 all'et\u00e0 di 62 anni a seguito di uno shock settico.\nCaratteristiche tecniche.\nGiocava come centrocampista offensivo, ricoprendo soprattutto il ruolo di trequartista. Il suo stile di gioco era elegante e la sua tecnica affinata, tanto che, per ruolo e abilit\u00e0, fu paragonato a Zico, suo contemporaneo.\nCarriera.\nClub.\nDopo aver mosso i primi passi nelle giovanili del Bangu, a cui arriv\u00f2 a dodici anni, si trasfer\u00ec al Botafogo, dove il 13 novembre 1975 debutt\u00f2 in prima squadra, al Maracan\u00e3 contro il Corinthians. Nel Botafogo divenne ben presto un titolare, e nel IV Copa Brasil si mise particolarmente in evidenza, segnando quattordici reti in ventiquattro incontri. Con la compagine carioca non vinse per\u00f2 alcun titolo, e nel 1982 lasci\u00f2 la squadra per firmare con la Portuguesa; vi disput\u00f2 il Ta\u00e7a de Ouro 1984 segnando sette volte in venti gare. Nel 1985 fu la volta del Palmeiras, che acquist\u00f2 Mendon\u00e7a per cercare la vittoria nel campionato Paulista; tuttavia, la squadra ottenne solo un secondo posto. Nel 1987 cambi\u00f2 maglia, rimanendo per\u00f2 nello stato di San Paolo, accasandosi al Santos, dove gioc\u00f2 trentadue partite. Nel 1989, dopo un periodo in Qatar con l'Al-Sadd, torn\u00f2 in patria e gioc\u00f2 il campionato brasiliano con l'Inter di Limeira. Il 1990 lo vide tornare brevemente al Bangu, nove incontri, prima di concludere la sua carriera in massima divisione con le quattro gare disputate nel 1991 con il Gr\u00eamio. Realizz\u00f2 la sua ultima rete il 7 aprile contro il N\u00e1utico. Partecip\u00f2 alla Coppa del Brasile 1991 con il XV de Piracicaba e alla Coppa del Brasile 1992 con il Fortaleza, con cui vinse il suo unico titolo di club, il campionato statale. Si ritir\u00f2 nel 1993.\nNazionale.\nNel 1976 fece parte della selezione Olimpica che partecip\u00f2 al Torneo Pre-Olimpico CONMEBOL di quell'anno. Nel 1983 ottenne la convocazione per la Copa Am\u00e9rica; tuttavia, non fu mai impiegato dal CT Parreira.."}
{"id": "3248365", "revid": "599013", "url": "https://it.wikipedia.org/wiki?curid=3248365", "title": "M\u00edlton da Cunha Mendon\u00e7a", "text": ""}
{"id": "3248367", "revid": "941725", "url": "https://it.wikipedia.org/wiki?curid=3248367", "title": "Autoritratto con fiore d'eringio", "text": "L'Autoritratto con fiore d'eringio \u00e8 un dipinto a olio su pergamena trasportata su tela (57x45 cm) di Albrecht D\u00fcrer, datato 1493 e conservato nel Museo del Louvre di Parigi. Escludendo i disegni (come l\"'Autoritratto a tredici anni\" dello stesso D\u00fcrer) l'opera \u00e8 il primo autoritratto come opera autonoma in pittura della storia dell'arte occidentale.\nStoria.\nL'opera venne dipinta all'et\u00e0 di 22 anni, mentre l'artista si trovava a Basilea o, tutt'al pi\u00f9, a Strasburgo. La data 1493 \u00e8 presente sulla scritta in alto, dove si legge anche il motto \"\" (\"Le cose mi vanno come \u00e8 disposto Lass\u00f9\"). Alcuni hanno messo in relazione l'opera con il fidanzamento con Agnes Frey, come potrebbe far pensare il fiore d'eringio, che tra i molti significati simbolici ha anche quello di fedelt\u00e0 e felicit\u00e0 coniugale. Secondo altre interpretazioni invece il fiore rimanderebbe a significati religiosi, con riferimento alla Provvidenza, come farebbe pensare anche l'iscrizione.\nNello stesso anno l'artista sigl\u00f2 un autoritratto a penna oggi nella Collezione Lehman del Metropolitan Museum di New York, che probabilmente \u00e8 l'immediato precedente dell'opera parigina.\nDescrizione e stile.\nIl giovane artista si ritrae a mezza figura di tre quarti, voltato a destra e con lo sguardo rivolto allo spettatore. Si mostra in abiti alla moda di color ardesia, con cui creano un contrasto simulante il bordo rosso chiaro del berretto. Il volto \u00e8 pallido, incorniciato da morbide ciocche di capelli biondi, le labbra carnose e sensuali, la barbetta rada.\nSecondo Panofsky alcune note di raffinata voluttuosit\u00e0 sarebbero legate a un'influenza dell'arte alsaziana ammirata a Strasburgo. I tratti fisiognomici mostrano ancora una certa rustichezza esitante di un giovane in maturazione, che scompariranno nel successivo \"Autoritratto con guanti\" a Madrid, dove l'artista si rappresenter\u00e0 come un elegante gentiluomo, appartenente a un'aristocrazia dello spirito che si riflette nell'abbigliamento curatissimo e nei modi sicuri."}
{"id": "3248372", "revid": "729019", "url": "https://it.wikipedia.org/wiki?curid=3248372", "title": "Second Division 1991-1992", "text": "L'edizione 1991-1992 della Second Division fu l'ultima edizione di Seconda Divisione a chiamarsi con questo nome (infatti dalla stagione successiva assumer\u00e0 il nome di First Division). Fu anche la 89\u00ba edizione del campionato inglese di Seconda Divisione."}
{"id": "3248374", "revid": "419370", "url": "https://it.wikipedia.org/wiki?curid=3248374", "title": "Antonio Sersale", "text": ""}
{"id": "3248375", "revid": "1436974", "url": "https://it.wikipedia.org/wiki?curid=3248375", "title": "Valle delle sfingi", "text": "La Valle delle sfingi \u00e8 una zona che si trova nel Parco Naturale Regionale della Lessinia, caratterizzata dalla presenza di particolari blocchi monolitici le cui forme ricordano le sfingi egizie.\nDove si trova.\nLa Valle delle sfingi si trova all'interno del Parco Naturale Regionale della Lessinia e si estende a nord dell'abitato di Camposilvano, frazione del comune di Velo Veronese ad una altitudine di circa 1200 metri sul livello del mare. Il sentiero che percorre la Valle delle sfingi, lunga circa 800 metri, parte a nord di Camposilvano dalla strada provinciale numero 6 dei Lessini per San Giorgio; l'inizio del percorso si trova in corrispondenza dell'innesto di una strada privata che porta alle contrade Brutto e Malga Buse di Sotto.\nCome si \u00e8 formata.\nI monoliti in calcare che caratterizzano la valle sono dovuti al fenomeno del carsismo causato dall'azione erosiva dell'acqua che scioglie il carbonato di calcio delle rocce calcaree. In particolare, nella Valle delle sfingi i monoliti si sono originati per l'erosione e la disgregazione di due tipi di calcare: Rosso Ammonitico e Oolite di San Vigilio. Nel tempo queste rocce si sono modellate e ora si trovano allineate in modo longitudinale sul fondovalle e distanziate tra loro.\nTurismo nella Valle delle sfingi e dintorni.\nIl Parco Naturale Regionale della Lessinia essendo caratterizzato da elevato carsismo offre numerose opportunit\u00e0 di interesse naturalistico e turistico. Oltre la Valle delle sfingi, nella quale si possono ammirare le particolari forme assunte dalle rocce calcaree, vi sono diverse grotte, cavit\u00e0 naturali e formazioni rocciose come ad esempio la Spluga della Preta e il Ponte di Veja.\nNella Valle delle sfingi e dintorni vengono organizzate escursioni e visite guidate"}
{"id": "3248378", "revid": "1305772", "url": "https://it.wikipedia.org/wiki?curid=3248378", "title": "Spiroalcani", "text": "Con il termine spiroalcani si indica una particolare classe di idrocarburi alifatici saturi (cio\u00e8 che non presentano doppi o tripli legami tra atomi di carbonio) che contengono due o pi\u00f9 anelli, in cui ogni coppia di anelli condividono un solo atomo di carbonio.\nNomenclatura.\nNella nomenclatura IUPAC, gli spiroalcani costituiti da solo due anelli sono identificati dal prefisso \"spiro\", a cui seguono due numeri tra parentesi quadra separati da un punto (ad esempio: [4.3]) e il nome dell'alcano corrispondente (cio\u00e8 con numero di atomi di carbonio uguali a quelli dello spiroalcano in questione). I numeri indicati tra parentesi quadre indicano il numero di atomi di carbonio all'interno dei cicli, escluso l'atomo di carbonio comune.\nLa nomenclatura degli spiroalcani policiclici \u00e8 pi\u00f9 complessa, in quanto in questo caso \u00e8 necessario numerare gli atomi di carbonio della molecola."}
{"id": "3248380", "revid": "729019", "url": "https://it.wikipedia.org/wiki?curid=3248380", "title": "Sacro Capello", "text": "Il Sacro Capello \u00e8 una reliquia cattolica, venerata e custodita a Palmi, che la tradizione vuole corrisponda ad un capello della Vergine Maria. La reliquia \u00e8 collocata in una teca posta nella cappella laterale della Concattedrale di San Nicola. A seguito di tale dono, ricevuto da parte del Senato di Messina nel 1582, Palmi elesse, ad imitazione della citt\u00e0 siciliana, Maria Santissima della Sacra Lettera quale patrona della citt\u00e0 ed introdusse i festeggiamenti della Varia di Palmi.\nStoria.\nNel giugno del 1575 scoppi\u00f2 a Messina un'epidemia di peste, che dur\u00f2 circa trent'anni anni procurando la morte di oltre 40.000 persone. Il morbo fu portato da Levante dopo la battaglia di Lepanto ed in breve tempo si propag\u00f2 anche a Reggio Calabria e nelle altre coste della Calabria, tra cui Palmi (anche se in modo minore). I cittadini di Palmi accolsero quanti fuggirono dalla citt\u00e0 peloritana ed inoltre, tramite i suoi marinai, mandarono aiuti quali generi di vitto e olio.\nSuperata la calamit\u00e0 la citt\u00e0 di Messina, in segno di riconoscenza verso la cittadina calabrese, con delibera del Senato cittadino volle donare alle autorit\u00e0 ecclesiali di Palmi uno dei tre capelli della Madonna di cui si fregiava e che vennero portati nella citt\u00e0 siciliana nel 42 d.C. unitamente ad una lettera di benedizione e di protezione da parte della madre di Cristo.\nNel 1582, accompagnato durante la traversata da una moltitudine di barche palmesi \u00abvestite a festa\u00bb, il vascello di Giuseppe Tigano port\u00f2, da Messina alla Marina di Palmi, un reliquiario contenente uno dei tre Sacri Capelli.\nIl reliquario.\nIl manufatto, in argento, \u00e8 composto da due parti. Quella superiore presenta una teca ovale, contenente il capello, attorniata da una trama di decori floreali e da un globo fitomorfo con una piccola croce apicale. La zona inferiore sembrerebbe la porzione di un calice liturgico attribuibile alla scuola dell'argenteria siciliana del XVII-XVIII secolo, e vi sono ornamenti allegorici, che costituiscono il nodo centrale del fusto, rimandando al tema della Risurrezione di Cristo. Difatti sono rappresentati, in alternanza, dei cherubini, il Cristo e l'Assunta. La base risulta cesellata a sbalzo con motivi di volute vegetali, putti e le figure di San Giovanni Battista e San Rocco compatrono della citt\u00e0. Le due parti risultano unite tramite un perno a vite concentrica.\nLa teca.\nLa teca in cui \u00e8 posto il reliquiario del Sacro Capello venne inaugurata il 29 agosto 2009 ed \u00e8 collocata, come detto, nella cappella laterale della Concattedrale di San Nicola. L'opera \u00e8 stata realizzata con dei marmi pregiati ,lavorati sapientemente dai marmisti Caccamo Vincenzo e figli (Antonio e Carmelo)di Gioia Tauro. su un progetto dell'architetto Carmelo Bagal\u00e0 che riprende i motivi e gli stili che richiamano alla marineria. Inoltre la teca \u00e8 adornata da un bassorilievo dell'artista Maurizio Carnevali. L'opera \u00e8 stata finanziata e realizzata dall'associazione \"Prometeus\" di Palmi, grazie alle donazioni della cittadinanza. Sopra la teca \u00e8 collocato un quadro ottocentesco di \"Maria Santissima della Lettera\".\nLa festa del Sacro Capello.\nLa festa del Sacro Capello viene celebrata solamente negli anni in cui \u00e8 svolta la festa della Varia di Palmi, quando la reliquia viene portata in processione assieme al quadro di \"Maria Santissima della Sacra Lettera\". La festa avviene il giorno antecedente al trasporto del carro della Varia. Il trasporto a spalla in processione del reliquario spetta ai marinai appartenenti alla Congrega del Santissimo Sacramento e di Maria Santissima del Soccorso, in funzione di un secolare privilegio della confraternita. Per il trasporto a spalla il reliquiario viene inserito in un baldacchino chiamato \"Trionfino\", a sua volta collocato in un modello, in scala, di un vascello ligneo."}
{"id": "3248382", "revid": "599013", "url": "https://it.wikipedia.org/wiki?curid=3248382", "title": "Leiz", "text": "Caratteristiche tecniche.\nGiocava come difensore centrale, ed era dotato di un fisico possente.\nCarriera.\nClub.\nDebutt\u00f2 nel calcio professionistico nel Juventus, club dello stato di San Paolo. Vi rimase dal 1977 al 1983, disputandovi prevalentemente il campionato statale. Passato alla Portuguesa, debutt\u00f2 nella massima divisione nazionale il 15 marzo 1984 nell'incontro con il Flamengo, giocando da titolare. Una volta terminata la stagione, venne ceduto al Botafogo, debuttando con la nuova maglia il 27 gennaio 1985 al S\u00e3o Janu\u00e1rio contro il Goi\u00e1s, segnando anche un gol. L'ultima annata che disput\u00f2 fu quella del 1986; nel 1988 pass\u00f2 al Nacional di Madeira, disputando tre stagioni della prima divisione portoghese, ritirandosi successivamente nel 1991.\nNazionale.\nNel 1983 ottenne la convocazione per la Copa Am\u00e9rica. Tuttavia, non fu mai impiegato dal CT Parreira. Con la selezione olimpica invece fu chiamato da Cl\u00e9ber Camerino per disputare il Torneo Pre-Olimpico CONMEBOL del 1984, e durante la competizione fu impiegato da titolare con regolarit\u00e0."}
{"id": "3248386", "revid": "599013", "url": "https://it.wikipedia.org/wiki?curid=3248386", "title": "Collier (rivista)", "text": "Collier \u00e8 stato un magazine statunitense.\nStoria.\nFondata da Peter Fenelon Collier (1849-1909) nel 1888 con il nome di Collier's Weekly, titolo accorciato poi a \"Collier\" in seguito. Collabor\u00f2 anche il figlio Robert J. Collier a partire dal 1898, dal 1914 il nome della rivista cambi\u00f2 in Collier's: The National Weekly. Alla morte di padre e figlio (nel 1918) la societ\u00e0 venne data ai loro amici: Samuel Dunn, Harry Payne Whitney e Francis Patrick Garvan.\nCollaborarono numerosi illustratori e scrittori minori. Si ricordano, fra gli altri, Charles Addams, Carl Anderson, Jan Berenstain, Sam Berman, Chesley Bonestell, Howard Chandler Christy, Sam Cobean, Harrison Fisher, James Montgomery Flagg, Robert Fawcett, Jack Finney, A. B. Frost, Dave Gerard, Charles Dana Gibson, Denver Gillen, Vernon Grant, Jay Irving, Crockett Johnson, Hank Ketcham, Percy Leason, George Lichty, David Low, Paul Martin, Bill Mauldin, John Alan Maxwell, John Cullen Murphy, Virgil Partch, Frederic Remington, Mischa Richter, John Sloan, Frederic Dorr Steele, William Steig, Richard Taylor, Eduard Bloch, Gluyas Williams e Gahan Wilson.\nTermina la sua pubblicazione nel 1957."}
{"id": "3248394", "revid": "1097011", "url": "https://it.wikipedia.org/wiki?curid=3248394", "title": "Mormotomyia hirsuta", "text": "Mormotomyia hirsuta, comunemente conosciuta come Frightful Hairy Fly, \u00e8 l'unica specie nota della famiglia Mormotomyiidae (Diptera: Hippoboscoidea) rinvenuta in Kenya. \nLa mosca fu descritta per la prima volta dall'entomologo inglese Ernest Edward Austen, e esemplari sono stati raccolti in un sito montuosa dell'Ukazi Hill, lungo la strada che va da Thika a Garissa, in Kenya in una crepa dove dei pipistrelli avevano stabilito la loro tana; probabilmente si tratta della pi\u00f9 ristretta distribuzione geografica per una specie appartenente all'ordine dei ditteri. Dal guano dei pipistrelli furono raccolte alcune larve di \"Mormotomyia\". Probabilmente le mosche adulte si cibano delle secrezioni corporee dei pipistrelli. Gli esemplari misurano circa un centimetro in lunghezza, hanno zampe pelose, e, avendo ali non funzionali e occhi molto piccoli, sembra pi\u00f9 un ragno che una mosca.\nCollegamenti esterni.\nArticolo del Daily Mail con foto"}
{"id": "3248395", "revid": "117699714", "url": "https://it.wikipedia.org/wiki?curid=3248395", "title": "Michele Rogliani", "text": "Mor\u00ec prematuramente a 23 anni nel 1985 nel tentativo di disintossicarsi dalla dipendenza da stupefacenti.\nBiografia.\nConsiderato giocatore di grandi qualit\u00e0 tecniche e realizzative, tanto da venire ritenuto, all'epoca, l'erede di Paolo Rossi, si form\u00f2 negli Allievi del dove la sua prolificit\u00e0 sotto rete, che gli valse anche l'impiego in prima squadra nel secondo scorcio di stagione 1978-79 (in serie C1, esordio contro lo ), convinse il a inserirlo in un'operazione di acquisto per complessivi 400 milioni di lire dell'epoca (~ ) che comprendeva anche nomi promettenti in seguito diventati professionisti di una certa fama come Andrea Manzo, Dario Sanguin e Carlo Perrone.\nA Vicenza si mise in luce con 17 goal nel campionato Primavera, prestazione che gli valse l'esordio in prima squadra a Pistoia il 16 marzo 1980 sotto la guida tecnica di Renzo Ulivieri.\nIn prestito al Casale, si avvicin\u00f2 alle sostanze stupefacenti, che ne minarono il rendimento e lo guidarono alla progressiva esclusione dall'impiego in prima squadra e alla precoce fine della carriera agonistica, terminata a 22 anni nel , di nuovo in prestito dal .\nLa morte.\nOrmai compromessa la sua carriera da calciatore e completamente dipendente dalla droga, Rogliani decise di intraprendere un percorso di disintossicazione dall'eroina; nelle more della sua ammissione in una comunit\u00e0 di recupero, prevista per i primi giorni di marzo 1985, scelse di comune accordo con i suoi familiari di farsi assicurare con una catena al termosifone della sua camera da letto quando incustodito al fine di resistere allo stimolo di procurarsi stupefacenti per fronteggiare le crisi d'astinenza.\nLa sera del 27 febbraio 1985, tuttavia, molto probabilmente a causa di un mozzicone di sigaretta spento male, si svilupp\u00f2 nella stanza un incendio che lo colse nel sonno: a causa del fuoco che invest\u00ec il locale i familiari non fecero in tempo a liberarlo dalla catena che lo teneva assicurato al termosifone, e i vigili del fuoco non arrivarono in tempo per salvarlo dall'asfissia da fumi che lo uccise.\nAl momento della morte Rogliani non aveva ancora compiuto 24 anni.\nLa vicenda rinfocol\u00f2 la polemica circa l'efficacia sui mezzi di contenzione non giustificati da perizie giudiziarie e sotto giudizio della magistratura in quei giorni, segnatamente per quanto riguardava i metodi utilizzati da Vincenzo Muccioli nella sua comunit\u00e0 di recupero di San Patrignano in Romagna."}
{"id": "3248406", "revid": "419370", "url": "https://it.wikipedia.org/wiki?curid=3248406", "title": "Gaspare Scioppio", "text": ""}
{"id": "3248409", "revid": "1603714", "url": "https://it.wikipedia.org/wiki?curid=3248409", "title": "Apocalisse (D\u00fcrer)", "text": "L'Apocalisse \u00e8 una serie di quindici xilografie di Albrecht D\u00fcrer, databile al 1496-1498 circa e conservata, tra le migliori copie esistenti, nella Staatliche Kunsthalle di Karlsruhe.\nStoria.\nStabilitosi a Norimberga, l'artista inizi\u00f2 a dedicarsi in modo esclusivo alle incisioni, che potevano garantirgli buoni guadagni rispetto alla pittura. Verso il 1496 inizi\u00f2 a pensare ad un ambizioso progetto, per molti versi innovativo, preparando un'edizione illustrata dell\"'Apocalisse di Giovanni\", che apparve nel 1498 in due edizioni, una in latino e l'altra in tedesco. Il tema era particolarmente d'attualit\u00e0 allo scadere del secolo, con le paure millenaristiche che si registravano. Una seconda edizione apparve nel 1511.\nDella stampa si occup\u00f2 lo stesso D\u00fcrer, utilizzando dei caratteri messigli a disposizione dal suo padrino Anton Koberger. Si potrebbe anzi ipotizzare che fosse stato lo stesso Koberger a ispirargli questa iniziativa, poich\u00e9 D\u00fcrer utilizz\u00f2 come riferimento le illustrazioni della nona \"Bibbia\" tedesca, stampate per la prima volta a Colonia nel 1482, pubblicate poi da Koberger nel 1483.\nL'opera era il primo libro che veniva progettato e pubblicato per iniziativa personale di un artista, che ne disegn\u00f2 le illustrazioni, ne incise le xilografie e ne fu anche l'editore. Inoltre la tipologia con le illustrazioni a piena pagina, sul recto, seguite dal testo sul verso rappresentavano un sorta di doppia versione, in parole e in immagini del medesimo racconto, senza che il lettore dovesse comparare ciascuna illustrazione col passo corrispondente.\nCon sorprendente velocit\u00e0 l\"'Apocalisse\" (e con essa il nome Albrecht D\u00fcrer) si diffuse in tutti i paesi d'Europa e procur\u00f2 al suo autore il primo grande successo. Copiate innumerevoli volte, in incisione, pitture o arazzi, la loro influenza si allarg\u00f2 fino anche alla Russia o il Monte Athos.\nDescrizione e stile.\nD\u00fcrer, anzich\u00e9 le consuete xilografie di formato orizzontale, scelse un grandioso formato verticale, e si stacc\u00f2 dallo stile del modello biblico, che presentava numerose figure di piccole dimensioni. Le figure delle sue composizioni sono invece poche e grandi. In tutto realizz\u00f2 quindici xilografie, di cui la prima illustra il \"Martirio di san Giovanni\" e le altre i vari episodi dell'Apocalisse.\nEsse rappresentano:\nMai prima d'allora le visioni di san Giovanni erano state rappresentate in modo pi\u00f9 drammatico che in queste xilografie, singolarmente concepite con un forte contrasto di bianco e nero. D\u00fcrer diede corporeit\u00e0 alle figure con un sistema graduale di tratteggi paralleli, che era gi\u00e0 da tempo usato nell'incisione su rame. Nello sviluppo delle storie si assiste a un progressivo intensificarsi della sintesi, riuscendo far coesistere la visionariet\u00e0 degli eventi narrati con un rispetto delle leggi naturalistiche che conferiscono alle figure una monumentalit\u00e0 di stampo classico."}
{"id": "3248410", "revid": "1590341", "url": "https://it.wikipedia.org/wiki?curid=3248410", "title": "Oscar Lesca", "text": "Carriera.\nHa speso quasi tutta la carriera con la maglia del Legnano, collezionando 390 presenze in campionato e mettendo a segno anche 12 reti. Nella stagione 1970-1971 \u00e8 passato con i Campioni d'Italia del Cagliari senza per\u00f2 riuscire a giocare. Ha giocato inoltre per Venezia, Padova, Rhodense, Imperia dove svolge il doppio ruolo di allenatore-giocatore, Savona e Audace Boschese. Dopo due anni passati nel Sale in prima categoria come allenatore \u00e8 stato ingaggiato dalla A.C. Nicese calcio rispettivamente nel campionato di promozione nel girode D piemontese. Passa poi all'ASCA di Alessadnria quando la societ\u00e0 milita in promozione.\n\u00c8 considerato tra i migliori giocatori del Legnano di tutti i tempi."}
{"id": "3248411", "revid": "10431", "url": "https://it.wikipedia.org/wiki?curid=3248411", "title": "El-Ahwat", "text": "El-Ahwat \u00e8 un sito archeologico israeliano situato nella regione dei Manasse, a circa 16\u00a0km ad est dalla citt\u00e0 di Caesarea. Il sito venne scoperto nel 1992 dall'archeologo Adam Zertal e secondo alcuni studi risalirebbe ad un periodo compreso fra l'et\u00e0 del bronzo e l'et\u00e0 del ferro.\nDescrizione.\nSecondo Zertal la fortificazione \u00e8 di tipo levantino ma presenta elementi architettonici comuni nelle costruzioni megalitiche della civilt\u00e0 nuragica e della coeva civilt\u00e0 torreana; l'insediamento sarebbe stato opera del popolo del mare dei guerrieri Shardana provenienti dalla Sardegna. Sempre secondo Zertal l'edificio maggiore pu\u00f2 essere identificato con la residenza (Harosheth Haggoyim) del personaggio biblico Sisara che sarebbe pertanto originario della Sardegna. Zertal fissa l'insediamento al 1160-1150 a.C. mentre l'archeologo Israel Finkelstein sostiene che la datazione sia da spostare di circa 100 anni in avanti , alla met\u00e0 dell'XI secolo a.C.."}
{"id": "3248412", "revid": "82839901", "url": "https://it.wikipedia.org/wiki?curid=3248412", "title": "Top Ten Money Making Stars Poll", "text": "Il Top Ten Money Making Stars Poll viene pubblicato ogni anno dal 1932 dalla Quigley Publishing Company. Si tratta di una lista basata su un sondaggio fatto ai proprietari dei cinema dove vengono elencati gli attori pi\u00f9 richiesti, quelli che assicurano un maggior incasso. \nOgni anno la lista compare nell'apposito almanacco, ed \u00e8 stata a lungo considerata come uno dei criteri pi\u00f9 affidabili su cui i produttori cinematografici facevano affidamento. \nLista di attori.\nFra gli attori che vi sono rientrati, Johnny Depp, Leonardo DiCaprio, Will Smith, Denzel Washington, Tom Hanks, George Clooney, Will Ferrell, Tom Cruise, Dakota Fanning. Nel passato fra gli attori pi\u00f9 celebri vi furono John Wayne e Marilyn Monroe."}
{"id": "3248413", "revid": "204012", "url": "https://it.wikipedia.org/wiki?curid=3248413", "title": "Quigley Poll", "text": ""}
{"id": "3248414", "revid": "767487", "url": "https://it.wikipedia.org/wiki?curid=3248414", "title": "Honda VT 750 C", "text": "Con la sigla VT 750 C sono state commercializzate varie motociclette della casa motociclistica giapponese Honda la cui capostipite risale al 1983.\nLa sigla stessa rappresentava la configurazione del propulsore, \"VT\" per il bicilindrico a V da 52\u00b0, \"750\" per la cilindrata di circa 750 cm\u00b3 e \"C\" per la destinazione d'uso di moto cruiser/custom.\nDurante gli anni di produzione la sigla \u00e8 stata accompagnata da denominazioni quali \"Black Widow\", \"Black Spirit\", \"Shadow\" ecc.\nHonda VT 750 DC1 Shadow Spirit / Black Widow.\nIl soprannome Black Widow identifica la serie prodotta dal 2001 al 2004.\nNonostante fosse stata concepita ed elaborata in Giappone, veniva assemblata negli USA per ragioni commerciali (dato che puntava alle vendite soprattutto su quel mercato).\nProdotta in tre varianti di colore (blu, grigio e nero), in Italia usc\u00ec presto dal catalogo poich\u00e9, pur essendo tecnicamente valida (come la sorella minore VT 600C Shadow, presenta persino il raffreddamento a liquido, raro su una custom) e dal design estremamente accattivante, non si diffuse tra il pubblico poich\u00e9 il prezzo d'acquisto (ben oltre 8.000\u20ac) superava quello delle dirette concorrenti custom prodotte da Harley-Davidson.\nIn Giappone e negli USA ha continuato anche ad essere prodotta una moto del tutto identica nel design, ma di cilindrata pari a 398\u00a0cm\u00b3 (la Honda Shadow Slasher 400) e di costo decisamente inferiori."}
{"id": "3248420", "revid": "834", "url": "https://it.wikipedia.org/wiki?curid=3248420", "title": "RAP ratio (Indice di Modigliani)", "text": ""}
{"id": "3248421", "revid": "1543377", "url": "https://it.wikipedia.org/wiki?curid=3248421", "title": "Kings of Metal World Tour 1989 part 2", "text": "Il Kings of Metal World Tour \u00e8 la seconda parte del tour della band heavy metal Manowar effettuato nel 1989.\nDurante il tour il batterista Scott Columbus dovette lasciare i Manowar per gravi problemi famigliari e fu rimpiazzato da Kenny Earl \"Rhino\" Edwards proprio suggerito alla band da Columbus.\nRhino entrer\u00e0 dapprima come Session Man e solo nel 1992 come membro ufficiale della band.\nNotizie generali.\n\u00c8 la seconda parte del tour di supporto dell'albumKings of Metal\nIl tour si svolse totalmente in Europa e tra le date ce ne fu anche una in Italia: il 6 dicembre a Torino."}
{"id": "3248426", "revid": "1543377", "url": "https://it.wikipedia.org/wiki?curid=3248426", "title": "Get Back in Line", "text": "Get Back in Line \u00e8 un singolo del gruppo musicale inglese Mot\u00f6rhead, pubblicato in via digitale il 5 dicembre 2010.\nIl brano ha anticipato il ventesimo album del gruppo \"The W\u00f6rld is Yours\", e ne \u00e8 stato tratto anche un videoclip.."}
{"id": "3248427", "revid": "599013", "url": "https://it.wikipedia.org/wiki?curid=3248427", "title": "Du\u0161ko Radinovi\u0107", "text": "Carriera.\nDebutta da professionista nel 1981 con l'OFK Titograd, dove milita per quattro stagioni; nel 1985 passa al Sutjeska Nik\u0161i\u0107 rimanendovi per altri quattro anni.\nNel 1989 viene ingaggiato dalla , dove vince tre campionati della RSF di Jugoslavia, una Coppa di Jugoslavia, e soprattutto la Coppa dei Campioni 1990-1991 e la Coppa Intercontinentale 1991.\nNegli anni successivi alla guerra civile balcanica, giocher\u00e0 in Svezia prima al Degerfors e poi al ."}
{"id": "3248429", "revid": "834", "url": "https://it.wikipedia.org/wiki?curid=3248429", "title": "Sharpe ratio", "text": ""}
{"id": "3248434", "revid": "834", "url": "https://it.wikipedia.org/wiki?curid=3248434", "title": "Sortino ratio", "text": ""}
{"id": "3248435", "revid": "287204", "url": "https://it.wikipedia.org/wiki?curid=3248435", "title": "Dusko Radinovic", "text": ""}
{"id": "3248436", "revid": "834", "url": "https://it.wikipedia.org/wiki?curid=3248436", "title": "Treynor ratio", "text": ""}
{"id": "3248442", "revid": "228587", "url": "https://it.wikipedia.org/wiki?curid=3248442", "title": "The Jack Benny Program", "text": "The Jack Benny Program \u00e8 uno show radio-televisivo statunitense, con Jack Benny, andato in onda dal 1932 al 1955 in radio (con vari titoli) e dal 1950 al 1965 in televisione.\n\"Format\".\nIl \"format\" della trasmissione \u00e8 particolare: non c'\u00e8 davvero una quarta parete e lo spettacolo pu\u00f2 essere considerato come uno show dentro lo show. Gli episodi di solito si aprono con una canzone dell'orchestra o con scambi di battute tra Benny, Don Wilson e gli altri componenti abituali dello show sulle notizie del giorno o su un argomento comico della puntata, un evento della settimana, un mini-gioco, o una satira di un film del momento.\nRadio.\nLa prima apparizione di Jack Benny in radio come ospite di Ed Sullivan avvenne nel 1932. Il suo show fu poi trasmesso in quello stesso anno con Canada Dry Ginger Ale come sponsor. Il programma \"The Canada Dry Program\", inizi\u00f2 il 2 maggio 1932, sulla stazione della NBC Blue Network e continu\u00f2 per sei mesi fino al 26 ottobre: poi si spost\u00f2 sulla CBS il 30 ottobre. Con Ted Weems leader della band, Benny rimase sulla CBS fino al 26 gennaio 1933.\nSulla NBC il 17 marzo, Benny fece \"The Chevrolet Program\" fino al 1\u00ba aprile 1934. Continu\u00f2 lo show con il titolo di \"The General Tire Revue\" per il resto di quella stagione, e nell'autunno del 1934, per la General Foods con il titolo \"The Jell-O Program Starring Jack Benny\" (1934-1942) e, quando le vendite della Jell-O furono colpite dal razionamento dello zucchero durante la seconda guerra mondiale, con il titolo \"The Grape Nuts Flakes Program Starring Jack Benny\" (in seguito \"The Grape Nuts and Grape Nuts Flakes Program\") (1942-1944). Il 1\u00ba ottobre 1944, lo spettacolo divent\u00f2 \"The Lucky Strike Program Starring Jack Benny\", quando la Lucky Strike divenne lo sponsor fino alla met\u00e0 degli anni 1950. A quel punto, la pratica di usare il nome dello sponsor come il titolo cominci\u00f2 a svanire.\nLo spettacolo torn\u00f2 alla CBS il 2 gennaio 1949, come parte dei notori \"raid\" del presidente della CBS William S. Paley con cui assunse artisti della NBC nel corso della stagione 1948-49. Rimase alla CBS per il resto della trasmissione dello show alla radio, che si concluse il 22 maggio 1955. La CBS mand\u00f2 in onda dal 1956 al 1958 repliche dei precedenti episodi radiofonici delle annate 1953-55 con il titolo \"The Best of Benny\"' per la State Farm Insurance, che in seguito sponsorizz\u00f2 il programma televisivo dal 1960 al 1965. \nTelevisione.\nJack Benny fece il suo debutto televisivo nel 1949 in alcuni speciali del \"Jack Benny Program\" in versione televisiva.\nLa prima serie televisiva inizi\u00f2 sulla CBS il 28 ottobre 1950 e dur\u00f2 su quella rete fino al 15 settembre 1964; si spost\u00f2 poi sulla NBC il 25 settembre 1964 fino al 10 settembre 1965. Gli sponsor includevano la Lucky Strike (1950-1959), la Lux (1959\u201360), State Farm Insurance (1960\u201365), Lipton Tea (1960\u201362), Jell-O (1962\u201364), e Miles Laboratories (1964\u201365).\nLo show televisivo era la continuazione naturale del programma radiofonico di Benny; impiegava molti degli stessi attori, lo stesso approccio alla situazione comica e alcuni degli stessi script. Il suffisso \"\"Program\" al posto di \"Show\"\" \u00e8 anch'esso una derivazione della trasmissione radiofonica; in radio veniva usato \"program\" invece di \"show\" per la radio era un medium non visivo. Occasionalmente, in diversi episodi dal vivo, il titolo appariva come \"The Jack Benny Show\". Durante un episodio dal vivo, furono utilizzati entrambi i titoli.\nIl Jack Benny Program apparve non in maniera regolare nel corso dei primi due anni in TV. Benny si spost\u00f2 in televisione lentamente: nella sua prima stagione (1950-1951), rese disponibili solo quattro spettacoli, ma dalla stagione 1951-1952, fece uno spettacolo ogni sei settimane. Nella terza stagione (1952-1953), lo show fu trasmesso ogni quattro settimane. Durante la stagione 1953-1954, and\u00f2 in onda ogni tre settimane. Dal 1954-1960, il programma and\u00f2 in onda ogni due settimane, a rotazione con altre serie televisive come \"Private Secretary\" e \"Bachelor Father\". A partire dalla stagione 1960-1961, il Jack Benny Program inizi\u00f2 a trasmettere tutte le settimane. \u00c8 anche interessante notare che lo show si spost\u00f2 dalla CBS alla NBC prima della stagione 1964-65. Durante la stagione 1953-54, una manciata di episodi furono girati durante l'estate mentre gli altri erano in diretta; il che permise a Benny di continuare a fare il suo show radiofonico. \nNella sua autobiografia inedita, \"I Always Had Shoes\" (porzioni della quale furono successivamente incorporate dalla figlia di Jack, Joan, nel suo libro di memorie, \"Sunday Nights at Seven\"), Benny afferm\u00f2 che fu lui, non la NBC, a prendere la decisione di porre fine alla sua serie TV nel 1965. Afferm\u00f2 che mentre gli indici di ascolto erano ancora molto buoni, gli sponsor (che si alternarono durante l'ultima stagione e furono State Farm Insurance e Miles Laboratories con i prodotti Alka-Seltzer e One-a-Day) si lamentavano del fatto che la pubblicit\u00e0 nel suo show costasse quasi il doppio rispetto a quello che pagavano per la maggior parte degli altri spettacoli, e che si era stancato di quella che fu chiamata la \"corsa al successo\". Cos\u00ec, dopo una trentina d'anni alla radio e alla televisione in un programma settimanale, Jack Benny usc\u00ec di scena mentre era ancora al top del consenso popolare.\nSecondo Jim Bishop (nel suo libro \"A Day in the Life of President Kennedy\"), John F. Kennedy afferm\u00f2 che lui era troppo occupato per potere guardare la televisione, ma che si ritagliava comunque un po' di tempo per guardare il programma Jack Benny ogni settimana.\nQuattro episodi classici della serie furono trasmessi sulla CBS durante l'estate del 1991. Alcune repliche radiofoniche furono trasmesse sulle stazioni della PBS.\nLa serie non \u00e8 stata ancora pubblicata in una versione \"ufficiale\" in DVD, tuttavia gli episodi di pubblico dominio sono stati disponibili in VHS e in DVD per anni. Nel 2008 25 episodi di dominio pubblico dello show, che si pensava fossero persi, furono ritrovati negli archivi della CBS. Ad oggi, la CBS ha rifiutato di convertire in forma digitale o pubblicare in via ufficiale gli spettacoli.\nPersonaggi.\nOve non presente il nome del personaggio, l'attore interpreta se stesso."}
{"id": "3248444", "revid": "39224", "url": "https://it.wikipedia.org/wiki?curid=3248444", "title": "The Jack Benny Show", "text": ""}
{"id": "3248450", "revid": "599013", "url": "https://it.wikipedia.org/wiki?curid=3248450", "title": "Singapore Open 1991 - Singolare", "text": "Il singolare del torneo di tennis Singapore Open 1991, facente parte dell'ATP Tour, ha avuto come vincitore Jan Siemerink che ha battuto in finale Gilad Bloom 6-4, 6-3."}
{"id": "3248453", "revid": "1982", "url": "https://it.wikipedia.org/wiki?curid=3248453", "title": "Sacro Romano Impero Germanico", "text": ""}
{"id": "3248456", "revid": "1516566", "url": "https://it.wikipedia.org/wiki?curid=3248456", "title": "Daria Guidetti", "text": "Biografia.\nNata e cresciuta ad Empoli, appassionata di astronomia dall'et\u00e0 di 5 anni, durante il liceo \u00e8 entrata a far parte del Gruppo Astrofili Montelupo, in seguito anche del Nuovo Gruppo Astrofili Arezzo.\nDurante gli studi liceali ha monitorato molti asteroidi nell'ambito delle attivit\u00e0 del Gruppo Astrofili Montelupo, scoprendo presso l'osservatorio astronomico di Montelupo Fiorentino i due asteroidi 49443 Marcobondi nel 1998 con Egisto Masotti e 34004 Gregorini nel 2000 con Maura Tombelli .\nStudi.\nIscritta alla Facolt\u00e0 di Fisica presso l'Universit\u00e0 di Firenze, si traferisce all'ultimo anno all'Universit\u00e0 di Bologna per specializzarsi in radioastronomia, dove consegue la laurea magna cum laude in Astrofisica con una tesi dal titolo: \"Propriet\u00e0 radio di sorgenti in ammassi di galassie: il sistema dumb-bell in Abell 2382\", ha poi condotto gli studi di dottorato presso l'European Southern Observatory a Monaco di Baviera e all'Universit\u00e0 di Bologna. Nel 2017 ha conseguito il master in Giornalismo e Comunicazione Istituzionale della Scienza presso l'Universit\u00e0 di Ferrara con una tesi sugli stereotipi di genere nella scienza.\nCarriera.\nSvolge la sua attivit\u00e0 di ricerca all'Istituto di Radioastronomia di Bologna dell'INAF. \nImpegnata nella divulgazione scientifica, tiene conferenze pubbliche divulgative sul territorio nazionale, organizza eventi di divulgazione per il pubblico, collabora con varie emittenti televisive, radiofoniche e con riviste di cultura astronomica (quali \"COSMO\", \"Le Stelle\" e \"Coelum Astronomia\", svolge visite guidate presso il Centro Visite dedicato a Marcello Ceccarelli dell'Istituto di Radioastronomia di Bologna. Curatrice della rubrica fissa \"I misteri del Cosmo\" per la rivista \"Atmosphere\" della Compagnia AirItaly (ex Meridiana). Partecipa al progetto di divulgazione scientifica nelle scuole \"Il Linguaggio della Ricerca\" promosso dal CNR-Area della Ricerca di Bologna, con lezioni di fisica, astronomia e sull'inquinamento spaziale..\nA fine 2016 ha esordito come inviata allo stadio per la trasmissione televisiva \"Quelli che il calcio\", per seguire le partite dell'Empoli Football Club e dare pillole di astronomia.\nNel 2018 ha debuttato come autrice e presentatrice televisiva nel programma \"Destinazione Spazio\" su Reteconomy, e \"COSMO\" sulla BFC Video della casa editrice indipendente Blue Financial Communication.\nA dicembre 2019 ha pubblicato il volume \"Campi magnetici\" della collana \"Viaggio nell'universo \u2013 Scoperte e segreti dell\u2019astrofisica\" con introduzione di Piero Angela ed edita dal \"Corriere della Sera\"."}
{"id": "3248459", "revid": "116794919", "url": "https://it.wikipedia.org/wiki?curid=3248459", "title": "Max Forster", "text": "Biografia.\nSpecialista nel bob a quattro ai Campionati mondiali vinse diverse medaglie:"}
{"id": "3248460", "revid": "767487", "url": "https://it.wikipedia.org/wiki?curid=3248460", "title": "The Rise and Fall of Ruby Woo", "text": "The Rise and Fall of Ruby Woo \u00e8 il secondo album del trio di musica a cappella The Puppini Sisters, pubblicato il 26 ottobre 2007 dall'etichetta discografica UCJ, divisione della Universal riservata alla musica jazz e classica.\nIl disco contiene tredici tracce, sia inediti che cover di brani gi\u00e0 editi in precedenza da altri artisti."}
{"id": "3248469", "revid": "729019", "url": "https://it.wikipedia.org/wiki?curid=3248469", "title": "Bruno Cesario", "text": "Biografia.\nVive a San Giorgio a Cremano (Napoli); si \u00e8 laureato in giurisprudenza, di professione \u00e8 avvocato.\nAttivit\u00e0 politica.\nHa cominciato a fare politica nella Democrazia Cristiana, poi \u00e8 stato nel PPI e ne La Margherita, vicino alle posizioni di Ciriaco De Mita.\nAlle elezioni politiche del 2006 viene eletto alla Camera dei deputati nelle liste de \"L'Ulivo\", nella Circoscrizione Campania 1.\nAlle elezioni politiche del 2008 viene rieletto alla Camera dei deputati nelle liste del Partito Democratico, sempre nella Circoscrizione Campania 1.\nNel novembre 2009 lascia il Partito Democratico e passa all\"'Alleanza per l'Italia\" di Francesco Rutelli, approdando al Gruppo misto.\nNel settembre 2010 abbandona l'Alleanza per l'Italia.\nIl 9 dicembre 2010, con l'avvicinarsi della votazione sulla mozione di sfiducia al Governo Berlusconi IV, d\u00e0 vita al Movimento di Responsabilit\u00e0 Nazionale di cui \u00e8 presidente, insieme con Domenico Scilipoti e Massimo Calearo.\nIl 14 dicembre 2010 ha votato contro la sfiducia al Governo Berlusconi contribuendo cos\u00ec al mantenimento in carica dell'Esecutivo.\nIl 5 maggio 2011 viene nominato Sottosegretario al Ministero dell'Economia del Governo Berlusconi IV in rappresentanza del sottogruppo Movimento di Responsabilit\u00e0 Nazionale entrato nel gruppo parlamentare \"Popolo e Territorio\".\nIl 9 gennaio 2012 sostituisce Domenico Scilipoti come vice capogruppo vicario di \"Popolo e Territorio\" alla Camera dei Deputati.\nAlle elezioni politiche del 2013 \u00e8 nuovamente candidato alla Camera dei Deputati nelle liste del Popolo della Libert\u00e0, nella circoscrizione Campania 1, tuttavia non viene rieletto.\nNel 2015 aderisce all'Unione di Centro e, in occasione delle Elezioni Regionali in Campania del maggio 2015, sostiene il candidato del centro-sinistra Vincenzo De Luca e si candida per la carica di consigliere regionale, ottiene circa 1200 preferenze e non viene eletto.\nIl 3 settembre 2015 viene nominato da Vincenzo De Luca Delegato regionale della Campania al CIPE; il 6 febbraio 2018 diviene Capoufficio del Presidente De Luca, andando a sostituire Franco Alfieri, quest'ultimo candidato alle elezioni politiche."}
{"id": "3248470", "revid": "149727", "url": "https://it.wikipedia.org/wiki?curid=3248470", "title": "Strade Ferrate Romane", "text": ""}
{"id": "3248475", "revid": "767487", "url": "https://it.wikipedia.org/wiki?curid=3248475", "title": "The Killing of John Lennon", "text": "The Killing of John Lennon \u00e8 un film del 2006 diretto da Andrew Piddington.\nFilm di produzione britannica, la pellicola \u00e8 stata distribuita negli Stati Uniti solo nel 2008, ricevendo molta meno attenzione mediatica rispetto al contemporaneo film sullo stesso tema, \"Chapter 27\", prodotto nel 2007.\nMentre \"Chapter 27\" focalizza l'attenzione sui precedenti tre giorni trascorsi da Mark Chapman prima dell'omicidio di Lennon, questo film racconta i tre mesi antecedenti della vita dell'assassino, e contiene numerosi flashback, esplorando maggiormente l'ossessione di Chapman per il romanzo di J.D. Salinger \"Il giovane Holden\" e le connessioni venutesi a creare nella mente di Chapman tra il libro e le motivazioni dell'omicidio di Lennon.\nDistribuzione.\nIl film \u00e8 stato trasmesso in prima visione TV in Italia sul canale digitale Rai 4 in prima serata mercoled\u00ec 8 dicembre 2010 in occasione del trentennale della scomparsa di Lennon. Successivamente \u00e8 uscito in formato DVD per il mercato Home video.\nFrase di lancio italiana.\n\u00abEro nessuno finch\u00e9 non ho ucciso l'uomo pi\u00f9 famoso della Terra\u00bb."}
{"id": "3248476", "revid": "419370", "url": "https://it.wikipedia.org/wiki?curid=3248476", "title": "Scioppio", "text": ""}
{"id": "3248478", "revid": "419370", "url": "https://it.wikipedia.org/wiki?curid=3248478", "title": "Caspar Scioppius", "text": ""}
{"id": "3248480", "revid": "1603714", "url": "https://it.wikipedia.org/wiki?curid=3248480", "title": "Grande Passione", "text": "La Grande Passione \u00e8 una serie di dodici xilografie di Albrecht D\u00fcrer, databile al 1497-1510 e conservata, tra le migliori copie esistenti, nell'Albertina di Vienna.\nStoria.\nStabilitosi a Norimberga, l'artista inizi\u00f2 a dedicarsi in modo esclusivo alle incisioni, che potevano garantirgli buoni guadagni rispetto alla pittura. Verso il 1497 inizi\u00f2 a pensare a un ambizioso progetto, per molti versi innovativo, preparando un'edizione illustrata della \"Passione di Cristo\", a cui lavor\u00f2 in contemporanea con l\"'Apocalisse\" e che venne pubblicata solo nel 1510. \nL'artista si occup\u00f2 sia del disegno delle illustrazioni, che dell'intaglio delle matrici xilografiche e della stampa del testo. Come nell'Apocalisse, le illustrazioni erano a piena pagina, sul recto, seguite dal testo sul verso rappresentavano un sorta di doppia versione, in parole e in immagini del medesimo racconto, senza che il lettore dovesse comparare ciascuna illustrazione col passo corrispondente.\nLa \"Passione\", detta \"Grande\" per distinguerla da un'altra serie del 1511, non riscosse un successo altrettanto eclatante come l'Apocalisse, sia per il contenuto meno sensazionale, privo di quel lato fantastico che attraeva il pubblico, sia perch\u00e9 il completamento della serie avvenne in ritardo, quando ormai circolavano gi\u00e0 i primi fogli venduti come stampe isolate. D\u00fcrer avrebbe completato questa \"Grande Passione\" solo nel 1510 con un frontespizio e altre quattro scene, e l'avrebbe pubblicata in forma di libro con l'aggiunta del testo latino.\nDescrizione e stile.\nLe invenzioni iconografiche della \"Passione\" vennero recepite dagli artisti sia locali che stranieri: anche nello \"Spasimo di Sicilia\" di Raffaello si nota un'influenza.\nTra i fogli della prima fase spicca il \"Cristo che porta la croce\", la composizione pi\u00f9 matura. L'immagine del corteo che lascia la citt\u00e0 e del Salvatore che crolla sotto il peso della croce, unisce due motivi derivati dalle incisioni in rame di Martin Schongauer, le cui forme tardogotiche vengono accentuate da D\u00fcrer; contemporaneamente, per\u00f2, la costruzione anatomica del corpo muscoloso del lanzichenecco di destra \u00e8 da ricondurre alle immagini dell'arte italiana che D\u00fcrer aveva conosciuto a Venezia. Le forme diverse di questi due mondi sono qui riprodotte in uno stile personale che non lascia percepire alcuna frattura.\nMai prima d'allora la Passione di Cristo era stata rappresentata in modo pi\u00f9 drammatico che in queste xilografie, singolarmente concepite con un forte contrasto di bianco e nero. D\u00fcrer diede corporeit\u00e0 alle figure con un sistema graduale di tratteggi paralleli, che era gi\u00e0 da tempo usato nell'incisione su rame. Nello sviluppo delle storie si assiste ad un progressivo intensificarsi della sintesi, riuscendo a far coesistere la visionariet\u00e0 degli eventi narrati con un rispetto delle leggi naturalistiche che conferiscono alle figure una monumentalit\u00e0 di stampo classico."}
{"id": "3248481", "revid": "419370", "url": "https://it.wikipedia.org/wiki?curid=3248481", "title": "Scioppius", "text": ""}
{"id": "3248483", "revid": "1185701", "url": "https://it.wikipedia.org/wiki?curid=3248483", "title": "Peter Sch\u00e4rer", "text": "Biografia.\nSpecialista nel bob a quattro ai Campionati mondiali vinse diverse medaglie:"}
{"id": "3248492", "revid": "1543377", "url": "https://it.wikipedia.org/wiki?curid=3248492", "title": "Boston Public Library", "text": "La Boston Public Library, fondata nel 1848 durante la presidenza di James Knox Polk \u00e8 la biblioteca municipale pubblica di Boston, negli Stati Uniti. \u00c8 stata la prima biblioteca aperta al grande pubblico negli Stati Uniti, e la prima biblioteca pubblica a permettere alle persone di prendere in prestito libri ed altro materiale. La Boston Public Library \u00e8 anche chiamata \"biblioteca di ultimo ricorso\" del Massachusetts; tutti i residenti adulti dello Stato hanno il diritto di usufruire dei servizi della biblioteca che riceve finanziamenti statali. Secondo il suo sito web, la Boston Public Library contiene 8,9 milioni di libri ed approssimativamente 22 milioni di articoli in totale, rendendola la pi\u00f9 grande biblioteca pubblica degli Stati Uniti.\nLa Boston Public Library \u00e8 membro dell'\"Association of Research Libraries\" (ARL), un'organizzazione senza scopo di lucro che comprende le biblioteche specialistiche dell'America del Nord. La New York Public Library \u00e8 l'unica altra biblioteca pubblica membro dell'ARL. La biblioteca ha i suoi punti di forza nell'arte e nella storia dell'arte (disponibili al terzo piano dell'edificio McKim), e nella storia americana, e mantiene un archivio di documenti governativi.\nIncluse nelle collezioni specialistiche della Boston Public Library ci sono pi\u00f9 di 1,7 milioni di libri rari e manoscritti. La biblioteca possiede documenti importantissimi, inclusi manoscritti medievali e incunabili, prime edizioni di opere di William Shakespeare, la collezione di letteratura spagnola di George Ticknor, una larga collezione di Daniel Defoe, registrazioni della Boston coloniale, la biblioteca personale di John Adams composta da 388 volumi, la biblioteca matematica e astronomica di Nathaniel Bowditch, importanti archivi di manoscritti sull'abolizionismo, inclusi i fogli di William Lloyd Garrison ed un'importante collezione di materiale sul caso Sacco e Vanzetti. Inoltre la biblioteca contiene una larga collezione di stampe, fotografie, cartoline e mappe. La biblioteca, per esempio, ospita una delle maggiori collezioni di acquerelli e disegni di Thomas Rowlandson. La biblioteca \u00e8 inoltre particolarmente fornita per ci\u00f2 che riguarda la musica, e possiede gli archivi della Handel and Haydn Society, gli spartiti provenienti dalla tenuta di Serge Koussevitzky, e le carte del compositore statunitense Walter Piston.\nPer tutte queste ragioni, lo storico David McCullough ha descritto la Boston Public Library come una delle cinque pi\u00f9 importanti biblioteche d'America, insieme alla biblioteca del Congresso, alla New York Public Library, ed alle biblioteche universitarie di Harvard e Yale.\nIl 7 giugno 2013, all'interno della Boston Public Library, si \u00e8 svolta la cena di gala, curata dalla chef Lucia Pavin, organizzata dalla municipalit\u00e0 di Boston in occasione del trentesimo anniversario del gemellaggio fra Padova e Boston e in occasione dell'anno della cultura italiana negli Stati Uniti.\nLa Boston Public Library organizza importanti mostre su libri antichi, come \"Charting an Empire: The Atlantic Neptune\", che si \u00e8 svolta dal 1 maggio al 3 novembre 2013.\nNegli ultimi anni \u00e8 stata evidenziata una inadeguatezza dei finanziamenti destinati alla biblioteca, soprattutto in confronto con la New York Public Library, con la conseguenza che molti documenti fragili si stanno rapidamente decomponendo, e come notato dal \"The Boston Globe\", \"stanno cadendo a pezzi\". Per tale ragione la biblioteca sta valutando il taglio di alcune delle sue filiali e agenti."}
{"id": "3248494", "revid": "767487", "url": "https://it.wikipedia.org/wiki?curid=3248494", "title": "Sacra Famiglia con le tre lepri", "text": "La Sacra Famiglia con le tre lepri \u00e8 una xilografia (39,5x28,5 cm) di Albrecht D\u00fcrer, databile al 1498 e conservata, tra le migliori copie esistenti, nella Staatliche Kunsthalle di Karlsruhe.\nStoria.\nL'opera, siglata col monogramma dell'artista in basso al centro, risale al 1498, quando l'artista lavorava a Norimberga come incisore.\nDescrizione e stile.\nIn un paesaggio che si perde in lontananza, Maria tiene in mano il Bambino come per mostrarlo allo spettatore, mentre Giuseppe, vestito come un paesano nordico, veglia un po' indietro, sulla destra. In basso si vedono le tre lepri che danno il nome alla composizione, una delle quali sembra cercare ricovero presso la \"pietra\" di Cristo, mentre in alto due angeli in volo reggono la corona sopra Maria, un motivo derivato dalla pittura fiamminga.\nIl tema \u00e8 pressoch\u00e9 identico a quello della \"Sacra Famiglia con la libellula\", ma con alcuni progressi. Nonostante la riconoscibile predilezione per il movimento esasperato delle pieghe, le figure hanno una decisa monumentalit\u00e0. Quello che costituisce una novit\u00e0 per l'arte xilografica sono il ricco sfondo paesaggistico e le piante disegnate accanto o sopra il sedile erboso."}
{"id": "3248495", "revid": "834", "url": "https://it.wikipedia.org/wiki?curid=3248495", "title": "Romagn\u00e9 (Ille-et-Vilaine)", "text": ""}
{"id": "3248497", "revid": "110157", "url": "https://it.wikipedia.org/wiki?curid=3248497", "title": "Aukrug", "text": "Aukrug \u00e8 un comune di 3.661 abitanti dello Schleswig-Holstein, in Germania.\nAppartiene al circondario (\"Kreis\") di Rendsburg-Eckernf\u00f6rde (targa RD) ed \u00e8 parte della comunit\u00e0 amministrativa (\"Amt\") di Aukrug."}
{"id": "3248498", "revid": "1305772", "url": "https://it.wikipedia.org/wiki?curid=3248498", "title": "La Romagne", "text": ""}
{"id": "3248499", "revid": "1305772", "url": "https://it.wikipedia.org/wiki?curid=3248499", "title": "Romney", "text": ""}
{"id": "3248503", "revid": "287204", "url": "https://it.wikipedia.org/wiki?curid=3248503", "title": "Ronald", "text": ""}
{"id": "3248504", "revid": "1442080", "url": "https://it.wikipedia.org/wiki?curid=3248504", "title": "Madrid Tennis Grand Prix 1991 - Singolare", "text": "Il singolare del torneo di tennis Madrid Tennis Grand Prix 1991, facente parte dell'ATP Tour, ha avuto come vincitore Jordi Arrese che ha battuto in finale Marcelo Filippini 6-2, 6-4."}
{"id": "3248505", "revid": "106360516", "url": "https://it.wikipedia.org/wiki?curid=3248505", "title": "Ronneburg", "text": "Ronneburg pu\u00f2 riferirsi a:"}
{"id": "3248507", "revid": "149727", "url": "https://it.wikipedia.org/wiki?curid=3248507", "title": "Ferrovia Terracina-Priverno", "text": ""}
{"id": "3248508", "revid": "107756579", "url": "https://it.wikipedia.org/wiki?curid=3248508", "title": "Pella (Iowa)", "text": "Pella \u00e8 un comune degli Stati Uniti d'America, nella Contea di Marion nello Stato dell'Iowa. "}
{"id": "3248510", "revid": "834", "url": "https://it.wikipedia.org/wiki?curid=3248510", "title": "Ros\u00e1rio", "text": ""}
{"id": "3248511", "revid": "31857", "url": "https://it.wikipedia.org/wiki?curid=3248511", "title": "Il Volpone", "text": ""}
{"id": "3248513", "revid": "1305772", "url": "https://it.wikipedia.org/wiki?curid=3248513", "title": "Rose City", "text": ""}
{"id": "3248515", "revid": "1982", "url": "https://it.wikipedia.org/wiki?curid=3248515", "title": "Strage di Casalduni", "text": ""}
{"id": "3248517", "revid": "47767", "url": "https://it.wikipedia.org/wiki?curid=3248517", "title": "Theramore", "text": ""}
{"id": "3248519", "revid": "106493733", "url": "https://it.wikipedia.org/wiki?curid=3248519", "title": "Campionati centramericani maschili di pallacanestro", "text": "Il Torneo Centroamericano di pallacanestro ufficialmente noto come FIBA Centrobasket \u00e8 un torneo organizzato dalla FIBA in cui si confrontano le nazionali del Messico, dell'America centrale e dei Caraibi. Si \u00e8 disputato per la prima volta nel 1965, e attualmente si disputa ogni due anni, e vede partecipare, oltre alle prime classificate dell'edizione precedente, anche le vincitrici, le seconde e/o terze classificate del FIBA COCABA Championship e del FIBA CBC Championship.\nIl torneo vale anche come qualificazioni al FIBA Americas Championship."}
{"id": "3248520", "revid": "228587", "url": "https://it.wikipedia.org/wiki?curid=3248520", "title": "Rosebud", "text": ""}
{"id": "3248521", "revid": "1442080", "url": "https://it.wikipedia.org/wiki?curid=3248521", "title": "Tampa Open 1991 - Singolare", "text": "Il singolare del torneo di tennis Tampa Open 1991, facente parte dell'ATP Tour, ha avuto come vincitore Richey Reneberg che ha battuto in finale Petr Korda 4-6, 6-4, 6-2."}
{"id": "3248522", "revid": "110157", "url": "https://it.wikipedia.org/wiki?curid=3248522", "title": "Kal\u00fcbbe", "text": "Kal\u00fcbbe \u00e8 un comune di 554 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Gro\u00dfer Pl\u00f6ner See."}
{"id": "3248523", "revid": "1543377", "url": "https://it.wikipedia.org/wiki?curid=3248523", "title": "Bandjoun", "text": "Bandjoun \u00e8 la capitale del dipartimento di Koung-Khi, in Camerun. \u00c8 la principale citt\u00e0 dei Bamil\u00e9k\u00e9."}
{"id": "3248524", "revid": "124123", "url": "https://it.wikipedia.org/wiki?curid=3248524", "title": "Monique Boucher", "text": ""}
{"id": "3248525", "revid": "1305772", "url": "https://it.wikipedia.org/wiki?curid=3248525", "title": "Rosemount", "text": ""}
{"id": "3248526", "revid": "110157", "url": "https://it.wikipedia.org/wiki?curid=3248526", "title": "Lebrade", "text": "Lebrade \u00e8 un comune di 598 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Gro\u00dfer Pl\u00f6ner See."}
{"id": "3248529", "revid": "228587", "url": "https://it.wikipedia.org/wiki?curid=3248529", "title": "Rosendale", "text": ""}
{"id": "3248530", "revid": "1305772", "url": "https://it.wikipedia.org/wiki?curid=3248530", "title": "Rosi\u010dka", "text": ""}
{"id": "3248531", "revid": "149727", "url": "https://it.wikipedia.org/wiki?curid=3248531", "title": "Ferrovia Arona-Santhi\u00e0", "text": ""}
{"id": "3248532", "revid": "1305772", "url": "https://it.wikipedia.org/wiki?curid=3248532", "title": "Rossie", "text": ""}
{"id": "3248533", "revid": "124123", "url": "https://it.wikipedia.org/wiki?curid=3248533", "title": "Mich\u00e8le Boule", "text": " Incoronata presso il Palais des F\u00eates a Vend\u00f4me all'et\u00e0 di diciotto anni, la Boule rinunci\u00f2 al titolo poco tempo dopo, e la corona di Miss Francia pass\u00f2 alla seconda classificata Monique Boucher. Tuttavia la modella rappresent\u00f2 la Francia in occasione di Miss Universo 1966."}
{"id": "3248534", "revid": "110157", "url": "https://it.wikipedia.org/wiki?curid=3248534", "title": "Nehmten", "text": "Nehmten \u00e8 un comune di 270 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Gro\u00dfer Pl\u00f6ner See."}
{"id": "3248535", "revid": "1305772", "url": "https://it.wikipedia.org/wiki?curid=3248535", "title": "Rothwell", "text": ""}
{"id": "3248537", "revid": "200568", "url": "https://it.wikipedia.org/wiki?curid=3248537", "title": "Rantzau", "text": "Rantzau \u00e8 un comune di 332 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Gro\u00dfer Pl\u00f6ner See."}
{"id": "3248538", "revid": "1305772", "url": "https://it.wikipedia.org/wiki?curid=3248538", "title": "Royal Oak", "text": ""}
{"id": "3248539", "revid": "110157", "url": "https://it.wikipedia.org/wiki?curid=3248539", "title": "Rathjensdorf", "text": "Rathjensdorf \u00e8 un comune di 513 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Gro\u00dfer Pl\u00f6ner See."}
{"id": "3248540", "revid": "124123", "url": "https://it.wikipedia.org/wiki?curid=3248540", "title": "Christiane Sibellin", "text": " Christiane Sibellin era la figlia di due ristoratori di Lione, quando fu eletta Miss Francia nel 1965 presso il Trianon Palace, a Versailles. In seguito intraprese la carriera di modella."}
{"id": "3248541", "revid": "1442080", "url": "https://it.wikipedia.org/wiki?curid=3248541", "title": "Croatia Open Umag 1991 - Singolare", "text": "Il singolare del torneo di tennis Croatia Open Umag 1991, facente parte dell'ATP Tour, ha avuto come vincitore Dmitrij Poljakov che ha battuto in finale Javier S\u00e1nchez 6-4, 6-4."}
{"id": "3248542", "revid": "110157", "url": "https://it.wikipedia.org/wiki?curid=3248542", "title": "Wittmoldt", "text": "Wittmoldt \u00e8 un comune di 177 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Gro\u00dfer Pl\u00f6ner See."}
{"id": "3248543", "revid": "151034", "url": "https://it.wikipedia.org/wiki?curid=3248543", "title": "Ritratto di Federico il Saggio", "text": "Il Ritratto di Federico il Saggio \u00e8 un dipinto a tempera su tela (76x57 cm) di Albrecht D\u00fcrer, databile al 1496 e conservato nella Gem\u00e4ldegalerie a Berlino. L'opera \u00e8 siglata col celebre monogramma dell'artista, in basso a sinistra.\nStoria.\nIl ritratto venne probabilmente eseguito tra il 14 e il 18 aprile 1496, quando Federico il Saggio, elettore imperiale di Sassonia, si ferm\u00f2 a Norimberga. La brevit\u00e0 del soggiorno giustifica la tecnica inconsueta, col ricorso a una tela sottile (\"t\u00fcchlein\"), senza imprimitura, e con colori ad acqua fissati tramite un additivo, che essiccavano rapidamente.\nFederico divenne subito un importante committente di D\u00fcrer, richiedendogli un altare per la cappella privata del suo castello di Wittenberg e il \"Polittico dei Sette Dolori\". Quattro anni dopo gli chiese una nuova tela, \"Ercole che uccide gli uccelli di Stinfalo\", per abbellire una sala del suo castello, e di nuovo si fece ritrarre nel 1524 con un'incisione a bulino.\nDescrizione e stile.\nIl soggetto \u00e8 ritratto a mezza figura di tre quarti, voltato a destra e con lo sguardo girato verso lo spettatore, su sfondo verdastro. La tipologia del ritratto rimanda all'arte fiamminga, come lo stratagemma del parapetto su cui l'artista appoggia le braccia, o anche il motivo della lettera arrotolata in mano.\nLa postura eretta, il ricco abbigliamento con il grosso berretto a falde larghe ribaltate, sottolineano il carattere volitivo di Federico e il suo \"status\". Gli occhi leggermente sgranati fissano impavidi incuotendo una certa soggezione."}
{"id": "3248546", "revid": "110157", "url": "https://it.wikipedia.org/wiki?curid=3248546", "title": "Heikendorf", "text": "Heikendorf \u00e8 un comune di 8.231 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Schrevenborn."}
{"id": "3248547", "revid": "200568", "url": "https://it.wikipedia.org/wiki?curid=3248547", "title": "Royston", "text": ""}
{"id": "3248548", "revid": "1431409", "url": "https://it.wikipedia.org/wiki?curid=3248548", "title": "Mykelti Williamson", "text": "Biografia.\nNoto soprattutto per il ruolo di \"Bubba\", l'amico afroamericano del protagonista interpretato da Tom Hanks, nel film \"Forrest Gump\" vincitore di 6 premi Oscar nel 1995, Williamson ha recitato in diversi film di successo, come \"Heat - La sfida\", \"Con Air\", \"Al\u00ec\", \"After the Sunset\", \"The Assassination\" e \"Slevin - Patto criminale\"."}
{"id": "3248549", "revid": "116618785", "url": "https://it.wikipedia.org/wiki?curid=3248549", "title": "Montagna Palombara", "text": "Montagna Palombara \u00e8 un sito archeologico e un monte situato tra Agrigento e Raffadali.\nSito archeologico.\nDentro una fenditura sui fianchi del colle Palombara, a tre chilometri ad ovest di Raffadali, alcuni speleologi hanno scoperto, alla fine di un grande cunicolo, uno slargo con stalattiti, e, saldate al suolo, ossa calcificate e cocci fittili della \"Facies Castellucciana\".\nFino agli anni cinquanta, secondo Lo Mascolo, a poche centinaia di metri da Raffadali vi erano ancora grotte pi\u00f9 grandi, ora non pi\u00f9 esistenti, vere e proprie stanze scavate nella roccia. Una grandissima, nel poggio di Terranova, un'altra semidistrutta verso nord - ovest scavata sul piccolo masso roccioso, sul quale sorgeva la cappella della Madonna delle Grazie, dalla quale la contrada prende il nome. Altre grotte si trovano sul cozzo dove sorge la chiesa di S. Antonio Abate presso la quale, nel secolo scorso, ve ne erano delle altre."}
{"id": "3248551", "revid": "110157", "url": "https://it.wikipedia.org/wiki?curid=3248551", "title": "M\u00f6nkeberg", "text": "M\u00f6nkeberg \u00e8 un comune di 3.831 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Schrevenborn."}
{"id": "3248552", "revid": "1005847", "url": "https://it.wikipedia.org/wiki?curid=3248552", "title": "Menji", "text": "Menji \u00e8 la capitale del dipartimento di Lebialem, in Camerun."}
{"id": "3248553", "revid": "375960", "url": "https://it.wikipedia.org/wiki?curid=3248553", "title": "William &quot;Curly Bill&quot; Brocius", "text": ""}
{"id": "3248554", "revid": "1305772", "url": "https://it.wikipedia.org/wiki?curid=3248554", "title": "Narrows", "text": ""}
{"id": "3248555", "revid": "599013", "url": "https://it.wikipedia.org/wiki?curid=3248555", "title": "ATP Bologna Outdoor 1991 - Singolare", "text": "Il singolare del torneo di tennis ATP Bologna Outdoor 1991, facente parte dell'ATP Tour, ha avuto come vincitore Paolo Can\u00e8 che ha battuto in finale Jan Gunnarsson 5-7, 6-3, 7-5."}
{"id": "3248561", "revid": "110157", "url": "https://it.wikipedia.org/wiki?curid=3248561", "title": "Sch\u00f6nkirchen", "text": "Sch\u00f6nkirchen \u00e8 un comune di 6.303 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Schrevenborn."}
{"id": "3248563", "revid": "74801", "url": "https://it.wikipedia.org/wiki?curid=3248563", "title": "Griffin (Georgia)", "text": "Griffin \u00e8 un comune degli Stati Uniti d'America, capoluogo della contea di Spalding nello stato della Georgia. Secondo il censimento del 2000, la popolazione della citt\u00e0 ammontava a persone."}
{"id": "3248566", "revid": "110157", "url": "https://it.wikipedia.org/wiki?curid=3248566", "title": "Laboe", "text": "Laboe \u00e8 un comune di 5.228 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Probstei.\nNel 1936 venne inaugurato il Memoriale navale di Laboe, oggi dedicato ai marinai di ogni nazionalit\u00e0 morti in mare."}
{"id": "3248569", "revid": "767487", "url": "https://it.wikipedia.org/wiki?curid=3248569", "title": "Monat\u00e9l\u00e9", "text": "Monat\u00e9l\u00e9 \u00e8 un comune del Camerun, capoluogo del dipartimento di Leki\u00e9 nella regione del Centro."}
{"id": "3248577", "revid": "125015374", "url": "https://it.wikipedia.org/wiki?curid=3248577", "title": "Battaglia di La Coru\u00f1a", "text": "La battaglia di La Coru\u00f1a (talvolta detta anche battaglia di Coruna o battaglia di Elvi\u00f1a) venne combattuta il 16 gennaio 1809 davanti alla citt\u00e0 di La Coru\u00f1a, nella Spagna nord-occidentale, tra l'armata britannica del generale John Moore e l'esercito francese guidato dal maresciallo Nicolas Soult. Le truppe francesi attaccarono le posizioni difensive britanniche e al termine degli scontri occuparono il campo di battaglia e la citt\u00e0, ma i britannici, nonostante la morte dello stesso generale Moore e le dure perdite, contennero gli attacchi francesi, riuscirono ad evitare la totale distruzione ed a reimbarcarsi evacuando temporaneamente la penisola iberica.\nLa Grande Armata in Spagna.\nPreceduta dalla grande insurrezione di Madrid del 2 maggio 1808, la sollevazione della Spagna contro l'occupazione francese era iniziata in giugno nelle Asturie, in Galizia e in Andalusia e si era quindi rapidamente diffusa con violenza in tutta la penisola iberica mettendo in grave difficolt\u00e0 le truppe francesi disperse sul territorio. Sconfitti nella battaglia di Bail\u00e9n e costretti ad evacuare il Portogallo dopo la convenzione di Sintra, i francesi avevano ripiegato precipitosamente sull'Ebro, evacuando Madrid e le altre regioni occupate, mentre a Lisbona si era radunato un corpo di spedizione britannico inviato in appoggio all'insurrezione spagnola.\nDeciso a ristabilire la situazione, nel novembre del 1808 Napoleone in persona valic\u00f2 i Pirenei alla testa di un grosso contingente della \"Grande Arm\u00e9e\"; con una serie di rapide manovre, l'imperatore sconfisse rapidamente le deboli e disorganizzate armate spagnole che non furono in grado di contrastare l'avanzata francese; il 4 dicembre Napoleone fece il suo ingresso a Madrid, mentre il maresciallo Nicolas Soult occupava con le sue truppe Burgos e proteggeva le comunicazioni dell'armata francese principale.\nNel frattempo, dopo aver liberato il Portogallo dall'occupazione francese, il corpo di spedizione britannico passato al comando del generale John Moore si era concentrato in ritardo e si era messo in movimento lentamente senza poter intervenire subito in aiuto degli spagnoli. Informato delle sconfitte patite dalle armate spagnole, il 5 dicembre il generale britannico prese l'audace decisione di marciare in aiuto dell'alleato con il suo esercito di circa 30.000 soldati, senza sapere della presenza delle truppe francesi di Napoleone vicino alla capitale. L'armata britannica si diresse verso nord-est con l'obiettivo, dopo essersi congiunto con le truppe spagnole del marchese La Romana, appena sbarcate nelle Asturie, di attaccare di sorpresa le truppe francesi del maresciallo Soult a Burgos e minacciare le linee di comunicazione dell'armata principale di Napoleone.\nL'imperatore venne informato il 18 dicembre dell'avvicinamento del corpo di spedizione britannico e subit\u00f2 progett\u00f2 una manovra combinata a tenaglia; mentre il maresciallo Soult avrebbe trattenuto il nemico, egli sarebbe avanzato personalmente con il VI corpo del maresciallo Michel Ney e la Guardia imperiale alle spalle dei britannici risalendo la Sierra de Guadarrama. Dal 21 dicembre le forze francesi effettuarono l'attraversamento della Sierra in condizioni climatiche proibitive; sotto la neve, le truppe si disorganizzarono e diedero segno di indisciplina ed esasperazione. Napoleone intervenne personalmente e riusc\u00ec con molte difficolt\u00e0 a far proseguire i suoi soldati che il 23 dicembre sbucarono fuori dal valico a Espinar. Nel frattempo, il 21 dicembre, le avanguardie di cavalleria britanniche erano entrate in contatto con i reparti del maresciallo Soult a Sahag\u00fan; il generale britannico venne informato solo il 24 dicembre, grazie ad un dispaccio catturato, della presenza dell'imperatore e dell'avanzata dei francesi alle sue spalle; egli decise subito di ripiegare verso nord-ovest per evitare di essere accerchiato.\nNapoleone sollecit\u00f2 al massimo le sue truppe per accelerare la marcia e intercettare la ritirata britannica; la pioggia e il fango ritardarono e disorganizzarono l'inseguimento del VI corpo e della Guardia imperiale; l'avanzata prosegu\u00ec con grande difficolt\u00e0 e i britannici non furono agganciati n\u00e9 a Aquilar del Campo n\u00e9 a Valderas, mentre a Benavente un'avanguardia di cavalleria venne sorpresa e respinta il 30 dicembre dalla cavalleria nemica. Il 31 dicembre l'inseguimento prosegu\u00ec oltre il fiume Esla, dopo il ricongiungimento con il II corpo del maresciallo Soult.\nLa ritirata attraverso le montagne gelate si rivel\u00f2 una prova molto dura per l'armata britannica, che perse molti uomini a causa del freddo e della stanchezza; inoltre sorsero contrasti tra il generale Moore e il marchese La Romana che intendeva difendere Astorga; i britannici continuarono invece a ritirarsi e gli spagnoli rimasero isolati e subirono dure perdite a causa della cavalleria del maresciallo Soult che cattur\u00f2 1.500 prigionieri a Foncebabon. Intanto la ritirata britannica proseguiva sempre pi\u00f9 difficoltosa, un numero crescente di disertori e sbandati si trascinavano nelle retrovie dell'armata e venivano spesso catturati dalle colonne francesi all'inseguimento. Scartata una prima ipotesi di dirigersi su Vigo e di l\u00ec in Portogallo, Moore diede disposizioni perch\u00e9 venisse raccolta una flotta di navi da trasporto nel porto di La Coru\u00f1a, da dove l'armata si sarebbe reimbarcata alla volta della Gran Bretagna.\nIl 3 gennaio 1809 Napoleone, giunto ad Astorga dove ancora una volta non era stato possibile raggiungere i britannici, decise di cedere il comando al maresciallo Soult; le notizie appena giuntegli dei minacciosi preparativi di guerra dell'Austria e di oscuri intrighi a Parigi che sembravano minacciare la solidit\u00e0 del suo regime, imponevano all'imperatore di rientrare al pi\u00f9 presto in Francia. Mentre Napoleone si recava a Valladolid da dove il 17 gennaio sarebbe partito per Parigi, il maresciallo Ney sarebbe rimasto ad Astorga con il VI corpo, la Guardia imperiale sarebbe ritornata a Benavente, mentre il maresciallo Soult con il II corpo avrebbe diretto l'ultima fase dell'inseguimento dell'armata britannica.\nIl maresciallo Soult, avendo a disposizione solo circa 16.500 fanti e 3.500 cavalieri, condusse l'ultima fase della campagna con una certa prudenza; le operazioni francesi inoltre furono ostacolate anche dalle vaste distruzioni effettuate dai britannici durante la ritirata che ostacolarono il vettovagliamento delle truppe. A Cacabellos venne combattuta un'azione di retroguardia che cost\u00f2 altre perdite ai britannici, la cavalleria francese cattur\u00f2 circa 500 prigionieri, mentre il generale Moore dovette distruggere cinque cannoni e migliaia di fucili per impedire che cadessero in mano nemica. In un primo momento il comandante britannico progett\u00f2 di organizzare una posizione difensiva a Lugo e combattere una battaglia di arresto, ma il 7 gennaio, mentre il maresciallo Soult attendeva di concentrare le sue forze disperse lungo le strade prima di attaccare, il generale Moore prefer\u00ec riprendere la ritirata in direzione del porto di La Coru\u00f1a.\nL'11 gennaio 1809 l'armata britannica del generale Moore, stremata ma ancora coesa, arriv\u00f2 finalmente a La Coru\u00f1a; le truppe erano molto provate e mostravano segni di esaurimento; per facilitare le operazioni di evacuazione, i traini di artiglieria e i materiali ancora disponibili furono in gran parte distrutti o gettati in mare per impedirne la cattura. La sera del 14 gennaio arrivarono oltre cento navi da trasporto e dodici navi da guerra provenienti da Vigo e iniziarono subito gli imbarchi dei malati, dei cannoni e dei reggimenti di cavalleria che, considerati inadatti all'impiego sul terreno aspro, roccioso e irregolare, furono subito evacuati; essendo stati in maggioranza gi\u00e0 sistematicamente abbattuti la maggior parte dei cavalli, ne rimanevano solo mille che furono caricati a bordo delle navi. Il 15 gennaio furono fatte esplodere dai britannici anche le grandi riserve di polvere da sparo disponibile nei depositi.\nIl generale Moore era consapevole che avrebbe dovuto combattere prima di poter completare l'evacuazione; le truppe francesi del maresciallo Soult si stavano avvicinando dopo aver riparato il ponte a Burgo, e le divisioni del generale Mermet e del generale Merle avanzavano rapidamente verso le alture di Palavea. Con parte della sua armata gi\u00e0 imbarcata, il generale Moore il mattino del 16 gennaio 1809 si rec\u00f2 sul campo dove aveva schierato le sue truppe; egli sperava di poter completare le operazioni di imbarco dei materiali e dei cavalli entro le ore 16.00.\nLa battaglia.\nLa posizione difensiva assunta dal generale Moore era stabilita su una serie di colline, con al centro il piccolo villaggio di Elvi\u00f1a e separata dai francesi da un terreno aspro e irregolare; la divisione del generale Edward Paget era schierata sul fianco destro, la divisione del generale David Baird era al centro e la divisione del generale John Hope difendeva il fianco sinistro. Il generale Moore aveva completato l'imbarco della cavalleria e di gran parte dell'artiglieria, egli disponeva di soli nove cannoni, mentre aveva lasciato di riserva vicino al porto la divisione del generale Alexander Mackenzie-Fraser. Nel complesso le forze britanniche erano costituite da circa 15.000 soldati, mentre 3.000 feriti e malati erano stati gi\u00e0 imbarcati. Per tutta la mattina del 16 gennaio i due eserciti si fronteggiarono rimanendo sulle proprie posizioni; quando ormai il generale Moore stava considerando l'idea di rientrare a La Coru\u00f1a, verso le 14:00 i francesi iniziarono un pesante fuoco d'artiglieria, dando inizio alla battaglia.\nIl maresciallo Soult, persuaso dalla vista nel porto delle navi britanniche e dall'esplosioni dei depositi di polvere da sparo, dell'imminente evacuazione del nemico, aveva deciso di attaccare subito. Il piano del maresciallo prevedeva di attaccare il centro e la sinistra dei britannici, mentre la sua ala sinistra avrebbe tentato un aggiramento della destra nemica per tagliargli la via di ritirata verso il porto. L'attacco principale sarebbe stato sferrato dalla divisione del generale Julien Mermet sull'ala sinistra in direzione del villaggio di Elvi\u00f1a, mentre al centro la divisione del generale Pierre Merle ed a destra la divisione del generale Henri-Fran\u00e7ois Delaborde avrebbero condotto altri attacchi secondari per impegnare il nemico nei villaggi di Palavea e Piedralonga. La formazione di cavalleria del generale Jean Lorge era dietro la divisione Delaborde, il generale Armand Lebrun de La Houssaye avrebbe tentato di aggirare i britannici con la sua divisione di cavalleria, mentre il generale Jean Baptiste Franceschi guidava altra cavalleria a ovest di San Cristobal. Le forze del maresciallo Soult erano costituite da 12.000 fanti e 3.600 cavalieri; egli disponeva soprattutto di una potente artiglieria che tuttavia a causa della configurazione del terreno non pot\u00e9 essere impiegata tatticamente con efficacia.\nLe manovre francesi furono rallentate dal terreno irregolare. Durante la mattinata il generale Delaborde aveva attraversato il piccolo fiume Mero, mentre le divisioni del generale Mermet e del generale Merle avevano risalito le pendici delle alture di Penasquedo; subito dopo anche i soldati del generale Delaborde si schierarono sulle alture di Palavea e posizionarono due cannoni che dalle ore 12.00 aprirono il fuoco contro le linee del generale Hope. Il maresciallo Soult decise di semplificare lo schemo tattico; prima fece aprire il fuoco con i cannoni pesanti schierati sulla sinistra del suo schieramento, e quindi fece discendere dalle alture la massa della sua fanteria, organizzata in tre colonne precedute da uno schermo di fanteria leggera in ordine sparso.\nI \"Tirailleurs\" francesi, circa 480 soldati guidati dall'esperto generale Jardon, si sparpagliarono sul terreno e iniziarono a respingere gli avamposti britannici situati negli altipiani di Palavea e Penasquedo; subito dopo i fucilieri francesi decimarono un reparto del 5\u00ba reggimento che, guidato dal colonnello Mackenzie, aveva cercato di risalire il pendio di Piedralonga in direzione dei cannoni; molti soldati britannici furono colpiti, il colonnello fu ucciso e i superstiti si ritirarono.\nDalle ore 14.00 l'artiglieria francese concentr\u00f2 il fuoco su Elvi\u00f1a per preparare l'attacco principale; i cannoni bersagliarono i ranghi britannici infliggendo pesanti perdite alle truppe schierate. Subito dopo due colonne francesi della divisione del generale Mermet attaccarono il villaggio e ne scacciarono le forze britanniche della brigata del generale Bentinck. I soldati francesi dopo essere penetrati dentro il villaggio continuarono ad avanzare sulle pendici del monte Mero. Per evitare un cedimento, il generale Baird, responsabile del settore, contrattacc\u00f2 con il 42\u00ba Reggimento \"Highlanders\" ed il 50\u00ba Reggimento fanteria che, dopo aver aperto il fuoco, caricarono e riuscirono a respingere i francesi del 31\u00ba reggimento leggero gi\u00f9 dal pendio. Lo stesso generale Baird tuttavia venne ferito da una palla di cannone perdendo un braccio.\nBen presto i soldati francesi superarono la crisi e ripresero ad attaccare; il 50\u00ba reggimento britannico fu messo in rotta e il 42\u00b0 venne sottoposto ad una dura pressione; infine l'intervento di due battaglioni del 1\u00ba Reggimento \"Foot Guards\" che il generale Moore invi\u00f2 di rinforzo, permise di riprendere il villaggio scacciandone di nuovo i francesi; mentre tentava di riorganizzare il 42\u00b0, tuttavia, il generale Moore stesso venne colpito al fianco sinistro da una palla di cannone, e venne trasportato via in gravi condizioni. Il generale mor\u00ec poco dopo la fine della battaglia, e venne seppellito nei bastioni della citt\u00e0. Nel frattempo la battaglia per Elvi\u00f1a continu\u00f2 fino alla sera; i francesi del generale Mermet ritornarono all'attacco, i reggimenti britannici subirono gravi perdite, il maggiore Napier, comandante del 50\u00ba reggimento venne ferito e catturato.\nLa divisione del generale Mermet venne rinforzata da una parte della divisione del generale Merle, e le due formazioni attaccarono il villaggio da sud e da est mettendo in difficolt\u00e0 i britannici; fu necessario l'intervento di un altro battaglione del 1\u00ba Reggimento e di un battaglione dell'81\u00ba reggimento per stabilizzare la situazione a costo di gravi perdite. Nella serata il generale John Hope, che aveva assunto il comando al posto del generale Moore, invi\u00f2 un altro battaglione e i francesi furono respinti; tuttavia alcune parti del villaggio di Elvi\u00f1a rimasero in mano delle truppe francesi.\nMentre si svolgeva lo scontro principale nella zona del villaggio di Elvi\u00f1a, altri combattimenti erano in corso sull'ala destra francese, tra i villaggi di Palavea e Piedralonga, e sulla sinistra, dove la cavalleria del generale La Houssaye cerc\u00f2 di aggirare l'ala destra britannica e di isolare le forze nemiche dal porto di La Coru\u00f1a. L'ala destra britannica, aiutata dal terreno impervio, caratterizzato da dislivelli, recinzioni in muratura, crepacci, riusc\u00ec a respingere il tentativo di aggiramento messo in atto dalla cavalleria francese. Il generale Moore si era allarmato per questo pericolo e aveva inviato in rinforzo alla sua ala destra cinque battaglioni di fanteria della divisione del generale Paget, mentre il generale Mackenzie-Fraser occupava le alture di San Margarita per proteggere il porto. I cinque battaglioni britannici occuparono le pendici del Monte Mero mentre i cavalieri francesi cercavano di aprirsi un passaggio nel terreno irregolare e parzialmente recintato compreso tra Elvi\u00f1a e San Cristobal. Infine il generale La Houssaye decise di far smontare i suoi cavalieri che quindi affrontarono un inutile combattimento appiedato con le armi da fuoco contro la fanteria britannica schierata a difesa, senza riuscire ad avere la meglio.\nCombattimenti secondari si svolsero anche sull'ala destra francese dove, dopo l'avanzata delle avanguardie nella vallata vicino al mare, le colonne di fanteria respinsero gli avamposti britannici fuori dal villaggio di Palavea. Alle ore 16.40 l'ala sinistra britannica venne attaccata in forze dai francesi della divisione del generale Delaborde che in un primo tempo riusc\u00ec ad entrare a Piedralonga dopo aver sloggiato il nemico; seguirono una serie di aspri scontri ravvicinati e l'avanzata francese venne bloccata. Dopo un attacco finale del generale Delaborde nel settore di Piedralonga alle ore 17.15, respinto dai britannici, i combattimenti in questa zona terminarono alle ore 18.00 senza risultati conclusivi.\nLa notte pose fine al combattimento; i francesi non aveva ottenuto successi decisivi, anche se tenevano alcune posizioni a Piedralonga ed Elvi\u00f1a; il generale Hope decise quindi di sfruttare l'oscurit\u00e0 per effettuare la manovra di ritirata finale verso il porto; i movimenti britannici ebbero inizio alle ore 22.00. Per mascherare la ritirata alcune retroguardie mantennero accesi i fuochi di bivacco sulle colline dove erano state stabilite le posizioni britanniche, mentre i reparti marcivano silenziosamente verso La Coru\u00f1a. Durante tutta la notte i marinai delle navi da trasporto si prodigarono per affrettare l'evacuazione delle truppe; al mattino tutti i feriti e oltre met\u00e0 dell'esercito britannico era stato imbarcato sulla flotta al largo di La Coru\u00f1a. Alle ore 08.00 del mattino del 17 gennaio 1809, mentre continuavano le operazioni di evacuazione, i cannoni francesi aprirono il fuoco contro il porto; il maresciallo Soult aveva fatto muovere le sue truppe, che occuparono il campo di battaglia, e quindi aveva posizionato sulle alture le artiglierie per cercare di intralciare la ritirata nemica. Dalle colline sopra Forte San Diego i cannoni francesi colpirono i soldati della brigata del generale William Beresford che si stavano imbarcando.\nA causa del fuoco dell'artiglieria francese le operazioni finali di evacuazione divennero difficili e confuse; almeno quattro navi da trasporto furono abbandonate dagli equipaggi, di cui tre furono incendiate; i soldati dovettero essere trasferiti su altre imbarcazioni, alcuni annegarono. Dopo la completa evacuazione del corpo di spedizione britannico, a La Coru\u00f1a rimase solo la guarnigione spagnola del generale Alcedo che si batt\u00e9 validamente e si arrese solo il 20 gennaio.\nConseguenze.\nDopo la conclusione della battaglia di La Coru\u00f1a il maresciallo Soult marci\u00f2 rapidamente sul porto di El Ferrol; i francesi occuparono la base navale e catturarono otto vascelli, tre fregate, alcune centinaia di prigionieri, molti materiali di equipaggiamento e 20.000 fucili britannici. Ben presto Napoleone diresse il maresciallo Soult verso il Portogallo e il comandante francese in marzo inizi\u00f2 l'invasione marciando su Oporto che venne conquistata dopo una dura battaglia il 29 marzo 1809.\nL'armata britannica era rientrata in Gran Bretagna tra il 21 e il 23 gennaio in condizioni deplorevoli; l'accoglienza non fu favorevole per un'armata che mostrava i segni della sconfitta. La breve campagna era costata 8.800 perdite e l'esercito britannico aveva dovuto distruggere i suoi magazzini e ritornare precipitosamente in patria dopo aver perso anche il proprio comandante; violente critiche si levarono in Parlamento e nell'opinione pubblica per il grave disastro. Si diffuse l'opinione che fosse impossibile mantenere un corpo di spedizione nella penisola iberica di fronte all'armata francese; lo stesso generale Moore era stato di questa opinione; in Portogallo era rimasto solo il debole contingente di 10.000 uomini del generale John Cradock.\nIn realt\u00e0 il generale Moore, nonostante le difficolt\u00e0, era stato in grado di salvare gran parte del suo esercito e riportarlo in patria, dove avrebbe potuto essere riorganizzato per una seconda campagna nella penisola iberica. Fu il ministro della guerra Robert Castlereagh che prese l'audace decisione di inviare di nuovo in Portogallo le truppe ritornate in patria dopo la ritirata da La Coru\u00f1a; egli aveva interpellato al riguardo il generale Arthur Wellesley che si mostr\u00f2 fiducioso e convinto di poter resistere indefinitamente nella penisola iberica se gli fosse stato assegnato un corpo di spedizione di 30.000 soldati.\nIl 22 aprile 1809, un corpo di spedizione britannico di 16.000 uomini sbarc\u00f2 alla foce del Mondego al comando del generale Wellesley e, dopo essersi congiunto con le truppe del generale Cradock, inizi\u00f2 una serie di riuscite operazioni per respingere l'avanzata francese in Portogallo. Il 12 maggio il maresciallo Soult sarebbe stato sorpreso e sconfitto nella seconda battaglia di Oporto e da quel momento il generale Wellesley avrebbe combattuto con successo per oltre tre anni nella penisola iberica contrastando e sconfiggendo ripetutamente l'esercito francese."}
{"id": "3248579", "revid": "838137", "url": "https://it.wikipedia.org/wiki?curid=3248579", "title": "Stadio internazionale Khalifa", "text": "Lo Stadio internazionale Khalifa (inglese: \"Khalifa International Stadium\", arabo: \u0633\u062a\u0627\u062f \u062e\u0644\u064a\u0641\u0629 \u0627\u0644\u062f\u0648\u0644\u064a), noto anche come National Stadium, \u00e8 uno stadio situato nel complesso sportivo dell'Aspire Zone a Doha, il secondo pi\u00f9 grande del Qatar.\nStoria.\nStadio polivalente, \u00e8 parte del complesso sportivo della citt\u00e0 di Doha, che comprende anche l'Aspire Academy, l'Hamad Aquatic Centre, e la Torre Aspire. Lo stadio \u00e8 stato inaugurato nel 1976, ma \u00e8 stato completamente rinnovato e ampliato al fine di aumentare la sua capacit\u00e0 da 20.000 a 40.000 in occasione dei XV Giochi asiatici del 2006, di cui ha ospitato le cerimonie di apertura e chiusura e le gare di atletica.\nPrima della sua ristrutturazione era stato utilizzato soprattutto per le partite di calcio, ospitando le partite interne della nazionale maggiore qatariota, ma ora comprende anche spazi per molti altri sport.\nHa ospitato due partite amichevoli internazionali di calcio tra Brasile e Inghilterra il 14 novembre 2009 e tra Brasile e Argentina il 17 novembre 2010. Da notare anche gli ISF 2009 World School Games, svoltisi tra l'8 e il 12 dicembre 2009.\n\u00c8 stato lo stadio principale della Coppa d'Asia 2011 vinta dal Giappone, dei quali ha ospitato tre partite del girone A, un quarto di finale, una semifinale e la finale per il primo posto.\n\u00c8 stata la sede di gara dei campionati del mondo di atletica leggera 2019 e del Doha Diamond League, tappa del circuito internazionale di atletica della Diamond League.\n\u00c8 stato inoltre selezionato per essere una delle sedi del Campionato mondiale di calcio 2022, per il quale doveva inizialmente essere ristrutturato per contenere fino a 68.030 persone, ma ad un cambio di progetto \u00e8 stato destinato alla riduzione della capacit\u00e0 a 40.000 persone (il minimo accettato dalla FIFA), per far posto al Lusail Iconic Stadium, che diventer\u00e0 il maggiore nel paese."}
{"id": "3248581", "revid": "1543377", "url": "https://it.wikipedia.org/wiki?curid=3248581", "title": "Hebi", "text": "Hebi (cinese: \u9e64\u58c1; pinyin: H\u00e8b\u00ec) \u00e8 una citt\u00e0 con status di prefettura della provincia dell'Henan settentrionale, nella Cina centro-orientale.\nLa citt\u00e0 sorge sulle alture al confine dello Shanxi, 40\u00a0km a sud di Anyang, 65\u00a0km a nord-est di Xinxiang e 100\u00a0km a nord di Kaifeng.\nGeografia antropica.\nSuddivisioni amministrative.\nLa prefettura di Hebi \u00e8 a sua volta divisa in 3 distretti e 2 contee:"}
{"id": "3248592", "revid": "110157", "url": "https://it.wikipedia.org/wiki?curid=3248592", "title": "Venere e Adone (Poussin)", "text": "Venere e Adone \u00e8 un dipinto di Nicolas Poussin risalente al 1626, custodito al Museo Fabre di Montpellier.\nDescrizione e stile.\nIl dipinto rappresenta il famoso episodio di Adone e Venere, in una scena bucolica animata da cupidi. Il dipinto \u00e8 in realt\u00e0 solo una parte dell'opera originale, divisa in due nel XVIII secolo.\nLa parte pi\u00f9 estesa \u00e8 appunto quella di Venere e Adone conservata a Montpellier, mentre una sezione della tela alla sinistra di questo episodio \u00e8 custodita al Metropolitan Museum di New York. Nel 2008 le due parti sono state riunite ed esposte insieme per un'iniziativa dei due musei, che hanno poi ospitato il dipinto completo."}
{"id": "3248595", "revid": "767487", "url": "https://it.wikipedia.org/wiki?curid=3248595", "title": "Natale Faccenda", "text": "Carriera.\nGiocatore.\nCalciatore che giocava principalmente nel ruolo di ala, in giovent\u00f9 gioco col Castiglioncello. Disput\u00f2 poi due stagioni in Serie A con e , per complessive 11 presenze in massima serie, con all'attivo una rete in occasione del successo interno per 4-0 del Milan sul alla prima di campionato della stagione 1940-1941.\nHa inoltre totalizzato 236 presenze e 71 reti in Serie B con le maglie di Livorno, e , centrando il successo nel campionato cadetto nella stagione 1936-1937.\nAllenatore.\nAllen\u00f2 Siena, Rimini ed Anconitana; con i marchigiani conquist\u00f2 una promozione in Serie C nella stagione 1974-1975, battendo nella classifica finale il Forl\u00ec guidato da Gastone Bean."}
{"id": "3248596", "revid": "941725", "url": "https://it.wikipedia.org/wiki?curid=3248596", "title": "Autoritratto con guanti", "text": "L'Autoritratto con guanti \u00e8 un dipinto a olio su tavola (52x41 cm) di Albrecht D\u00fcrer, datato 1498 e conservato nel Museo del Prado di Madrid. L'opera \u00e8 siglata e contiene l'iscrizione \"Das malt ich nach meiner gestalt / Ich war sex und zwenzig Jor alt / Albrecht D\u00fcrer\" (\"Ho dipinto \nsecondo le mie sembianze quando avevo ventisei anni. Albrecht D\u00fcrer\").\nStoria.\nNel 1498, stesso anno in cui fu pubblicata l'\"Apocalisse\", D\u00fcrer realizz\u00f2 il proprio \"Autoritratto con guanti\", il secondo in pittura e il primo su supporto ligneo, dopo l'\"Autoritratto con fiore d'eringio\" a 22 anni ed altri disegni che lo ritraevano pi\u00f9 giovane.\nIl dipinto a met\u00e0 del Seicento giunse in Inghilterra, dove entr\u00f2 nelle collezioni di Carlo I. Quando il re fu giustiziato le sue raccolte vennero messe all'asta e l'\"Autoritratto\" fin\u00ec in Spagna nel 1686, acquistato dalla famiglia reale. Dal 1827 si trova al Prado.\nDescrizione e stile.\nIl giovane artista si ritrae a mezza figura di tre quarti, voltato a destra e con lo sguardo rivolto allo spettatore. Lo sfondo \u00e8 una stanza scura in cui si apre, a destra, una finestra che mostra un lontano paesaggio, alla maniera fiamminga.\nRispetto al precedente autoritratto del Louvre, D\u00fcrer si mostra ormai come un gentiluomo raffinato, la cui eleganza nel vestire riflette una nuova consapevolezza di appartenere a un'\"aristocrazia del pensiero\", come gli artisti-umanisti che aveva visto a Venezia. L'artista dopotutto aveva da poco registrato un primo, straordinario successo con la serie di stampe dell\"'Apocalisse\", per cui l'omaggio a se stesso \u00e8 pi\u00f9 che mai meritato. L'opera inoltre rifletteva la consapevolezza dell'alto status del pittore in quanto artista, come aveva potuto constatare egli stesso, certo rimanendone stupito, nel suo primo viaggio a Venezia (1494-1495). Gli artisti in Italia godevano infatti di una posizione sociale pi\u00f9 elevata che in Germania, interloquendo strettamente con aristocratici e intellettuali, mentre al nord delle Alpi erano ancora legati al concetto medievale di artista-artigiano. Lo stesso D\u00fcrer annot\u00f2 con una certa amarezza in una lettera all'amico Pirckheimer, all'epoca del secondo viaggio a Venezia (1506), come l\u00ec fosse \"un gentiluomo, mentre a casa un parassita\".\nEstremamente curata \u00e8 l'acconciatura, con i fitti ricci biondi e lunghi, la barba definita con precisione e i vestiti scelti con cura, che lo dipingono come un giovane colto ed elegante, degno partecipe delle classi sociali pi\u00f9 elevate.\nL'espressione \u00e8 fiera, ma non altezzosa, con una posa solenne ma umana. I vestiti bianchi e neri risaltano sullo sfondo, con dettagli sensuali come la grande scollatura tenuta appena dal cordone del mantello. L'artista era a Venezia negli anni della sua realizzazione, sicuramente frequentava le botteghe di Murano degli artisti come il Vivarini e de'Barbari, tanto da ricordare l'allievo dipinto nel Jacopo de' Barbari che, sebben di difficile assegnazione, era stato sicuramente visto dal D\u00fcrer"}
{"id": "3248597", "revid": "149727", "url": "https://it.wikipedia.org/wiki?curid=3248597", "title": "Ferrovia Genova-Milano", "text": ""}
{"id": "3248605", "revid": "767487", "url": "https://it.wikipedia.org/wiki?curid=3248605", "title": "Emiliano Farina", "text": "Malato di Alzheimer, \u00e8 deceduto il 25 ottobre 2012, pochi giorni dopo il suo ottantaquattresimo compleanno.\nCaratteristiche tecniche.\nGiocatore deciso e irruente, era dotato di un potente tiro ed era abile nel dribbling.\nCarriera.\nNativo di Cremona, inizi\u00f2 la sua carriera nel Casalbuttano e nella , prima nelle giovanili e poi in prima squadra, facendo il suo esordio nel 1949-1950 in Serie B, anno in cui marc\u00f2 tre reti in 17 gare: nella stagione successiva gioc\u00f2 invece 10 partite siglando una sola rete, ma la formazione lombarda termin\u00f2 ventesima e retrocedette in Serie C.\nL'attaccante fu quindi acquistato dalla , militante in Serie A, dove esord\u00ec il 9 settembre 1951 in Sampdoria- 4-0, siglando una rete: la rete dell'esordio fu per\u00f2 l'unica della sua stagione, in cui disput\u00f2 16 gare complessive, e venne ceduto alla fine della stagione a causa di problemi al menisco in entrambe le ginocchia.\nAcquistato dal , nuovamente nella divisione cadetta, rimase per due stagioni segnando tre gol in 40 partite. Nel 1954-1955 torn\u00f2 in Serie A, questa volta in prestito alla Pro Patria, dove per\u00f2 non segn\u00f2 alcuna rete in 13 gare e fu quindi rimandato a Treviso, nel frattempo retrocesso in Serie C. Nella sua terza stagione nella squadra veneta segn\u00f2 sei reti in 20 gare, attirando l'attenzione del che lo acquist\u00f2 nell'estate del 1956, insieme al compagno di squadra Narciso Soldan, per fare da riserva al titolare Gastone Bean. Con la maglia rossonera, Farina disput\u00f2 sette gare mettendo a segno 4 reti, fra cui una doppietta all'Atalanta, partecipando quindi attivamente alla vittoria dello scudetto nella stagione 1956-1957.\nNell'estate 1957 fu ceduto al Cagliari, dove rimase per due stagioni militando in Serie B e gioc\u00f2 22 gare mettendo a segno una sola rete. Al termine della stagione 1958-1959 Farina si ritir\u00f2 dal calcio giocato per i sempre maggiori problemi alle ginocchia.\nIn carriera ha totalizzato complessivamente 36 presenze e 5 reti in Serie A e 89 presenze e 8 reti in Serie B. Ha disputato anche alcune partite nella Nazionale militare, insieme ai conterranei Ivanoe Nolli e Pasquale Vivolo.\nAllenatore.\nLasciato il calcio giocato, diventa allenatore nelle serie minori tra Lombardia ed Emilia: allena la Casalese, e dopo una parentesi nelle giovanili della la Castelnovese, il Fiorenzuola, la Victor Tandem Due e la Santabarbara."}
{"id": "3248608", "revid": "1005847", "url": "https://it.wikipedia.org/wiki?curid=3248608", "title": "Domenico Scilipoti", "text": " \u00c8 stato segretario e cofondatore del Movimento di Responsabilit\u00e0 Nazionale.\nBiografia.\nDomenico Scilipoti si \u00e8 laureato all'Universit\u00e0 degli Studi di Messina in medicina e chirurgia, ottenendo la specializzazione in ginecologia e ostetricia.\nEsercita la professione di ginecologo e agopuntore ed \u00e8 stato professore invitato presso il Departamento de Anatomia Humana all'Universit\u00e0 Federale del Paran\u00e1 (stato del Brasile) e l'Istituto A.B.P.S. di Salvador de Bahia (Brasile). \u00c8 autore di sei libri.\nPolitica.\nAmministratore locale.\nDal 1983 al 1998 \u00e8 stato consigliere comunale per il PSDI a Terme Vigliatore (Messina); vicesindaco dal 1986, e in seguito dal 1994 al 1998. Nel 2002 Scilipoti \u00e8, brevemente, assessore al bilancio della giunta Nicol\u00f2, sempre a Terme Vigliatore. Dal 2003 al 2005 \u00e8 nuovamente consigliere comunale.\nDeputato dell'Italia dei Valori.\nNegli anni 2000, per l'Italia dei Valori, \u00e8 stato segretario provinciale di Messina (2002-06) e vicesegretario regionale (2004-06). \u00c8 stato candidato per l'IdV al Senato in Sicilia nel 2001 e 2006, senza essere eletto. Alle elezioni politiche del 2008 \u00e8 eletto alla Camera dei deputati nella Circoscrizione Sicilia 2 nella lista dell'Italia dei Valori.\nNel partito si occupa principalmente dei progetti di legge per la modifica delle norme sull'usura bancaria, le medicine non convenzionali e la tutela dei lavoratori dal rischio amianto. Ne ha in seguito denunciato lo spostamento a sinistra sui temi etici (RU 486, eutanasia, testamento biologico) .\nAppoggio al governo Berlusconi.\nNel dicembre 2010, con l'avvicinarsi della votazione sulla mozione di sfiducia al Governo Berlusconi IV, Scilipoti ipotizza il suo appoggio al governo e lascia l'Italia dei Valori per passare al Gruppo misto. Il 9 dicembre 2010 d\u00e0 vita, insieme ad altri due ex deputati del centro-sinistra (Bruno Cesario e Massimo Calearo) al Movimento di Responsabilit\u00e0 Nazionale. Il leader dell'IdV Antonio Di Pietro ha ipotizzato dietro al repentino cambio di opinioni di Scilipoti la corruzione da parte del partito del PdL e per questo ha richiesto l'intervento della magistratura.\nIl 14 dicembre 2010 si \u00e8 espresso per la fiducia al Governo Berlusconi IV. Scilipoti, Bruno Cesario e Massimo Calearo hanno atteso la seconda chiamata per vedere se il loro voto sarebbe stato determinante (e cos\u00ec \u00e8 stato). A Roma poco dopo il voto delle camere in piazza San Silvestro sfilano davanti alle telecamere dei Tg una ventina di immigrati con degli striscioni di sostegno alle decisioni di Scilipoti. Identificati dalla polizia, hanno dichiarato di essere l\u00ec per lavoro in quanto pagati dallo stesso deputato per far credere che esista un consenso sulle sue scelte.\nA gennaio 2011 \u00e8 tra i fondatori del nuovo gruppo a sostegno della maggioranza Iniziativa Responsabile di cui viene eletto vicecapogruppo vicario in rappresentanza della componente del Movimento di Responsabilit\u00e0 Nazionale. All'interno del \"Manifesto del Movimento responsabilit\u00e0 nazionale\", divulgato nell'aprile del 2011, risultano poi testualmente ricopiate frasi del Manifesto degli intellettuali fascisti. A giugno 2011 appoggia i referendum che abrogano quattro leggi promosse dal governo: \u00abMi auguro che il quorum ci sia e sia anche a favore dei s\u00ec\u00bb.\nElezioni politiche italiane del 2013.\nAlle Elezioni politiche italiane del 2013 Scilipoti \u00e8 candidato per un seggio al Senato della Repubblica in regione Calabria, in sesta posizione nella lista de Il Popolo della Libert\u00e0. Dopo lo spoglio \u00e8 risultato il primo dei non eletti della sua lista. \u00c8 stato tuttavia proclamato senatore subentrante grazie alla decisione di Silvio Berlusconi, candidatosi in pi\u00f9 regioni, di optare per il seggio della regione Molise.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nNella XVII legislatura \u00e8 stato membro della Delegazione parlamentare italiana presso l'Assemblea parlamentare della NATO\nAlle elezioni politiche del 2018 \u00e8 ricandidato con Forza Italia al Senato, nella circoscrizione Puglia, all'interno del collegio plurinominale di Bari-Andria-Foggia, dove risulter\u00e0 il primo dei non eletti.\nProcedimenti giudiziari.\nNel 1987 Scilipoti, come presidente di una cooperativa firma l'incarico per i progetti per la costruzione di un centro medico con 61 posti letto. Non avendo ottenuto i finanziamenti previsti, il progetto sfuma, ma il progettista non viene pagato e ottiene dal tribunale un decreto ingiuntivo. Scilipoti sostiene di non aver firmato i progetti e di trovarsi in Brasile per insegnamento in quel momento, ma viene smentito da una perizia calligrafica e dai verbali dei consigli comunali. Nel luglio 2009 Scilipoti \u00e8 condannato in secondo grado al pagamento di 200.000 euro, Scilipoti subisce il pignoramento dell'abitazione e di sette immobili di sua propriet\u00e0.\nIl tribunale ravvisa inoltre un profilo penale e indaga Scilipoti per calunnia e produzione di documenti falsi in merito ai debiti contratti; a novembre 2010 riceve un avviso di garanzia. Scilipoti ha annunciato che non pagher\u00e0 il debito. Nel novembre 2011 la condanna viene confermata anche in Cassazione, Scilipoti \u00e8 condannato a pagare 230\u00a0000 euro, in caso contrario sar\u00e0 avviato il pignoramento dei suoi beni.\nIndagini per collegamenti con personaggi della 'ndrangheta.\nNel 2005 il consiglio comunale di Terme Vigliatore viene sciolto per infiltrazioni mafiose, a seguito delle denunce di Adolfo Parmaliana. A proposito di un progetto immobiliare, gli ispettori ministeriali scrivono nella relazione prefettizia di scioglimento (secondo quanto riportato da Il Fatto Quotidiano): \u201c\"Quanto sopra si rappresenta al fine di evidenziare i collegamenti intercorsi tra Scilipoti Domenico, classe '57, il quale ricoprir\u00e0 nel 2002, seppur per breve tempo, anche l'incarico di assessore comunale al Bilancio nella Giunta Nicol\u00f2, con personaggi appartenenti ad una delle pi\u00f9 importanti cosche della provincia di Reggio Calabria\"\u201d. La questione riguarda un immobile, costruito abusivamente nel 1993 e sanato nel 1995, in compropriet\u00e0 con tre incensurati che, secondo la relazione prefettizia, sono in rapporti di parentela con il clan Zavettieri di Reggio Calabria.\nControversie.\nMedicine non convenzionali.\nNel maggio 2011 \u00e8 ospite di alcune trasmissioni televisive in cui \u00e8 invitato ad esprimersi sulle medicine non convenzionali. Pochi giorni dopo arriva la dura presa di posizione del Comitato Permanente di Consenso e Coordinamento per le Medicine Non Convenzionali in Italia (tramite comunicato stampa) sulle esternazioni di Scilipoti e sulla sua nomina a \"Esperto per la Medicina Complementare del Consiglio Superiore di Sanit\u00e0\".\nPiezonucleare.\nNel luglio 2012, dichiara il suo appoggio alla ricerca sul piezonucleare, teoria pseudoscientifica portata avanti da Alberto Carpinteri.\nInterrogazioni parlamentari.\nL'onorevole Scilipoti si dimostra attivo in sede parlamentare nel denunziare con varie interrogazioni l'attivit\u00e0 delle grandi multinazionali farmaceutiche operanti in Italia. In particolare, tra le aziende citate: Pfizer, AstraZeneca, MSD, Roche ed altre, rispetto a diverse cessioni di ramo di azienda da lui spesso ritenute fittizie e funzionali a licenziamenti in massa mascherati; e chiedendo per questo conto al governo in carica di rispondere sui temi sollevati.&lt;ref name=\"urlINTERROGAZIONE A RISPOSTA SCRITTA 4/12921 presentata da SCILIPOTI DOMENICO (POPOLO E TERRITORIO (NOI SUD-LIBERTA ED AUTONOMIA, POPOLARI DITALIA DOMANI-PID, MOVIMENTO DI RESPONSABILIT\u00c0 NAZIONALE-MRN, AZIONE POPOLARE, ALLEANZA DI CENTRO-ADC, LA DISCUSSIONE)) in data 20110801 | OCD - Ontologia della Camera dei deputati\"&gt;&lt;/ref&gt;&lt;ref name=\"urlINTERROGAZIONE A RISPOSTA SCRITTA 4/10775 presentata da SCILIPOTI DOMENICO (INIZIATIVA RESPONSABILE (NOI SUD-LIBERTA ED AUTONOMIA, POPOLARI DITALIA DOMANI-PID, MOVIMENTO DI RESPONSABILITA NAZIONALE-MRN, AZIONE POPOLARE, ALLEANZA DI CENTRO-ADC, LA DISCUSSIONE)) in data 20110208 | OCD - Ontologia della Camera dei deputati\"&gt;&lt;/ref&gt;&lt;ref name=\"urlINTERROGAZIONE A RISPOSTA SCRITTA 4/06677 presentata da SCILIPOTI DOMENICO (ITALIA DEI VALORI) in data 20100331 | OCD - Ontologia della Camera dei deputati\"&gt;&lt;/ref&gt; Inoltre, denunzia, fino al dicembre 2012, quelli che a suo parere, sono gravi conflitti di interesse tra membri del Governo e membri di Farmindustria.&lt;ref name=\"url4/09630 CAMERA - ITER ATTO\"&gt;&lt;/ref&gt;\nL'onorevole Scilipoti, nel 2010, ha inoltre presentato centinaia di denunce/querele nei confronti degli istituti bancari per reati di usura bancaria, presso tutte le Procure della Repubblica d'Italia e presso tutti i Tribunali civili d'Italia.\nCorruzione.\nNel luglio 2015 viene riaperta l'inchiesta di corruzione per il suo passaggio dall'IdV al PdL nel 2010. Nel febbraio 2016 l'indagine viene definitivamente archiviata."}
{"id": "3248613", "revid": "767487", "url": "https://it.wikipedia.org/wiki?curid=3248613", "title": "Kindia", "text": "Kindia \u00e8 la terza citt\u00e0 della Guinea, nonch\u00e9 il capoluogo della Regione di Kindia. \u00c8 situata a circa 135\u00a0km a nord-est della capitale Conakry.\nLa sua area metropolitana comprende 400.000 abitanti.\nDescrizione.\nKindia \u00e8 la capitale e la pi\u00f9 grande citt\u00e0 della Prefettura e della Regione di Kindia. Forma inoltre una delle sub-prefetture della Guinea. A Kindia ha sede il comando delle Forze Armate della Guinea.\nLa citt\u00e0 \u00e8 cresciuta attorno alle piantagioni di banane dopo la costruzione di una linea ferroviaria (ora chiusa) che la collegava alla capitale. Le attrazioni turistiche includono il Monte Gangan e le cascate Mari\u00e9e Falls.\nSociet\u00e0.\nEvoluzione demografica.\nLa popolazione della citt\u00e0 \u00e8 costituita da diverse etnie, anche se i Sosso rappresentano la maggioranza, seguiti dai Mandingo. Sono tuttavia rappresentati quasi tutti i gruppi etnici del paese.\nA Kindia si trova la seconda pi\u00f9 grande comunit\u00e0 di originari della Sierra Leone, dopo quella presente nella capitale, Conakry, con circa 9.000 persone che nella maggioranza hanno anche la cittadinanza della Guinea.\nLa lingua pi\u00f9 parlata \u00e8 il Sosso che \u00e8 compreso da quasi tutta la popolazione, come avviene nelle altre grandi citt\u00e0 della Guinea occidentale."}
{"id": "3248617", "revid": "767487", "url": "https://it.wikipedia.org/wiki?curid=3248617", "title": "Edoardo Galimberti", "text": "Carriera.\nClub.\nGioc\u00f2 a lungo in Serie A con Novara e Milan.\nNazionale.\nIl 5 luglio 1936 gioc\u00f2 la sua prima ed unica partita in Nazionale B contro la Svizzera."}
{"id": "3248624", "revid": "86599", "url": "https://it.wikipedia.org/wiki?curid=3248624", "title": "(5496) 1973 NA", "text": "(5496) 1973 NA \u00e8 un asteroide Apollo areosecante. Scoperto il 4 luglio 1973, dall'astronoma statunitense Eleanor Francis Helin presso l'Osservatorio di Monte Palomar in California, questo asteroide near-Earth presenta un'orbita caratterizzata da un semiasse maggiore pari a 2,435\u00a0UA e da un'eccentricit\u00e0 di 0,63596, inclinata di 67,99755\u00b0 rispetto all'eclittica. (5496) 1973 NA presenta un'inclinazione inusualmente elevata ed \u00e8 stato ritenuto in passato il resto del corpo progenitore delle Quadrantidi."}
{"id": "3248631", "revid": "1305772", "url": "https://it.wikipedia.org/wiki?curid=3248631", "title": "Langrisser III", "text": "Langrisser III \u00e8 un videogioco RPG sviluppato dalla CareerSoft e pubblicato nel 1996 dalla NCS per Sega Saturn e Windows. Il titolo \u00e8 il terzo capitolo della saga iniziata con \"Warsong\",e rappresenta un prequel rispetto ai precedenti due titoli. Il videogioco non \u00e8 mai stato pubblicato al di fuori del Giappone.\n\u00c8 stata pubblicata un'edizione a tiratura limitata di \"Langrisser III\", che includeva nella confezione, oltre al gioco, un artbook ed una copertina olografica. Nel 2005 la Taito ha convertito il videogioco per PlayStation 2.\nCome nei precedenti capitoli, il character design del gioco \u00e8 disegnato da Satoshi Urushihara."}
{"id": "3248633", "revid": "736476", "url": "https://it.wikipedia.org/wiki?curid=3248633", "title": "Betcha Bottom Dollar", "text": "Betcha Bottom Dollar \u00e8 l'album di debutto del trio di musica a cappella The Puppini Sisters, pubblicato nel 2006 dall'etichetta discografica Verve.\nIl disco contiene cover di brani noti, tra cui \"Heart of Glass\" dei Blondie e \"Wuthering Heights\" di Kate Bush."}
{"id": "3248638", "revid": "104458", "url": "https://it.wikipedia.org/wiki?curid=3248638", "title": "Tommy Ford", "text": "Biografia.\nStagioni 2005-2010.\nFord ha fatto il suo esordio in gare FIS il 18 dicembre 2004 disputando uno slalom speciale a Mammoth Mountain (53\u00ba) e in Nor-Am Cup nello slalom gigante di Sunday River del 2 gennaio 2007 (36\u00ba). Il 16 marzo 2008 si \u00e8 aggiudicato, in slalom gigante a Whiteface Mountain, il primo successo, nonch\u00e9 primo podio, nel circuito continentale nordamericano. In Coppa Europa ha esordito il 14 gennaio 2009 a Oberjoch, senza completare lo slalom gigante in programma; sempre nel 2009 ai Mondiali juniores disputati a Garmisch-Partenkirchen, in Germania, ha conquistato la medaglia d'argento nello slalom speciale.\nIn Coppa del Mondo ha fatto il proprio esordio il 25 ottobre 2009 nello slalom gigante di S\u00f6lden, senza riuscire a qualificarsi per la seconda manche, e ha colto i primi punti il 20 dicembre successivo nello slalom gigante della Gran Risa in Alta Badia (24\u00ba). Nella stessa stagione ha partecipato ai XXI Giochi olimpici invernali di , sua prima presenza olimpica, arrivando 26\u00b0 nello slalom gigante.\nStagioni 2011-2022.\nHa colto la prima vittoria, nonch\u00e9 primo podio, in Coppa Europa il 28 gennaio 2011 a M\u00e9ribel, in slalom gigante; ai successivi Mondiali di Garmisch-Partenkirchen 2011, sua prima presenza iridata, \u00e8 stato 14\u00ba nel supergigante e non ha completato la seconda manche dello slalom gigante mentre quattro anni dopo, ai Mondiali di Vail/Beaver Creek 2015, \u00e8 stato 19\u00ba nello slalom gigante.\nAi Mondiali di Sankt Moritz 2017 non ha completato lo slalom gigante; l'anno dopo ai XXIII Giochi olimpici invernali di si \u00e8 classificato 20\u00b0 nello slalom gigante, mentre ai Mondiali di \u00c5re 2019 \u00e8 stato 12\u00ba nello slalom gigante. Nella stagione successiva ha conquistato la prima vittoria, nonch\u00e9 primo podio, in Coppa del Mondo, aggiudicandosi l'8 dicembre 2019 lo slalom gigante disputato sulla Birds of Prey di Beaver Creek; nella stagione seguente, durante lo slalom gigante di Adelboden valido per la Coppa del Mondo 2021, ha subito un grave infortunio. Ai XXIV Giochi olimpici invernali di si \u00e8 classificato 12\u00ba nello slalom gigante e 4\u00ba nella gara a squadre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante\nSC = supercombinata"}
{"id": "3248652", "revid": "1086846", "url": "https://it.wikipedia.org/wiki?curid=3248652", "title": "Second Division 1990-1991", "text": "L'edizione 1990-1991 della Second Division fu l'88\u00ba edizione del campionato inglese di Seconda Divisione.\nClassifica finale.\nPer questa stagione ci fu una promozione in pi\u00f9 per riportare la First a 22 squadre."}
{"id": "3248653", "revid": "287204", "url": "https://it.wikipedia.org/wiki?curid=3248653", "title": "Massimo Riva (giornalista)", "text": "Scrive su La Repubblica e su L'Espresso, dove tiene la rubrica \"Avviso ai naviganti\". Dal 1983 al 1992 \u00e8 stato senatore con il Partito Comunista Italiano e durante quel periodo \u00e8 anche stato vicepresidente della Commissione d'inchiesta del Senato sul caso Bnl Atlanta."}
{"id": "3248655", "revid": "438678", "url": "https://it.wikipedia.org/wiki?curid=3248655", "title": "Kram", "text": ""}
{"id": "3248657", "revid": "31886", "url": "https://it.wikipedia.org/wiki?curid=3248657", "title": "Seacouver", "text": "Seacouver nello stato di Washington \u00e8 una citt\u00e0 fittizia della serie tv \"Highlander\". La citt\u00e0 di Seacouver appare nelle prime cinque stagioni della serie, ed \u00e8 anche conosciuta come la residenza di Duncan MacLeod e di altri molti immortali, ed anche di molti Osservatori. Il nome della citt\u00e0 \u00e8 una via di mezzo per una citt\u00e0 che assomiglia a Seattle anche se la serie viene girata nella citt\u00e0 di Vancouver. Divenne la citt\u00e0 ufficiale della serie. \nL'abitazione di Duncan viene identificata a Seacouver nell'episodio pilota della serie, nel quale \u00e8 proprietario di un negozio di antiquariato e di arte moderna. Vende il negozio dopo la morte di Tessa No\u00ebl e inizia a muoversi avanti ed indietro da Parigi in Francia, vivendo su un barcone ormeggiato sul fiume Senna e in un appartamento situato sopra una palestra di arti marziali a Seacouver.\nLa citt\u00e0 di Seacouver \u00e8 stata fondata nel 1793. Celebra il suo bicentennale di fondazione nel 1993, come evidenzia l'episodio della prima stagione \"Partita a Tre\". Alla fine del 1992 (grazie alla data fornita dal CD-ROM degli Osservatori e per il dialogo dello stesso episodio), la donna di Duncan MacLeod, Tessa Noel, viene ingaggiata dal comitato per la celebrazione del bicentenario della citt\u00e0 per la realizzazione di una scultura per il prossimo compleanno della citt\u00e0. Il cattivo immortale dell'episodio, Walter Reinhardt, vandalizza la scultura di Tessa.\nSeacouver \u00e8 modellata architettonicamente seguendo lo stile di Seattle e di Vancouver.\nIl termine Seacouver \u00e8, a volte, utilizzato in un senso pi\u00f9 generico in altre serie tv quando si discute di serie o film ambientati negli Stati Uniti ma filmati in Canada."}
{"id": "3248658", "revid": "287204", "url": "https://it.wikipedia.org/wiki?curid=3248658", "title": "Ford Models Supermodel of the World", "text": "Supermodel of the World (\"Ford Supermodel of the Year\", in precedenza \"Face of the 80s\") \u00e8 un concorso di bellezza per modelle istituito da Eileen Ford nel 1981. Il concorso mette in mostra giovani aspiranti modelle di oltre 50 nazioni, al fine di scoprire nuovi talenti per l'industria della moda. La vincitrice della finale internazionale riceve un contratto con l'agenzia di moda Ford Models del valore di 250.000 dollari. La seconda e la terza classificata ricevono rispettivamente un contratto del valore di 150.000 e 100.000 dollari."}
{"id": "3248664", "revid": "585241", "url": "https://it.wikipedia.org/wiki?curid=3248664", "title": "Bucarest Ring", "text": "Il Bucarest Ring (in lingua rumena: \"Bucharestring\") \u00e8 un circuito automobilistico cittadino ricavato dalle strade della citt\u00e0 di Bucarest, il maggiore centro della Romania.\nTracciato.\nIl tracciato \u00e8 stato disegnato dal progettista tedesco Hermann Tilke, noto per essere il progettista di molti dei recenti circuiti del Campionato mondiale di Formula 1.\nIl tracciato, lungo oltre tre chilometri, si sviluppa nel centro di Bucarest, percorrendo le vie perimetrali disegnate attorno al Parlamento rumeno. La partenza \u00e8 data su \"Bulevardui Liber\u0103tii\", proprio di fronte all'entrata principale del parlamento. Dopo una secca curva a destra il circuito imbocca \"Calca 13 Septembric\", che viene spezzata nella sua lunghezza da una \"chicane\". Nuova curva a destra e la pista passa in \"Strada Izvor\" e \"Bulevardul Natiunile Unite\". Dopo un'ultima curva a destra, disegnata su una rotatoria, il circuito termina sul rettifilo finale. Si gira in senso orario.\nStoria.\nLa prima gara ospitata avrebbe dovuto essere una tappa del Campionato FIA GT nel 2006, ma successivamente la stessa venne spostata all'Hungaroring. L'esordio avvenne perci\u00f2 l'anno seguente, sempre con una tappa del FIA GT e del campionato britannico di F3.\nEra stato annunciato che il tracciato avrebbe ospitato nel 2011 un \"weekend\" dell'Auto GP, con l'organizzazione del \"Bucarest GP\". Il 23 giugno 2011, a campionato in corso, venne annunciata la cancellazione dell'evento. Il circuito non ottenne in tempo l'omologazione della FIA, necessaria per poter ospitare la gara."}
{"id": "3248684", "revid": "834", "url": "https://it.wikipedia.org/wiki?curid=3248684", "title": "Rancina (torrente)", "text": ""}
{"id": "3248694", "revid": "1543377", "url": "https://it.wikipedia.org/wiki?curid=3248694", "title": "Annette Stai", "text": "Carriera.\nAnnette Stai ha lavorato per anni come modella fra Parigi, New York e Milano. La sua carriera inizi\u00f2 nel 1980 grazie alla vittoria ottenuta presso il concorso per modelle Face of the 80s. Terminata la carriera di modella, Annette Stai ha continuato a lavorare nell'industria della moda come public relations per Louis Vuitton dal 2005 al 2010. Annette Stai \u00e8 stata descritta come la prima top model norvegese.\nLa Stai ha pubblicato alcuni libri fra cui, \"Crazy Business - fotomodellens dagbok\" nel 1983 e \"Midt i livet: \u00c5 leve med se selv og andre\" nel 2003.\n\u00c8 sposata con Jan-Eric Arnesen ed ha due figli. Attualmente vive a Oslo."}
{"id": "3248696", "revid": "110157", "url": "https://it.wikipedia.org/wiki?curid=3248696", "title": "Centro di documentazione messapica", "text": "Il Centro di documentazione messapica \u00e8 il pi\u00f9 importante museo archeologico presente ad Oria, citt\u00e0 in provincia di Brindisi. \nOspitato presso Palazzo Martini, raccoglie numerosi reperti archeologici d'epoca messapica (i Messapi si insediarono in Puglia tra il VI ed il III secolo a.C.) rinvenuti gi\u00e0 dal 1950, specialmente corredi funerari, tombe e vasellame. In passato il museo era ubicato nei pressi della Basilica Cattedrale."}
{"id": "3248709", "revid": "599013", "url": "https://it.wikipedia.org/wiki?curid=3248709", "title": "Zakaria Labyad", "text": "Carriera.\nClub.\nDebutta in prima squadra il 25 febbraio 2010 a quasi 17 anni in Europa League in - 3-2. Debutta in campionato poi tre giorni dopo contro il RKC Waalwijk (5-1). I primi goal ufficiali in campionato arrivano il 18 aprile 2010 quando segna due goal contro il . Nella partita persa per 4-1 contro il Benfica (7 aprile 2011) realizza il suo primo gol in Europa League. Il 25 agosto seguente segna un gol nella goleada rifilata al Ried (5-0) per i preliminari all'Europa League. Il 21 settembre poi segna una tripletta (la prima) in VVSB-, gara valida per la Coppa d'Olanda. Torna a segnare in campionato il 2 ottobre in NEC Nijmegen-PSV Eindhoven 0-2.\nL'8 aprile 2012 vince la Coppa d'Olanda per 3-0 contro l'Heracles Almelo giocando da titolare.\nConclude la stagione con 46 presenze e 12 goal in totale.\nIn totale con la maglia del PSV ha collezionato 65 presenze e 15 goal.\nIn estate, in seguito a un conflitto contrattuale con il PSV, viene ceduto allo Sporting Lisbona per 900.000 euro.\nPer la stagione 2014-2015 viene ceduto in prestito al Vitesse e nel mercato invernale del 2016 con la stessa formula al .\nNel gennaio del 2017 torna in Olanda firmando per l', club della sua citt\u00e0 con cui in un anno e mezzo colleziona 58 presenze e 21 gol tra campionato, Coppa d'Olanda ed Europa League.\nNell'estate del 2018 viene ceduto all' per 5,5 milioni di euro; qui trova poco spazio nelle prime due stagioni mentre nel 2020-2021 mette insieme 29 presenze e 8 gol in tutto segnando la sua prima doppietta il 22 novembre 2020 in Ajax- 5-0.\nNazionale.\nCresciuto in tutte le selezioni giovanili, nel 2009 Labyad partecipa con la Nazionale Under-17 olandese al mondiale Under-17. Dal 2011 gioca nel Marocco Under-23 in vista dell'Olimpiade del 2012.\nStatistiche.\nPresenze e reti nei club.\n\"Statistiche aggiornate al 16 agosto 2017.\""}
{"id": "3248722", "revid": "834", "url": "https://it.wikipedia.org/wiki?curid=3248722", "title": "Rappresentazione intermedia (informatica)", "text": ""}
{"id": "3248723", "revid": "767487", "url": "https://it.wikipedia.org/wiki?curid=3248723", "title": "Dante Guagnetti", "text": "Carriera.\nGioc\u00f2 per due stagioni in Serie A con il Milan."}
{"id": "3248726", "revid": "767487", "url": "https://it.wikipedia.org/wiki?curid=3248726", "title": "Tessa No\u00ebl", "text": "Tessa No\u00ebl \u00e8 un personaggio fittizio della serie TV \"Highlander\", il personaggio \u00e8 interpretato dall'attrice Alexandra Vandernoot.\nTessa \u00e8 un'artista e scultrice mortale, ed \u00e8 l'amante francese del protagonista Immortale Duncan MacLeod. Tessa appare per la prima volta nell'episodio pilota Il Grande Incontro, trasmesso per la prima volta nel 1992, ed appare in tutti gli episodi fino all'episodio Le forze del male nel 1993, il quarto episodio della seconda stagione nel quale viene uccisa. Vandernoot ritorna al programma per alcune apparizioni come ospite alla fine della seconda stagione nell'episodio Il Sosia, trasmesso nel 1994, e nelle due puntate conclusive della serie Essere e Non Essere nel 1998.\nTessa \u00e8 la compagna mortale di MacLeod e subisce le conseguenze della sua immortalit\u00e0. Tra queste il suo invecchiamento mentre lui rimane lo stesso, l'impossibilit\u00e0 di avere figli e il pericolo della partecipazione di MacLeod al gioco. Nonostante conosca bene la situazione, Tessa rimane con MacLeod, dimostrando il suo coraggio, la sua comprensione, la sua generosit\u00e0 e la sua compassione.\nLa prima stagione della serie di Highlander fu una co-produzione multi nazionale che includeva la casa di produzione francese Gaumont, come risultato di ci\u00f2 si giustifica la presenza dell'attrice francofona nel ruolo di Tessa. Vandernoot si \u00e8 dovuta adattare alla lavorazione Nord Americana delle serie e dovette lavorare con un insegnante per ridurre il suo accento. La sua performance \u00e8 stata generalmente lodata dai recensori, che hanno elogiato in particolare il forte rapporto sullo schermo che Vandernoot e Paul hanno creato tra i due personaggi. Quando Vandernoot decise di lasciare la serie, il suo personaggio venne ucciso, port\u00f2 a forti proteste da parte di pubblico e, successivamente, venne richiesto ai produttori di usare Vandernoot come sosia malvagio di Tessa nella puntata Il Sosia. Nonostante il suo ritorno, la morte di Tessa ha influenzato il resto della serie, rendendola pi\u00f9 pessimista e creando un significativo precedente; Tessa \u00e8 stato il primo personaggio principale della serie a morire."}
{"id": "3248749", "revid": "110157", "url": "https://it.wikipedia.org/wiki?curid=3248749", "title": "She's in Control", "text": "She's in Control \u00e8 l'album di debutto del duo elettrofunk canadese Chromeo, pubblicato il 17 febbraio 2004 dall'etichetta discografica Vice e distribuito dalla Universal.\nL'album contiene undici tracce, tutte scritte e prodotte dagli stessi Chromeo. Dall'album sono stati estratti come singoli i brani \"You're so Gangsta\", \"Destination: Overdrive\", \"Me &amp; My Man\" e \"Needy Girl\"."}
{"id": "3248762", "revid": "182396", "url": "https://it.wikipedia.org/wiki?curid=3248762", "title": "Cappadocia I", "text": ""}
{"id": "3248764", "revid": "182396", "url": "https://it.wikipedia.org/wiki?curid=3248764", "title": "Cappadocia II", "text": ""}
{"id": "3248767", "revid": "1305772", "url": "https://it.wikipedia.org/wiki?curid=3248767", "title": "R 7 (sommergibile Italia)", "text": "L'R 7 \u00e8 stato un sommergibile della Regia Marina.\nStoria.\nFacente parte della classe R, alla proclamazione dell'armistizio era ancora in costruzione.\nCatturato dai tedeschi, fu ribattezzato \"U. IT. 4\". Dato che la Kriegsmarine abbisognava di grossi sommergibili da trasporto, la costruzione prosegu\u00ec, ma molto a rilento per via della carenza di materiali.\nEntro meno di due mesi dalla cattura, comunque, fu possibile vararlo.\nIl 25 maggio 1944, mentre si trovava ormeggiato nei cantieri di Monfalcone per l'ultimazione e la messa a punto, fu colpito da una bomba nel corso di un forte bombardamento aereo alleato, riportando gravi danni.\nIl 1\u00ba maggio 1945 fu autodistrutto dalle truppe tedesche prima della resa ed affond\u00f2 su bassifondali.\nIl relitto, recuperato nel 1946, fu smantellato."}
{"id": "3248769", "revid": "6923", "url": "https://it.wikipedia.org/wiki?curid=3248769", "title": "Vetrerie riunite", "text": ""}
{"id": "3248771", "revid": "182396", "url": "https://it.wikipedia.org/wiki?curid=3248771", "title": "Ponto Polemoniaco", "text": ""}
{"id": "3248782", "revid": "124123", "url": "https://it.wikipedia.org/wiki?curid=3248782", "title": "Carlo Carli (dirigente sportivo)", "text": "Biografia.\nRagioniere, guida la societ\u00e0 biancoscudata per due stagioni. Prosegue sulla strada tracciata dagli illustri predecessori, e mantiene alto l'onore e il valore di una squadra ormai rispettata nel panorama calcistico nazionale. Giocatori come Giovanni Vecchina, Feliciano Monti, Antonio Busini diventano partita dopo partita pi\u00f9 famosi: i talenti padovani fanno cos\u00ec gola alle \"grandi\", che intavolano con la societ\u00e0 biancoscudata complesse trattative di mercato. Fare il presidente non \u00e8 pi\u00f9 un hobby ma un impiegno a tempo pieno, al quale Carli, dopo un biennio in Prima Divisione (attuale Serie A), \u00e8 costretto a rinunciare."}
{"id": "3248789", "revid": "182396", "url": "https://it.wikipedia.org/wiki?curid=3248789", "title": "Armenia I", "text": ""}
{"id": "3248790", "revid": "1573940", "url": "https://it.wikipedia.org/wiki?curid=3248790", "title": "Bonasa umbellus", "text": "Il tetraone dal collare (\"Bonasa umbellus\" ) \u00e8 un tetraone di media taglia che abita le foreste comprese fra i monti Appalachi, il Canada e l'Alaska. \u00c8 l'unico rappresentante del genere Bonasa.\nIl tetraone dal collare \u00e8 spesso considerato una pernice; ci\u00f2 \u00e8 tecnicamente scorretto - le pernici non sono collegate ai Phasianidae, e durante la caccia pu\u00f2 essere confuso con la pernice grigia, un uccello boschivo. In Kentucky e Ohio, il tetraone dal collare a volte \u00e8 anche chiamato \"grinch\", ed \u00e8 inoltre l\"'uccello di stato\" della Pennsylvania.\nDescrizione.\nIl tetraone dal collare ha una duplice morfismo, grigio e marrone. Nel morfismo grigio, la testa, il collo e la parte posteriore dell'uccello presentano una colorazione grigio-marrone e il petto \u00e8 chiaro. Il colore bianco \u00e8 maggiormente presente nella parte inferiore dell'animale e sui fianchi, e complessivamente presenta un aspetto variegato. La gola \u00e8 talvolta distintamente pi\u00f9 bianca. La coda \u00e8 essenzialmente dello stesso marrone-grigio, ed una banda nera nella parte subterminale.\nNel morfismo marrone, la coda non cambia aspetto, mentre il resto del piumaggio assume una coloritura prevalentemente marrone, dando all'uccello un aspetto maggiormente uniforme; le piume chiare sono meno presenti e la coda \u00e8 di un grigio intenso. Fra i due morfismi, vi sono comunque numerose forme intermedie; nelle zone con maggiore umidit\u00e0 e temperature pi\u00f9 alte, il piumaggio a prevalenza marrone \u00e8 generalmente pi\u00f9 frequente.\nIl tetraone dal collare presenta una gorgiera ai lati del collo, in entrambi i generi, una cresta sul capo, talvolta schiacciata. Ambo i sessi presentano gli stessi caratteri e le stesse dimensioni, rendendo difficile distinguere un esemplare maschio da una femmina. Talvolta, le femmine - a differenza dei maschi - presentano la barra nera subterminale della coda spezzata. Altro segno distintivo fra esemplari di sesso diverso \u00e8 la presenza sul piumaggio della gorgiera, per le femmine, di un singolo puntino bianco, mentre la presenza di diversi punti bianchi \u00e8 propria dei maschi.\nBiologia.\nCome buona parte dei tetraoni, il bonasa umbellus spende gran parte del suo tempo a terra, e se sorpreso, vola via, sbattendo rumorosamente le ali. Boschi misti di pioppi sembrano essere particolarmente apprezzati dall'animale. \nAlimentazione.\nQuesti uccelli vanno alla ricerca di cibo a terra o sugli alberi; sono onnivori: mangiano germogli, foglie, semi, insetti.\nRiproduzione.\nGli esemplari maschi di tetraone dal collare attraggono le femmine sbattendo con forza le ali, talvolta contro tronchi abbattuti. Il picco della stagione degli amori viene raggiunto alla fine di aprile. I nidi vengono posizionati a terra, di solito nel fitto della foresta, in depressioni del terreno vicino a tronchi o ceppi d'albero. La femmina depone da dieci a quattordici uova, covandole per ventitr\u00e9 giorni. Il maschio non svolge alcun ruolo parentale. Fino alla fine di settembre le femmine restano con i pulcini che si sviluppano completamente in sedici settimane."}
{"id": "3248794", "revid": "182396", "url": "https://it.wikipedia.org/wiki?curid=3248794", "title": "Armenia II", "text": ""}
{"id": "3248801", "revid": "84320560", "url": "https://it.wikipedia.org/wiki?curid=3248801", "title": "Attilio Mercalli", "text": "Biografia.\nMercalli \u00e8 stato arbitro di pallavolo dal 1973 ed ha arbitrato in serie A dal 1988 al 2001, in giovent\u00f9 ha giocato per la Elettromeccanica Verbano Novara. 296 gare dirette nella massima serie comprese 25 gare di livello internazionale. Dal 1997 al 2002 anche arbitro di beach volley; attualmente riveste il ruolo di Direttore di Competizione e Supervisore Tecnico nel settore beach. Al suo attivo 5 tappe di World Tour (3 Milano 2003-04-05 e 1 Modena 2006 nel femminile e 1 Roseto degli Abruzzi maschile 2006), 1 Torneo Challenger FIVB 2005 a Alba Adriatica 1 Torneo Satellite FIVB 2005 Vasto.\nGiornalista pubblicista iscritto all'Albo dal 1985, dal 2001 si occupa delle pagine del volley per il Corriere di Novara.\nPer il volley \u00e8 stato inviato in 3 Mondiali (2 maschili 1986 Francia e 2010 Italia + 2010 Giappone femminile) e alle Qualificazioni olimpiche femminili di Tokyo 2016, 3 Europei femminili (Italia 1999, Polonia 2009, Serbia 2011). Si occupa anche di Vela (presente a 4 America's Cup, S.Diego 1992-Auckland NZL 2000 e 2003-Valencia 2007).\nHa collaborato alla stesura del libro \"Per fare il Grinder non ci vuole solo l'intelligenza\" Ed. SGP 2000 sull'America's Cup e il grinder di Luna Rossa, il novarese Massimo Galli.\n\u00c8 stato prima firma del volume \"40 anni, una storia che continua\" edito dal Comitato Prov.le Fipav di Novara dedicato alla storia del volley novarese dagli albori ai giorni nostri.\nIn giovent\u00f9 ha praticato calcio (ruolo attaccante Novara Calcio Primavera 1973-74) ed atletica leggera nella Libertas Doppieri Novara e Aeronautica Militare (100 m 10\"8 - lungo 7,45 -1976). \u00c8 stato campione italiano studentesco (Vicenza 1974) salto in lungo 7,07, terzo ai Campionati Italiani Juniores Torino 1974 (7,09), vice campione italiano libertas staffetta 4x100 allievi, Ancona 1971, e pi\u00f9 volte Campione Regionale Piemontese di lungo e triplo. Insignito nel 2000 della Stella di bronzo al merito sportivo del Coni e nel 2015 di quella d'argento"}
{"id": "3248810", "revid": "110157", "url": "https://it.wikipedia.org/wiki?curid=3248810", "title": "Fancy Footwork", "text": "Fancy Footwork \u00e8 in secondo album di inediti del duo elettrofunk canadese Chromeo, pubblicato il 19 giugno 2007 dalle etichette discografiche Vice, V2 e Backyard e distribuito dalla Universal.\nL'album contiene undici tracce scritte dai Chromeo e prodotte dagli stessi insieme a un altro DJ canadese, Tiga.\nPer la promozione del disco sono stati estratti i singoli \"Fancy Footwork\", brano che ha dato il titolo all'intero album, \"Tenderoni\" e \"Bonafied Lovin\"."}
{"id": "3248818", "revid": "819238", "url": "https://it.wikipedia.org/wiki?curid=3248818", "title": "Ferrovia succursale dei Giovi", "text": "La ferrovia succursale dei Giovi \u00e8 una linea ferroviaria che congiunge Tortona a Genova.\nStoria.\nLa costruzione della ferrovia fu decisa per integrare la tratta di valico della linea Torino\u2013Genova, inaugurata nel 1853, caratterizzata da notevoli pendenze e percorsa da un intenso traffico merci (la linea dava accesso al porto di Genova da Piemonte, Lombardia ed Emilia).\nLa prima tratta della \"succursale\", da Ronco a Sampierdarena, fu inserita nelle linee finanziate nel 1879 dalla legge Baccarini. La tratta sostituiva la parte pi\u00f9 acclive della vecchia linea, risalendo la Val Polcevera con un tracciato posto lungo i fianchi della montagna, e valicando il crinale appenninico con la nuova galleria di Ronco, lunga pi\u00f9 di 8\u00a0km.\nIl 1\u00ba ottobre 1916 fu attivata la seconda tratta, da Tortona ad Arquata, che consentiva ai treni passeggeri da e per Milano di evitare il pi\u00f9 lungo tragitto via Novi Ligure; i treni merci continuarono invece a transitare da questa localit\u00e0, dove era sito un importante scalo di smistamento (Novi San Bovo).\nL'ultima tratta della \"succursale\", da Arquata a Ronco, fu attivata nel 1922, relegando cos\u00ec la vecchia linea ad un'importanza locale. Infine, il 27 maggio 1962 fu attivata una variante (cosiddetta \"via Granarolo\") che permette ai treni provenienti dalla \"succursale\" di raggiungere la stazione di Genova Piazza Principe evitando il transito per la stazione di Sampierdarena.\nNei primi anni 90, \u00e8 stato proposto di riservare la linea storica ai soli treni diretti verso Genova, e la \"succursale\", meno acclive, ai treni in salita verso la pianura padana. Tale progetto non si \u00e8 per\u00f2 concretizzato, anche per la difficolt\u00e0 di mantenere il traffico locale nei due sensi sulla vecchia linea."}
{"id": "3248823", "revid": "834", "url": "https://it.wikipedia.org/wiki?curid=3248823", "title": "Real Cittadella (Messina)", "text": ""}
{"id": "3248829", "revid": "182396", "url": "https://it.wikipedia.org/wiki?curid=3248829", "title": "Galatia I", "text": ""}
{"id": "3248834", "revid": "1543377", "url": "https://it.wikipedia.org/wiki?curid=3248834", "title": "Claudio Trevi", "text": "Biografia.\nNato a Padova, figlio di un ferroviere, Enrico Trevisan (detti \"Finco\") e Antonietta Niero, entrambi di Vetrego,una frazione di Mirano. Segu\u00ec da bambino i genitori nel trasferimento imposto dalle Ferrovie dello Stato in Alto Adige prima a Villabassa, poi - nel 1936 - a Bolzano. Si form\u00f2 poi alla scuola d'arte di Ortisei. \nLa sua vita trascorse tra Bolzano e Coredo nel Trentino - dove aveva la casa-studio, - a Milano - dove aveva un altro studio,a Cortina d'Ampezzo e a Verona.\nOpere.\nNella sua lunga carriera di scultore esegu\u00ec molte opere, sia per committenti privati che pubblici, tra le quali alcune sono presenti nella citt\u00e0 di Bolzano. \nLe tematiche preferite da Trevi nelle sue opere, perlopi\u00f9 in legno e bronzo, sono i \"Voli\", le \"Chimere\", i \"Colombi\" , le \"Ascensionalit\u00e0\", gli \"Amplessi\", le \"Maternit\u00e0\", il ciclo di \"Leda e il Cigno\" ed i \"Baci\".\nA solo titolo di esempio nel 1949, a soli 21 anni, gli fu assegnato l\u2019esecuzione del \"monumento al Partigiano\", posto in piazza Adriano. Nel 1960 produsse le porte e diverse statue per la chiesa di San Giuseppe, nel quartiere Piani. Nel 1963 esegu\u00ec una statua (il \"grande volo\" - vedere la foto) che \u00e8 posta nella centralissima piazza della Vittoria di Bolzano.. Nel 1970 una \"Maternit\u00e0\" presso la facolt\u00e0 di ginecologia dell'Universit\u00e0 degli Studi di Padova. \nDi particolare rilievo fu la realizzazione di un grande bassorilievo (7x5 metri!) per il palazzo delle Poste di Cortina d\u2019Ampezzo realizzato dall'architetto Edoardo Gellner tra il 1953 e il 1955. L\u2019opera gli fu commissionata dal Comune in occasione dei VII Giochi olimpici invernali del 1956.. Nel 1985 gli fu commissionato dalle istituzioni un monumento alle \"vittime dei lager nazisti\" vicino alla chiesa san Pio X di via Resia, nella zona dove oper\u00f2 il Campo di transito di Bolzano . In prossimit\u00e0 del Municipio della citt\u00e0 (vicolo Gumer) c\u2019\u00e8 dal 1984 la statua \"la Libert\u00e0\". \nLa municipalit\u00e0 di Bolzano ha curato un percorso unisce tutti i suoi monumenti pubblici.\nLa provincia di Bolzano gli ha dedicato un Centro culturale.per la promozione delle attivit\u00e0 della cultura della comunit\u00e0 italiana. "}
{"id": "3248837", "revid": "339392", "url": "https://it.wikipedia.org/wiki?curid=3248837", "title": "Reale albergo delle povere (Palermo)", "text": ""}
{"id": "3248838", "revid": "182396", "url": "https://it.wikipedia.org/wiki?curid=3248838", "title": "Galatia II", "text": ""}
{"id": "3248845", "revid": "205250", "url": "https://it.wikipedia.org/wiki?curid=3248845", "title": "Michele Maluta", "text": "Biografia.\nIl commendator Maluta \u00e8 il primo commerciante a prendere le redini dell'Associazione Calcio Padova. Lo fa in uno dei momenti pi\u00f9 felici della storia biancoscudati. Il suo maggiore risultato \u00e8 un terzo posto nel neonato campionato di Prima Divisione, ottenuto alle finali (vinte poi dal Genoa) conquistate grazie alla vittoria della Divisione nord del torneo nazionale. Durante i suoi anni di presidenza la struttura societaria prende corpo, tanto da potere contare gi\u00e0 su una ventina di soci-consiglieri, tra cui ex presidenti padovani."}
{"id": "3248851", "revid": "834", "url": "https://it.wikipedia.org/wiki?curid=3248851", "title": "Realismo esistenziale (pittura)", "text": ""}
{"id": "3248853", "revid": "834", "url": "https://it.wikipedia.org/wiki?curid=3248853", "title": "Realismo Esistenziale", "text": ""}
{"id": "3248878", "revid": "600229", "url": "https://it.wikipedia.org/wiki?curid=3248878", "title": "Chiave di subbasso", "text": ""}
{"id": "3248883", "revid": "110157", "url": "https://it.wikipedia.org/wiki?curid=3248883", "title": "Business Casual", "text": "Business Casual \u00e8 il terzo album di inediti del duo elettrofunk canadese Chromeo, pubblicato il 13 settembre 2010 dall'etichetta discografica Big Beat.\nIl disco, contenente dieci tracce, tutte composte e prodotte dagli stessi Chromeo, \u00e8 stato anticipato dalla pubblicazione del singolo \"Night by Night\", avvenuta nel 2009, e accompagnata dall'uscita di un secondo singolo, \"Don't Turn the Lights On\". Un terzo singolo, \"Hot Mess\", collaborazione con i La Roux, \u00e8 uscito nel novembre 2010.\nIl disco \u00e8 stato pubblicato anche in versione \"deluxe\", contenente, oltre alle dieci tracce presenti nell'edizione \"standard\", diversi remix dei primi due singoli \"Night by Night\" e \"Don't Turn the Lights On\"."}
{"id": "3248884", "revid": "182396", "url": "https://it.wikipedia.org/wiki?curid=3248884", "title": "Elenoponto", "text": ""}
{"id": "3248888", "revid": "125863150", "url": "https://it.wikipedia.org/wiki?curid=3248888", "title": "Giancarlo Gallesi", "text": "Carriera.\nGiocatore.\nGioc\u00f2 due stagioni in Serie A con , esordendo nella massima serie nella sconfitta esterna dei rossoneri contro l' del 20 settembre 1959, e per complessive 13 presenze in massima serie. Ha totalizzato inoltre 26 presenze in Serie B, con e Genoa conquistando con i rossoblu la vittoria del campionato cadetto nella stagione 1961-1962.\nAllenatore.\nCessata l'attivit\u00e0 agonistica ha intrapreso quella di allenatore, guidando fra l'altro e ."}
{"id": "3248892", "revid": "125894365", "url": "https://it.wikipedia.org/wiki?curid=3248892", "title": "Alexandre Lacazette", "text": "Caratteristiche tecniche.\nLacazette \u00e8 uno dei talenti pi\u00f9 puri del calcio francese, fantasista, dotato di un notevole bagaglio tecnico \u00e8 un attaccante rapido e fulmineo, molto tecnico, preferibilmente gioca da prima punta oppure da trequartista, \u00e8 in grado di svariare su tutto il fronte offensivo, giocando raramente come esterno d'attacco offensivo in un 4-3-3. La sua accelerazione, la sua velocit\u00e0 in progressione e la spiccata abilit\u00e0 nel saltare l'uomo palla al piede ne costituiscono i principali punti di forza. Destro di piede, \u00e8 capace di andare a rete anche con il mancino. Hubert Fournier, ex allenatore dell'OL, rimane favorevolmente colpito dalla sua capacit\u00e0 di \u201cvedere la porta\u201d e lo dirotta in posizione centrale.\nCarriera.\nClub.\nLione.\nLacazette nasce a Lione, in Francia, da genitori guadalupensi. Sin da giovanissimo dimostra di avere delle doti calcistiche notevoli che, insieme all'appoggio della famiglia, gli permettono di inserirsi nel settore giovanile dell'Olympique Lione. Dopo tre anni passati nell\"'acad\u00e9mie\", viene promosso nella seconda squadra del Lione, nella quale ha potuto assaporare il calcio professionistico nelle categorie inferiori. \u00c8 entrato nel tabellino dei marcatori per la prima volta nella sua carriera il 29 marzo 2009, in una partita vinta 4-0 contro l'Ajaccio in CFA, mettendo a segno una doppietta.Questa esperienza \u00e8 durata due stagioni, caratterizzate da 23 reti in 53 presenze, che gli hanno valso l'accesso in prima squadra.\nIl 5 maggio 2010 fa la sua prima apparizione nella massima serie francese, nella partita vinta 2-1 contro l'. A seguito della vittoria del campionato europeo U19, il giovane attaccante firma il suo primo contratto professionistico di durata tre anni. Proveniente dalle giovanili del Lione, scende in campo per la prima volta in Champions League l'8 dicembre 2010, in Lione-Hapoel Tel Aviv 2-2, in cui segna anche una rete.\nNella stagione 2014-2015 vince il titolo di capocannoniere della Ligue 1 con 27 gol. L'8 agosto 2015 rinnova il suo contratto con ingaggio raddoppiato e validit\u00e0 sino al giugno 2019. L'8 novembre seguente realizza una tripletta in campionato contro il Saint-\u00c9tienne.\nIl 29 ottobre 2016, segnando una doppietta contro in -Lione (1-2), tocca quota 101 gol con i lionesi, superando Juninho Pernambucano (fermo a quota 100 reti in 350 presenze con il club francese) e divenendo pertanto il quarto miglior marcatore della storia del Lione. Protagonista dell'ottimo percorso europeo della compagine lionese, viene inserito nella squadra della stagione della UEFA Europa League per il 2016-2017.\nArsenal.\nIl 5 luglio 2017 viene trovato l'accordo per il suo passaggio all'Arsenal per l'equivalente di 53 milioni di euro pi\u00f9 bonus..\nEsordisce con la squadra allenata da Ars\u00e8ne Wenger il 6 agosto in Community Shield contro il , nella partita vinta dai \"Gunners\" per 4-1 ai tiri di rigore dopo l'1-1 dei tempi regolamentari. L'11 agosto 2017, al debutto in Premier League nella partita casalinga giocata contro il Leicester valevole per la prima giornata di campionato (e vinta per 4-3), segna il suo primo gol con la maglia dei \"Gunners\", aprendo le marcature dell'incontro ad appena 94 secondi dal calcio d'inizio. Va in gol anche nelle due successive gare casalinghe, contro (un gol) e (doppietta). Grazie ai due gol contro il West Brom, Lacazette diviene il primo giocatore dell'Arsenal a segnare nelle prime tre partite interne di campionato con il club dai tempi di Brian Marwood, capace di un'impresa uguale nel settembre 1988. I primi gol europei (doppietta) risalgono alla vittoria per 4-1 contro il , nell'andata dei quarti di finale di Europa League. Chiude la stagione con 17 reti in tutte le competizioni.\nNell'Arsenal passato da Ars\u00e8ne Wenger a Unai Emery, il giocatore si ritrova relegato in panchina. L'esordio da titolare con il nuovo tecnico avviene il 2 settembre 2018 in casa del , contro cui Lacazette trova il primo gol stagionale. Conclude la stagione con la sconfitta nella finale di Europa League e a quota 19 reti in tutte le competizioni, venendo votato dai tifosi Calciatore dell'Arsenal della stagione.\nNell'annata seguente vince con i compagni la FA Cup, giocando da titolare la finale vinta contro il .\nNel settembre 2020 segna tre gol in tre partite di campionato e si colloca al secondo posto nella graduatoria del Calciatore dell'Arsenal del mese, stilata dal sito del club sulla base dei voti dei tifosi. Il 14 marzo 2021, decidendo con un gol (2-1) il \"North London derby\" contro il , diviene il primo calciatore a segnare in tre derby casalinghi consecutivi contro il Tottenham dal 2008. L'11 aprile marca il suo cinquantesimo gol in Premier League, nella vittoria per 3-0 contro lo . Con 13 reti \u00e8 il migliore marcatore stagionale dei \"Gunners\" in campionato.\nNel dicembre 2021 viene nominato capitano della squadra londinese dall'allenatore Mikel Arteta, al posto di Pierre-Emerick Aubameyang.\nNazionale.\nFa la sua prima apparizione con la maglia della nazionale francese il 5 giugno 2013 in amichevole contro l', subentrando al 59\u00ba minuto. Il 29 marzo 2015 va a segno per la prima volta in amichevole contro la .\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "3248894", "revid": "62748", "url": "https://it.wikipedia.org/wiki?curid=3248894", "title": "Cattedrale di Exeter", "text": "La cattedrale di Exeter (cattedrale di San Pietro, in inglese \"Cathedral Church of Saint Peter\") \u00e8 la chiesa principale della diocesi anglicana di Exeter, nel Devon (Inghilterra).\nL'edificio attuale, completato intorno al 1400, presenta caratteristiche peculiari come le antiche misericordie, l'orologio astronomico e la pi\u00f9 lunga volta continua d'Inghilterra.\nStoria.\nLa fondazione della cattedrale di Exeter, dedicata a san Pietro, risale al 1050, quando la sede del vescovo di Devon e Cornovaglia fu trasferita da Crediton per paura di scorribande dal mare. In citt\u00e0 esisteva all'epoca un edificio di culto di epoca anglosassone dedicato a Maria e san Pietro, usato dal vescovo Leofric come sua sede, ma per mancanza di spazio le celebrazioni avvenivano all'aperto, nelle vicinanze del sito dell'attuale cattedrale.\nNel 1107 venne nominato vescovo William Warelwast, un nipote di Guglielmo il Conquistatore, dando cos\u00ec impulso alla costruzione di una nuova cattedrale in stile normanno. La fondazione ufficiale avvenne per\u00f2 solo nel 1133, dopo la fine della permanenza di Warelwast nella diocesi. In seguito all'arrivo di Walter Branscombe come vescovo nel 1258, l'edificio in costruzione venne giudicato superato e fu ricostruito in stile gotico decorato, sull'esempio della cattedrale di Salisbury. Tuttavia gran parte della costruzione gotica venne mantenuta, comprese le due massicce torri quadrate e parte delle murature perimetrali. Il materiale usato per la costruzione \u00e8 tutto locale, come il marmo Purbeck. La nuova cattedrale venne completata intorno al 1400, tranne la sala capitolare e le cappelle per le messe di suffragio.\nCome la maggior parte delle cattedrali inglesi, quella di Exeter sub\u00ec la dissoluzione dei monasteri. Ulteriori danni si verificarono durante la guerra civile inglese, con la distruzione dei chiostri. Dopo la restaurazione di Carlo II, John Loosemore costru\u00ec un nuovo organo a canne. La sorella di Carlo II Enrichetta Anna Stuart fu battezzata nella cattedrale nel 1644. Durante l'et\u00e0 vittoriana la chiesa sub\u00ec alcuni restauri operati da George Gilbert Scott.\nIl 4 maggio 1942, un bombardamento colp\u00ec la citt\u00e0, con una bomba che colp\u00ec e distrusse tra l'altro la cappella di San Giacomo della cattedrale. Fortunatamente molti preziosi oggetti conservati nella chiesa erano stati rimossi preventivamente prima dell'attacco. Successivi lavori di restauro della parte ovest dell'edificio portarono alla luce parti di strutture precedenti, inclusi alcuni resti della citt\u00e0 romana e dell'originaria cattedrale normanna."}
{"id": "3248899", "revid": "123319946", "url": "https://it.wikipedia.org/wiki?curid=3248899", "title": "Architettura normanna", "text": "L'architettura normanna \u00e8 uno stile architettonico che rientra nel pi\u00f9 ampio alveo del romanico e che venne sviluppato dai Normanni nelle varie terre su cui estesero il loro dominio nell'XI e XII secolo. I manufatti costruiti in questo stile comprendono sia architetture religiose che militari e civili e sono caratterizzati dall'uso dell'arco a tutto sesto, in seguito ogivale e da proporzioni che li rendono particolarmente massicci in confronto alle altre varianti regionali del romanico.\nLo stile normanno si origin\u00f2 in Normandia e si diffuse nell'Europa nordoccidentale, in particolare in Inghilterra, dove se ne trova il maggior numero di esempi e dove .\nNegli stessi anni, col dominio degli Altavilla in Sicilia, lo stile normanno si svilupp\u00f2 anche in quell'area, subendo influenze bizantine e saracene, che rientrano in quella che \u00e8 detta architettura arabo-normanna.\nEtimologia e sviluppo nel Gotico.\n\u00c8 possibile che il termine trovi la sua origine tra gli antiquari del XVIII secolo, ma il suo uso riferito a uno stile preciso \u00e8 stato attribuito a Thomas Rickman nella sua opera del 1817 \"Un tentativo di discriminare gli stili architettonici dell'Inghilterra dalla Conquista alla Riforma\" in cui si usavano gli aggettivi \"normanno\", \"inglese primitivo\", \"decorato\" e \"perpendicolare\" per riferirsi a diversi stili architettonici del Medioevo in Inghilterra. Il pi\u00f9 ampio termine \"romanico\" fu utilizzato per riferirsi all'architettura dei secoli XI e XII dal 1819. Sebbene Edoardo il Confessore avesse costruito l'Abbazia di Westminster in stile romanico (oggi del tutto scomparso dopo ricostruzioni successive) subito prima della Conquista, non esiste altra architettura romanica precedente a quella data nel Regno Unito a testimoniare la presenza di quello stile prima dell'arrivo dei Normanni. Tuttavia alcuni storici sostengono che gli aspetti \"normanni\" di molti edifici, quasi tutti chiese, potrebbero essere in realt\u00e0 anglosassoni.\nCon lo sviluppo della tecnica della muratura portante si svilupp\u00f2 uno stile che port\u00f2 al superamento delle difficolt\u00e0 dovute alla geometria dei soffitti e delle loro volte, con l'introduzione dell'arco a sesto acuto, che caratterizzarono successivamente lo stile gotico. Generalmente gli storici e gli studiosi dell'architettura ritengono che uno stile deve essere valutato nella sua interezza, invece di valutarne le singole caratteristiche, infatti alcuni tendono a considerare i vari sviluppi singoli dello all'interno dello stile normanno o romanico, altri come una transizione \"normanno-gotica\". Tuttavia raramente, anche online, si trova l'espressione \"gotico-normanno\", ma non sempre \u00e8 chiaro se si riferiscono allo stile di transizione o allo stile normanno nel suo complesso.,\nNeo-Normanno.\nSi tratta di uno stile architettonico emulo delle opere del romanico dei secoli XI e XII in Gran Bretagna, Sicilia e Normandia. \u00c8 stato utilizzato per lo pi\u00f9 nel XX secolo, per lo pi\u00f9 applicato ad archi e pilastri. Esistono due esempi a Manchester: il vecchio edificio della Borsa e una sinagoga a Fallowfield.\nArchitettura normanna in Normandia.\nGli invasori Vichinghi arrivarono alla foce della Senna nel 911, epoca in cui i Franchi combattevano a cavallo e i signori costruivano castelli. Durante il secolo successivo le popolazioni della regione cedettero ai Vichinghi, oggi conosciuti come Normanni, che adottarono i costumi locali, la religione Cristiana e la lingua d'o\u00efl. I Baroni normanni costruirono castelli di legno su terrapieni, dando inizio alla tipologia dei castelli a motte e bailey, e grandi chiese di pietra nello stile romanico dei Franchi. Intorno al 950 costruivano dongioni. I Normanni erano une delle popolazioni europee pi\u00f9 inclini ai viaggi e per questo erano esposti a una grande variet\u00e0 di influenze, incluse quelle mediorientali, alcune delle quali si riflettevano nella loro architettura. Svilupparono sullo schema delle basiliche paleocristiane e del Westwerk la chiesa di Santo Stefano all'interno dell'Abbazia degli uomini di Caen, iniziata nel 1067 ed esempio per le pi\u00f9 grandi cattedrali inglesi iniziate circa venti anni dopo.\nArchitettura normanna nel Regno Unito.\nArchitettura normanna in Inghilterra.\nL'influenza di nobili e vescovi normanni in Inghilterra era riscontrabile gi\u00e0 prima della conquista del 1066, come \u00e8 visibile nella stessa tarda architettura anglosassone. Edoardo il Confessore, che aveva spesso visitato la Normandia, prese esempio dall'architettura del Continente per dare inizio nel 1042 alla costruzione dell'Abbazia di Westminster, primo edificio romanico d'Inghilterra. Nel 1051 fece venire sempre dalla Normandia i cavalieri che costruirono castelli a \"motte\" come difesa dai gallesi. Dopo la conquista i Normanni costruirono rapidamente molti castelli a motte e bailey, chiese ed abbazie, ma anche fortificazioni pi\u00f9 elaborate come i dongioni.\nCaratteristiche degli edifici sono le proporzioni massicce in geometrie semplici, la muratura con piccoli inserti scolpiti, ad esempio nei capitelli e nei timpani sotto gli archi a tutto sesto. Le modanature normanne sono scolpite o incise con ornamenti geometrici, come le parentesi uncinate intorno agli archi. Le chiese a croce latina avevano spesso profondi presbiteri e una torre quadrata sulla crociera, che si \u00e8 conservata come caratteristica dell'architettura religiosa inglese.\nDopo che un incendio danneggi\u00f2 la Cattedrale di Canterbury nel 1174, i costruttori normanni introdussero la nuova architettura gotica. Intorno al 1191 la Cattedrale di Wells e la Cattedrale di Lincoln introdussero il gotico inglese e lo stile normanno divenne sempre pi\u00f9 caratteristico di modeste architetture di provincia.\nArchitettura normanna in Scozia.\nAnche la Scozia cadde presto sotto l'influenza normanna, con la presenza di nobili normanni alla corte di Macbeth intorno al 1050. Il suo successore M\u00e1el Coluim III riusc\u00ec a conquistare il trono grazie all'aiuto inglese e normanno, e la sua regina Santa Margherita sostenne la chiesa. L'ordine di San Benedetto fond\u00f2 cos\u00ec un monastero a Dunfermline. Il quarto figlio della santa, che divenne re Davide I, costru\u00ec la Cappella di Santa Margherita all'inizio del XII secolo.\nArchitettura normanna in Irlanda.\nGli insediamenti normanni si concentrarono per lo pi\u00f9 nella parte orientale dell'isola, pi\u00f9 tardi nota come The Pale, dove costruirono tra l'altro il Castello di Trim, il Castello di Swords, il Castello di Dublino ed il Castello di Carrickfergus.\nArchitettura normanna in Italia.\nMezzogiorno.\nLe prime costruzioni normanne furono i castelli. Guglielmo Braccio di Ferro e Guaimaro V ne costru\u00ecrono uno a Squillace, in Calabria, nel 1044. Dopo la morte di Roberto il Guiscardo nel 1085, l'Italia meridionale vide susseguirsi una serie di guerre civili e fin\u00ec sotto il controllo di principi sempre pi\u00f9 deboli. Le rivolte caratterizzarono l'area fino al XII secolo inoltrato, con i signori locali che cercavano di resistere al potere ducale o reale dall'interno dei loro castelli. In Molise i Normanni iniziarono il loro programma pi\u00f9 estensivo per la costruzione di castelli, introducendo in Italia l\"'opus gallicum\". A Salerno, invece, ricordiamo Palazzo Fruscione. Di grande rilevanza sono il portale del Santuario di Santa Maria Regina di Anglona e il deambulatorio e cappelle radiali della cattedrale di San Paolo di Aversa.\nOltre all'incastellamento delle campagne, i Normanni edificarono diversi edifici religiosi ancora esistenti, come il santuario di Monte Sant'Angelo ed il mausoleo degli Altavilla a Venosa. Costruirono anche molti nuovi monasteri, come Sant'Eufemia.\nSicilia.\nIl periodo di dominio normanno in Sicilia dur\u00f2 circa dal 1070 al 1200. Caratteristici elementi decorativi erano i mosaici dorati di derivazione bizantina, come nel Duomo di Monreale e nella Cappella Palatina. In epoca normanna pi\u00f9 tarda sono riscontrabili influenze gotiche come nel duomo di Messina consacrato nel 1197. Vanno annoverate in epoca siculo normanna, anche le chiese bizantine basiliane, a loro volta sincretizzate con tecniche costruttive latino normanne introdotte da magister cementari , come nella Chiesa dei Santi Pietro e Paolo di Casalvecchio Siculo costruita da Gerardo il Franco.\nMalta.\nDopo la conquista normanna del 1091, a Malta vennero costruiti diversi edifici in stile normanno ancora esistenti, come a Medina e a Vittoriosa."}
{"id": "3248911", "revid": "2091818", "url": "https://it.wikipedia.org/wiki?curid=3248911", "title": "Planner (project management)", "text": "Planner \u00e8 un tool (gestione di software) di GNOME per il project management. \u00c8 una libreria software GTK+ scritta in linguaggio C e resa disponibile sotto la licenza GPL versione2 o successive.\nStoria.\nPlanner \u00e8 stato progettato da Richard Hult e Mikael Hallendal di \"Imendio\" ed ora gestito da GNOME.\nFunzioni.\nPlanner in grado di memorizzare i propri dati in entrambi i modi: come file XML o in database di PostgreSQL. I progetti possono anche essere stampati in PDF o esportati in HTML per facilitare la visualizzazione da qualsiasi browser web.\nIl programma supporta:"}
{"id": "3248924", "revid": "830939", "url": "https://it.wikipedia.org/wiki?curid=3248924", "title": "Patricia Field", "text": "Ha curato i look di serie televisive come \"Sex and the City\", \"Ugly Betty\", \"Hope &amp; Faith\" e il film \"Il Diavolo Veste Prada\"\nNata a New York da genitori di origine greca e armena, la Field \u00e8 cresciuta ad Astoria, Queens. Nel 1970 ha rivendicato l'invenzione del moderno legging per la moda femminile. Nel 1995 incominci\u00f2 a lavorare con Sarah Jessica Parker come costumista nel film \"Miami Rhapsody\". Le due, insieme ad altri celebri costumisti come Eric Daman e Rebecca Weinberg (sua attuale compagna), hanno lavorato nella serie cult \"Sex and the City\" che ha fruttato alla Field numerose nomination e riconoscimenti agli Emmy Awards e ai Costume Designers Guild. La Field \u00e8 proprietaria di una sua boutique situata al 302 Bowery a Manhattan.\nNel 2017 \u00e8 stata una delle sette donne di successo omaggiate da Yvonne Sci\u00f2 nel suo documentario \"Seven Women\"."}
{"id": "3248935", "revid": "399", "url": "https://it.wikipedia.org/wiki?curid=3248935", "title": "Historic Performances Recorded at the Monterey International Pop Festival", "text": "Historic Performances Recorded at the Monterey International Pop Festival \u00e8 un album live di Otis Redding e Jimi Hendrix, pubblicato dalla Reprise Records nel 1970. Il disco fu registrato dal vivo il 17 (Otis Redding) e 18 (Jimi Hendrix) giugno 1967 al \"Monterey International Pop Festival\" di Monterey.\nIl disco.\nIl disco documenta le due memorabili performance tenute al Monterey Pop Festival del 1967 da Otis Redding e dalla The Jimi Hendrix Experience. La Reprise era impaziente di avere nuovo materiale di Hendrix da pubblicare, ma Jimi in due anni non aveva consegnato loro ancora nulla. Cos\u00ec la Reprise decise di non aspettare oltre e pubblic\u00f2 l'album con le esibizioni a Monterey. L'album arriv\u00f2 nei negozi poco tempo prima del decesso di Hendrix. L'album arriv\u00f2 alla posizione numero 16 della classifica statunitense di \"Billboard\" nonostante contenesse materiale risalente a tre anni prima.\nL'album \u00e8 diviso equamente in due parti, una facciata riservata all'esibizione di Hendrix e del suo gruppo, ed un'altra a quella di Redding.\nFormazione.\nThe Jimi Hendrix Experience:\nOtis Redding Band:"}
{"id": "3248942", "revid": "767487", "url": "https://it.wikipedia.org/wiki?curid=3248942", "title": "Venere e Adone (Veronese Madrid)", "text": "Venere e Adone \u00e8 un dipinto di Paolo Veronese, databile al 1580 e custodito al Museo del Prado di Madrid.\nDescrizione e stile.\nIl soggetto del dipinto \u00e8 il celebre episodio di Venere e Adone rivisto da Ovidio, viene scelto da Veronese un momento precedente alla partenza di Adone per la caccia. Adone \u00e8 ritratto addormentato, con il capo posato sulle ginocchia di Venere che gli accarezza i capelli; ai piedi dei due personaggi vi sono due cani da caccia, tra i quali uno viene ostacolato da Amore. Questo gesto indica il presentimento di Venere, la quale comprende che alla partenza di Adone per la caccia seguir\u00e0 la sua morte. Alle loro spalle si trova un paesaggio dalla natura rigogliosa, mentre il cielo sullo sfondo \u00e8 cosparso di dense nuvole.\nLa forma attuale del dipinto deriva da un restauro del XVIII secolo, nel quale sono stati eliminate delle colonne ai lati dell'opera, che le donavano una forma orizzontale."}
{"id": "3248948", "revid": "339392", "url": "https://it.wikipedia.org/wiki?curid=3248948", "title": "Il pesce vivo nuota nell'acqua", "text": ""}
{"id": "3248955", "revid": "121912667", "url": "https://it.wikipedia.org/wiki?curid=3248955", "title": "Sergio Araujo", "text": "Carriera.\nHa debuttato con il Boca Juniors il 14 dicembre 2009 contro il Banfield.\nIl 21 novembre 2010 ha segnato la sua prima rete, contro l'Arsenal de Sarandi.\nNel 2009 ha partecipato con la nazionale argentina U-17 al mondiale Under-17, realizzando tre reti.\nNel 2012 viene acquistato in prestito dal Barcellona B.\nIl 1\u00ba luglio 2014 passa in prestito al Las Palmas, squadra militante nella seconda divisione spagnola. Il 10 luglio 2015 viene riscattato.\nVita privata.\nL'8 novembre 2016 viene condannato a nove mesi di reclusione e due anni di sospensione della patente per essersi rifiutato di sottoporsi ad un test alcolemico il 26 settembre."}
{"id": "3248966", "revid": "1543377", "url": "https://it.wikipedia.org/wiki?curid=3248966", "title": "Jonathan Saunders", "text": " Saunders \u00e8 stato nominato come stilista scozzese dell'anno agli Scottish Style Awards nel 2005, e stilista britannico dell'anno agli Elle Style Awards nel 2008. Fra le celebrit\u00e0 ad aver indossato abiti di Jonathan Saunders si possono citare Madonna, Kylie Minogue, Sienna Miller e Michelle Obama.\nCarriera.\nSaunders si diploma presso la scuola d'arte di Glasgow nel 1999 con un bachelor in tessuti stampati, ed ha continuato a guadagnandosi un master sul soggetto presso la Central Saint Martins College of Art and Design nel 2002. La sua collezione di laurea, che consiste in una serie di caffetani in chiffon stampati in colori sgargianti ispirati alla copertina dell'album \"Yellow Submarine\" dei Beatles, gli fa vincere il Lanc\u00f4me Colour Award 2002. Ad appena due giorni dalla sua laurea, Saunders fu incaricati di disegnare alcune fantasie per Alexander McQueen; che furono utilizzate per la collezione di McQueen del 2003. Saunders fu anche assunto come consulente per la casa di moda Chlo\u00e9, e per Pucci sotto la direzione di Christian Lacroix.\nSaunders debutta in occasione della settimana della moda di Londra a settembre 2003. L'edizione britannica della rivista \"Vogue\" utilizza uno dei modelli di Saunders per la copertina di gennaio 2004, ed Harrods ed Harvey Nichols iniziano ad ordinare i suoi lavori.\nSaunders continua ad esibirsi regolarmente alla settimana della moda di Londra sino al 2008, anno in cui decide di portare le proprie creazione alla settimana della moda di New York in una mossa che lo stesso stilista ha descritto come \"una naturale progressione\". Nel 2010 Saunders \u00e8 ritornato alla settimana della moda di Londra.\nOltre a lavorare per il proprio marchio, Jonathan Saunders \u00e8 direttore creativo della casa di moda con sede a Milano Pollini e ha progettato collezioni per le catene di grande distribuzione \"Target\" e Topshop."}
{"id": "3248978", "revid": "124272307", "url": "https://it.wikipedia.org/wiki?curid=3248978", "title": "Direzione centrale per i diritti civili, la cittadinanza e le minoranze", "text": "La Direzione centrale per i diritti civili, la cittadinanza e le minoranze \u00e8 una struttura del Dipartimento per le libert\u00e0 civili e l'immigrazione del Ministero dell'Interno italiano.\nStoria.\nNasce con il DPR 398/2001 recante norme sulla riorganizzazione del Ministero dell'Interno.\nAttivit\u00e0.\nSi occupa del rilascio della cittadinanza italiana agli stranieri residenti o coniugi di cittadini italiani oppure a tutte quelle persone nate e gi\u00e0 residenti in territori appartenuti all'Impero austro-ungarico ed ai loro discendenti e agli italiani dell'Istria, di Fiume e della Dalmazia e dei loro discendenti.\nInoltre \u00e8 garante della tutela, della salvaguardia e della promozione delle minoranze linguistiche e storiche.\nSvolge anche attivit\u00e0 di coordinamento di progetti finalizzati alla prevenzione dalla tossicodipendenza, della dispersione scolastica e del fenomeno del bullismo, ed alla riduzione del disagio sociale e vigilanza sull'operato di alcuni Enti pubblici e privati operanti nel sociale.\n\u00c8 l'organo che ha la delega alla valutazione le pratiche presentate per richiedere l'elargizione di contributi economici alle vittime del terrorismo, del dovere e della criminalit\u00e0 organizzata di tipo mafioso o ai loro familiari, occupandosi anche della loro effettiva erogazione.\nCura anche la valutazione delle istanze circa l'erogazione di un contributo economico alle vittime di attivit\u00e0 di usura od estorsione e la concessione dell'onorificenza di vittima del terrorismo da parte del Presidente della Repubblica.\nInfine, fornisce la prima assistenza ai profughi italiani che rientrano in patria a seguito di eventi di gravit\u00e0 eccezionale.\nNel 2007 ha esaminato 40000 pratiche di richiesta di cittadinanza italiana, di cui 38500 approvate."}
{"id": "3248987", "revid": "339392", "url": "https://it.wikipedia.org/wiki?curid=3248987", "title": "Pastore Belga", "text": ""}
{"id": "3248990", "revid": "991694", "url": "https://it.wikipedia.org/wiki?curid=3248990", "title": "Imposta progressiva", "text": ""}
{"id": "3249004", "revid": "149727", "url": "https://it.wikipedia.org/wiki?curid=3249004", "title": "Ferrovia Succursale dei Giovi", "text": ""}
{"id": "3249006", "revid": "834", "url": "https://it.wikipedia.org/wiki?curid=3249006", "title": "Remains of the Day (End of You)", "text": ""}
{"id": "3249016", "revid": "1573940", "url": "https://it.wikipedia.org/wiki?curid=3249016", "title": "Chiesa di Santa Croce (Brescia)", "text": "La chiesa di Santa Croce \u00e8 una chiesa di Brescia, situata lungo via Moretto, poco pi\u00f9 ad est del crocevia con l'omonima contrada di Santa Croce. Fondata alla fine del Quattrocento e completamente ricostruita tra il Seicento ed il Settecento, ospitava numerose e importanti opere pittoriche, tra le quali una tela di Girolamo Savoldo, oggi distrutta. Soppressa nel 1797 dal governo napoleonico, l'edificio viene abbandonato fino all'insediamento dei Salesiani nel 1818. Oggi, la chiesa ed il monastero attiguo sono gestiti dalle Ancelle della Carit\u00e0, che utilizzano la chiesa solamente in occasione di importanti cerimonie.\nStoria.\nLa fondazione della chiesa e del convento di Santa Croce risale al 1471 per volere di gruppo di monache Agostiniane provenienti da Verona. Il complesso, comunque, viene edificato su un terreno dove era gi\u00e0 presente una chiesetta ed edifici annessi appartenuti alla congregazione cluniacense che aveva un piccolo monastero a Verziano, a sud della citt\u00e0. Gli ambienti vengono ampliati per ospitare la numerosa comunit\u00e0 di suore e il cantiere della nuova chiesa inizia nel 1488 per concludersi esattamente cento anni dopo.\nNel 1479 Papa Sisto IV aggrega il convento di Santa Croce al monastero agostiniano attorno alla chiesa di San Barnaba: il fatto provoca una crisi fra le monache, tanto che alcune lasciano il monastero per fondare due nuove comunit\u00e0, una nella chiesa di Santa Maria degli Angeli in citt\u00e0 e una a Carpenedolo, in provincia. L'anno successivo, il complesso passa alle dipendenze della diocesi di Brescia, che invia in sua gestione la beata Laura Mignani, importante personaggio per la vita religiosa, spirituale e culturale bresciana: la sua presenza a Santa Croce conferisce grande prestigio al convento, che conosce prosperit\u00e0 anche nel secolo successivo.\nTra il Seicento e il Settecento la chiesa viene interamente ricostruita, raggiungendo l'aspetto attuale. Nel 1797, per\u00f2, il monastero viene soppresso e la chiesa spogliata di tutte le importanti opere custodite.\nNel 1818 il monastero passa sotto la gestione dei Salesiani e riconvertito a collegio femminile. La chiesa, nell'occasione, muta intitolazione diventando \"Santa Maria della Visitazione\". Nel 1965 il complesso passa alle Ancelle della Carit\u00e0 e l'utilizzo della chiesa si riduce alle cerimonie di culto pi\u00f9 importanti: tale situazione permane ancora oggi. Tutti gli affreschi della chiesa e dei locali adiacenti sono stati sottoposti a restauro tra il 1965 e il 1970.\nDescrizione.\nArchitettura.\nLa facciata della chiesa, unica parte esterna visibile dalla pubblica via, risale al Settecento ed \u00e8 molto semplice, decorata da lesene di ordine tuscanico suddivise su due ordini e reggenti come coronamento un frontone triangolare. Spicca notevolmente, sul prospetto piatto e modesto, il grande portale marmoreo, con frontone spezzato a volute rigonfie, molto aggettante.\nAll'interno, l'edificio mantiene intatto il precedente impianto rinascimentale a navata unica, coperta da volta a botte. Alle pareti si aprono tre cappelle per lato entro grandi archi a tutto sesto incorniciati da lesene. Solamente due di queste, al giorno d'oggi, sono dotate di altare.\nOpere.\nSull'altare maggiore della chiesa si trovava una \"Deposizione\" di Girolamo Savoldo, acquistata nel 1811 dalla famiglia Torri dopo la requisizione e poi venduta al Kaiser Friedrich Museum di Berlino nel 1875, dove and\u00f2 distrutta da un incendio nel 1945. All'inizio dell'Ottocento era gi\u00e0 stata sostituita da una tela di Sante Cattaneo del 1766 con la \"Visitazione di Maria\", poi anch'essa trasferita in una chiesa di Costalunga. Oltre alla tela del Savoldo erano presenti opere di Grazio Cossali, Angelo Paglia e Antonio Gandino, oggi disperse o non pi\u00f9 rintracciabili. La chiesa era inoltre decorata da un ciclo di affreschi di Paolo Zoppo raffiguranti episodi della vita di Cristo e di vari santi, scomparsi a causa dei troppi anni di abbandono e incuria. La decorazione della volta, composta da ampie quadrature, cornici e rosette di gusto neo-rinascimentale, \u00e8 stata realizzata nell'Ottocento.\nNella seconda cappella di sinistra, edificata nel 1513, \u00e8 conservata l'\"Adorazione della Croce con i santi Costantino, Elena e Silvestro\" affresco attribuito a Paolo Caylina il Giovane, recuperato nel 1985 rimuovendo lo strato di intonaco che lo copriva. Sull'altare opposto campeggia una gigantografia dello stendardo delle Ancelle, che raffigura Santa Maria Crocifissa Di Rosa dinanzi al Crocifisso. Di grandi dimensioni \u00e8 pure il crocifisso ligneo del Seicento collocato sull'altare maggiore, inciso da marmi policromi. Nella sagrestia sono visibili, sulla parete ovest, un altorilievo di marmo con la \"Nativit\u00e0 di Ges\u00f9\" datato 1625 e, sul soffitto, un dipinto con la \"Gloria di Sant'Elena\", del Settecento.\nAdiacente al lato ovest della chiesa \u00e8 situato il coro delle monache, accessibile dal primo piano del monastero, dove si conserva un vasto ciclo di affreschi realizzati da Floriano Ferramola attorno al 1526. Lungo la parete est si trova la \"Crocifissione\", a destra \"Sant'Agostino\" tra \"San Nicola da Tolentino\" e una \"Santa agostiniana\", forse Santa Monica. A sinistra \u00e8 dipinto un \"Compianto sul Cristo morto\". Sulla parete ovest campeggia un trittico ricomposto su tela, un tempo conservato nei locali del monastero. Al centro \u00e8 posta la \"Piet\u00e0\" con ai lati il \"Beato Giovanni Bono\" e un \"Giovane penitente\", nello scomparto di sinistra \u00e8 l'\"Incontro di Ges\u00f9 con la donna Cananea\", mentre in quello di destra la \"Preghiera di Giobbe\". Lungo lo zoccolo inferiore della parete est sono posti riquadri ad affresco, datati 1523, con storie di santi e scene della vita di Maria, attribuiti a maestri bresciani del periodo.\nOrgano a canne.\nSulla cantoria in controfacciata si trova l'organo a canne, costruito da Diego Porro nel 1910 e attualmente in stato di abbandono. Lo strumento, a trasmissione mista (meccanica per il manuale, pneumatica per pedale e registri), \u00e8 completamente chiuso in cassa espressiva, senza canne di mostra, e dispone di 9 registri; la sua consolle ed ha una tastiera di 58 note ed una pedaliera dritta di 27."}
{"id": "3249017", "revid": "81195", "url": "https://it.wikipedia.org/wiki?curid=3249017", "title": "Tiina", "text": ""}
{"id": "3249031", "revid": "108930146", "url": "https://it.wikipedia.org/wiki?curid=3249031", "title": "Venere e Adone (Veronese Augusta)", "text": "Venere e Adone \u00e8 un dipinto di Paolo Veronese del 1562, custodito ad Augusta nello Staatliche Kunstsammlungen.\nDescrizione e stile.\nLa tela rappresenta il momento in cui Venere tenta di fermare Adone in procinto di andare a caccia, avendo percepito il presentimento della sua futura morte.\nVeronese aveva gi\u00e0 affrontato questo tema in un dipinto del 1580, ma la composizione dell'opera e una serie di particolari stilistici ci fanno parlare di due dipinti completamente differenti.\nSecondo alcuni critici, Veronese si bas\u00f2, per questa versione, sull'opera omonima di Tiziano conservata al Prado, di cui era venuto a conoscenza grazie a incisioni di Cornelis Cort. Da Tiziano \u00e8 infatti ripresa la posizione di spalle di Venere, cos\u00ec come l'impostazione generale dell'opera. Nonostante alcune citazioni tra i due dipinti, i risultati sono differenti: la tela di Veronese \u00e8 meno drammatica e certamente pi\u00f9 composta, la dea ostacola Adone solo afferrando la corda che tiene i cani e nascondendo il corno da caccia; il rapporto tra i due personaggi \u00e8 basato pi\u00f9 sugli sguardi, che sui contatti fisici."}
{"id": "3249037", "revid": "1442080", "url": "https://it.wikipedia.org/wiki?curid=3249037", "title": "Ordina Open 1991 - Singolare", "text": "Il singolare del torneo di tennis Ordina Open 1991, facente parte dell'ATP Tour, ha avuto come vincitore Christian Saceanu che ha battuto in finale Michiel Schapers 6-1, 3-6, 7-5."}
{"id": "3249038", "revid": "600229", "url": "https://it.wikipedia.org/wiki?curid=3249038", "title": "Chiave di violino francese", "text": ""}
{"id": "3249044", "revid": "1573940", "url": "https://it.wikipedia.org/wiki?curid=3249044", "title": "Luigi D'Oriano", "text": "Carriera.\nD'Oriano inizia a praticare il taekwondo nel 1973, sotto la guida del Maestro Young Ghil Park. Per anni dominatore incontrastato del palcoscenico agonistico italiano ed europeo, nella categoria -78\u00a0kg, ha conquistato, a cavallo tra gli anni settanta e gli anni ottanta, 10 medaglie d'oro ai Campionati italiani di combattimento, 2 medaglie di bronzo ai Campionati europei, 2 medaglie di bronzo ai Campionati mondiali, 2 medaglie d'oro ai Campionati internazionali.\nNel 1988 infine, chiude la sua scintillante carriera conquistando la medaglia d'argento alle Olimpiadi di Seul, seppur non annoverata nel computo ufficiale del medagliere in quanto la disciplina era ancora dimostrativa.\nDopo il ritiro dall'attivit\u00e0 agonistica, ha intrapreso la carriera di Maestro, acquisendo anche in questo campo risultati di notevole prestigio, riuscendo a creare una scuola di campioni che ha conseguito grandi risultati in campo nazionale ed internazionale. \u00c8 stato inoltre Allenatore Nazionale per la Federazione Italiana Taekwondo dal 1989 al 1992 e dal 2001 al 2004 e Direttore Tecnico Regionale per la Campania dal 1989 al 1995 e dal 1998 al 2004.\nOggi il Maestro Luigi D'Oriano insegna presso la Palestra Olimpica, da lui fondata nella citt\u00e0 di Pozzuoli."}
{"id": "3249046", "revid": "1442080", "url": "https://it.wikipedia.org/wiki?curid=3249046", "title": "ATP Firenze 1991 - Singolare", "text": "Il singolare del torneo di tennis ATP Firenze 1991, facente parte dell'ATP Tour, ha avuto come vincitore Thomas Muster che ha battuto in finale Horst Skoff 6-2, 6-7(2), 6-4."}
{"id": "3249052", "revid": "149727", "url": "https://it.wikipedia.org/wiki?curid=3249052", "title": "Stazione di Cerveteri-Ladispoli", "text": ""}
{"id": "3249060", "revid": "435108", "url": "https://it.wikipedia.org/wiki?curid=3249060", "title": "Sportiva Nervi", "text": ""}
{"id": "3249062", "revid": "1442080", "url": "https://it.wikipedia.org/wiki?curid=3249062", "title": "Hypo Group Tennis International 1991 - Singolare", "text": "Il singolare del torneo di tennis Hypo Group Tennis International 1991, facente parte dell'ATP Tour 1991, ha avuto come vincitore Carl-Uwe Steeb che ha battuto in finale Jordi Arrese 6-3, 6-4."}
{"id": "3249065", "revid": "729019", "url": "https://it.wikipedia.org/wiki?curid=3249065", "title": "Torneo di Wimbledon 1991 - Doppio misto", "text": "Zina Garrison e Rick Leach erano i detentori del titolo, ma hanno perso nel 2\u00ba turno contro Brenda Schultz e Michiel Schapers.\nElizabeth Smylie e John Fitzgerald hanno battuto in finale 7\u20136 (7\u20134), 6\u20132 Nata\u0161a Zvereva e Jim Pugh."}
{"id": "3249080", "revid": "1442080", "url": "https://it.wikipedia.org/wiki?curid=3249080", "title": "Swiss Open Gstaad 1991 - Singolare", "text": "Il singolare del torneo di tennis Swiss Open Gstaad 1991, facente parte dell'ATP Tour, ha avuto come vincitore Emilio S\u00e1nchez che ha battuto in finale Sergi Bruguera 6-1, 6-4, 6-4."}
{"id": "3249083", "revid": "281779", "url": "https://it.wikipedia.org/wiki?curid=3249083", "title": "TiddlyWiki", "text": "TiddlyWiki \u00e8 un'applicazione progettata per essere utilizzata come quaderno personale. Ideata da Jeremy Ruston, \u00e8 un file HTML che include il codice CSS e JavaScript. Quando l'utente scarica l'applicazione per il proprio PC, TiddlyWiki salva le informazioni inserite dall'individuo sovrascrivendole sul disco dell'utente, su richiesta di quest'ultimo. Gli utenti possono fare una nuova voce, chiamata tiddler, nella loro copia locale del file TiddlyWiki e conservarla per riferimenti futuri. Tiddlers esistenti possono anche essere modificati o cancellati nello stesso modo. Poich\u00e9 funziona nella maggior parte dei browser e non richiede installazione, pu\u00f2 essere facilmente utilizzato come un wiki portatile personale.\nTiddlyWiki \u00e8 stato pubblicato da UnaMesa - un'associazione senza scopo di lucro - sotto una licenza open source BSD ed \u00e8 quindi liberamente disponibile.\nJeremy Ruston lo descrive come sperimentale, e in questo spirito molti hanno usato il file originale HTML per creare adattamenti TiddlyWiki. Questi rientrano in due categorie generali: quelli che conservano il lato client per la scrittura indipendente dal browser (stand-alone), e quelli che aggiungono file server-side per abilitare la scrittura in locale, che rendono TiddlyWiki pi\u00f9 simile a un wiki tradizionale. Link a entrambi i tipi di adattamenti sono disponibili sul sito ufficiale di TiddlyWiki (per le versioni server-side, selezionare il link relativo alle \"Opzioni avanzate di download\")\nAdattamenti TiddlyWiki tipicamente aggiungono funzionalit\u00e0 che non erano originariamente immaginata da Ruston, e alcune di queste funzionalit\u00e0 sono state incluse nelle versioni pi\u00f9 recenti di TiddlyWiki."}
{"id": "3249084", "revid": "435108", "url": "https://it.wikipedia.org/wiki?curid=3249084", "title": "Ortigia Siracusa", "text": ""}
{"id": "3249087", "revid": "647919", "url": "https://it.wikipedia.org/wiki?curid=3249087", "title": "Software applicativi", "text": ""}
{"id": "3249096", "revid": "1305772", "url": "https://it.wikipedia.org/wiki?curid=3249096", "title": "An\u010derl", "text": ""}
{"id": "3249104", "revid": "287204", "url": "https://it.wikipedia.org/wiki?curid=3249104", "title": "Chiesa di Sant'Ambrogio (Brescia)", "text": "La chiesa di Sant'Ambrogio era una chiesa di Brescia, situata lungo la non pi\u00f9 esistente via Sant'Ambrogio, fra la chiesa di Sant'Agata e il Duomo nuovo. Fondata nel Duecento e ricostruita nel Seicento, la chiesa fu infine demolita nel 1929 nell'ambito dei lavori di realizzazione di piazza della Vittoria, su progetto di Marcello Piacentini. Della chiesa non resta pi\u00f9 nulla, tranne le opere conservate all'interno e alcuni resti romani recuperati dalle fondazioni, il tutto oggi diviso tra il museo di Santa Giulia e alcune chiese cittadine. L'edificio sorgeva indicativamente dove \u00e8 posto oggi il Quadriportico, immediatamente dietro la Torre della Rivoluzione o Torre dell'Orologio, dando il fianco alla via che gli scorreva accanto e con la facciata, rivolta a ovest, coperta da edifici abitativi medievali.\nStoria.\nLa chiesa viene fondata nella seconda met\u00e0 del Duecento nel popoloso quartiere delle Pescherie, nella zona del cosiddetto suburbio (dunque fuori le mura cittadine), poco distante dalla chiesa di Sant'Agata. La sua stessa esistenza \u00e8 infatti provata da un documento del 1264, in cui essa viene definita come esistente in \"\"contrada Curte ducis\".\" Poco o nulla si conosce della storia dell'edificio, i cui interni dovettero per\u00f2 essere ricostruiti e ammodernati nel Seicento per ospitare la confraternita dei Rosarianti. \nNel 1927 viene avviata la demolizione del malsano quartiere auspicata da pi\u00f9 di un secolo per realizzare l'ancora esistente piazza della Vittoria su progetto di Marcello Piacentini e, nell'area da atterrare, rientra per\u00f2 anche la chiesa e altri importanti edifici della zona. Nel 1929 l'edificio abbandona definitivamente ogni funzione liturgica e viene svuotato di ogni opera d'arte, dopodich\u00e9 viene demolito. Durante i lavori emergono alcune pietre romane scolpite reimpiegate nelle fondazioni, che vengono recuperate e portate al museo di Santa Giulia. Dell'originaria architettura dell'edificio non resta oggi pi\u00f9 nulla, mentre le varie opere d'arte sono disperse fra altre chiese e il museo cittadino.\nStruttura e opere.\nAl momento della demolizione, la chiesa presentava ancora esternamente i caratteri dell'originale architettura romanica, evidentemente preservati nella ricostruzione seicentesca. La chiesa, orientata sull'asse est-ovest, appariva completamente circondata dagli edifici residenziali medievali su tutti i lati, tranne il fianco sud, lungo il quale correva l'omonima via Sant'Ambrogio, e parte del fianco nord. Anche la facciata, pertanto, era del tutto ostruita e l'ingresso era solamente laterale. L'interno era a navata unica ed \u00e8 possibile ricostruirlo tramite un'eloquente fotografia scattata prima della demolizione: si avvertono le modeste dimensioni dell'aula e si vedono chiaramente i risultati dell'intervento seicentesco, che decorarono le pareti con lesene di ordine ionico a intarsi marmorei e una serie di affreschi a contorno. Nella foto si vedono anche un pulpito a parete in fondo a sinistra e il piccolo presbiterio.\nIn quest'ultimo, leggermente rialzato, era posto un altare dedicato alla Madonna del Rosario la cui statua, racchiusa in una nicchia, era affiancata da tele raffiguranti \"Sant'Ambrogio\" e \"San Carlo Borromeo\", opere del pittore bresciano Antonio Paglia oggi conservate nella cappella di San Giuseppe presso il Centro Pastorale Paolo VI. L'altare a destra dell'ingresso, dedicato a San Gaetano da Thiene, recava una tela di Felice Boscaratti, raffigurante \"San Gaetano e San Girolamo in adorazione della Vergine col Bambino\", oggi collocata sulla controfacciata della chiesa di Sant'Agata. L'altare sinistro, dedicato al Redentore, presentava invece una copia di un dipinto del Moretto, eseguita da Angelo Monticelli nel Seicento. Anche questa tela si trova nella chiesa di Sant'Agata, appesa nella Cappella del Crocifisso. Durante la demolizione fu inoltre staccato dalla parete esterna un frammento di affresco databile alla fine Trecento raffigurante \"San Giorgio a cavallo\", poi trasferito alla Pinacoteca Tosio Martinengo dove \u00e8 ancora esposto."}
{"id": "3249112", "revid": "775372", "url": "https://it.wikipedia.org/wiki?curid=3249112", "title": "Il labirinto della mezzanotte", "text": "Il labirinto della mezzanotte \u00e8 l'undicesimo libro della serie \"HorrorLand\", scritta dall'autore statunitense Robert Lawrence Stine.\nTrama.\nSedici ragazzini sono stati invitati in un parco: \"il Paese degli Orrori, Horrorland\" dopo vicende si trovano in un labirinto in cui ci sono tutti i nemici che i ragazzini avevano affrontato nei libri precedenti."}
{"id": "3249113", "revid": "729019", "url": "https://it.wikipedia.org/wiki?curid=3249113", "title": "Toutai Kefu", "text": "Biografia.\nNato a Tonga, Kefu proviene da una famiglia di rugbisti: suo padre fu internazionale per e i suoi fratelli sono entrambi professionisti; cresciuto in Australia fin da quando suo padre si trasfer\u00ec in tale Paese per giocare nei Souths, formazione del Queensland, Toutai Kefu entr\u00f2 in tale club a 6 anni e vi comp\u00ec la trafila fino alla prima squadra.\nPass\u00f2 quindi a rappresentare il Queensland e, al momento della nascita del Super Rugby professionistico, entr\u00f2 nella \"franchise\" di Brisbane dei Reds; nel 1997 esord\u00ec negli \"Wallabies\" in un \"test match\" contro il a Pretoria; il suo secondo incontro, un anno pi\u00f9 tardi, fu il famoso 76-0 con cui l' batt\u00e9 l' a Brisbane, che costitu\u00ec al contempo la pi\u00f9 pesante - a tutt'oggi - sconfitta internazionale dei britannici, e la - all'epoca - migliore vittoria australiana.\nFu chiamato quindi a far parte della squadra che partecip\u00f2 alla in Galles; in tale edizione di torneo Kefu scese in campo 4 volte, compresa la finale di Cardiff contro la che l' vinse laureandosi campione del mondo; nel biennio successivo fece parte della formazione che vinse due Tri Nations consecutivi, nel 2000 e nel 2001.\nA causa di un infortunio non immediatamente recuperabile a una spalla, Kefu non pot\u00e9 essere convocato per la che l' disput\u00f2 in casa; tale infortunio mise fine alla carriera internazionale di Kefu, che gi\u00e0 dal febbraio precedente aveva deciso di trasferirsi in Giappone presso i Kubota Spears, formazione di Top League.\nTornato in Australia nel giugno 2009 dopo cinque stagioni in Giappone, ha assunto nel 2010 l'incarico, attualmente detenuto, di allenatore dei Sunshine Coast Stingrays; al termine della stagione ha raggiunto la finale della Premiership del Queensland.\nKefu vanta anche un invito da parte dei Barbarians per un incontro a Twickenham nel 2006 contro un XV dell'."}
{"id": "3249114", "revid": "1305772", "url": "https://it.wikipedia.org/wiki?curid=3249114", "title": "Bergius", "text": ""}
{"id": "3249116", "revid": "1305772", "url": "https://it.wikipedia.org/wiki?curid=3249116", "title": "R 8 (sommergibile Italia)", "text": "L'R 8 \u00e8 stato un sommergibile della Regia Marina.\nStoria.\nAppartenente alla classe R, al momento dell'annuncio dell'armistizio si trovava ancora in costruzione.\nCatturato dai tedeschi, fu ridenominato \"U. IT. 5\". Dato che la Kriegsmarine necessitava di grossi sommergibili da trasporto, la costruzione prosegu\u00ec, ma con grande lentezza, causa la carenza di materiali.\nEntro fine 1943, in ogni caso, si giunse al varo.\nIl 25 maggio 1944, nel corso di un pesante bombardamento aereo alleato, sui cantieri di Monfalcone, fu colpito subendo danni.\nIl 1\u00ba maggio 1945 la sua autodistruzione fu ultimata dalle truppe tedesche ormai prossime alla resa: il sommergibile affond\u00f2 nel porto.\nNel 1946 il relitto fu recuperato e demolito."}
{"id": "3249117", "revid": "256896", "url": "https://it.wikipedia.org/wiki?curid=3249117", "title": "TrackMania 2", "text": "TrackMania 2 (scritto anche TrackMania\u00b2) \u00e8 un videogioco arcade di carattere automobilistico realizzato da Nadeo e pubblicato da Ubisoft. Il gioco \u00e8 stato annunciato al Paris Game Festival del 19 settembre 2009 con una versione beta programmata per la fine del 2010. La beta, inizialmente posticipata al gennaio 2011, \u00e8 stata rinviata alle settimane successive all'E3 di giugno.\nL'open beta \u00e8 infine stata pubblicata il 17 agosto; per accedervi bisognava prenotare Canyon: la beta si sarebbe aggiornata alla versione finale il 14 settembre, giorno di pubblicazione del gioco. Il secondo paesaggio Valley verr\u00e0 pubblicato a met\u00e0 2013.\nModalit\u00e0 di gioco.\n\"TrackMania 2\" propone un gameplay simile a quello dei precedenti giochi della serie. Il giocatore pu\u00f2 giocare in vari tracciati potendo fare gli stunt in varie modalit\u00e0, incluso un campionato e una modalit\u00e0 cooperativa.. L'editor di tracciati delle precedenti edizioni rester\u00e0 ed includer\u00e0 nuove funzioni, come lo spostamento di pi\u00f9 blocchi assieme, e la possibilit\u00e0 di creare ed importare blocchi creati con programmi esterni. Sar\u00e0 inoltre presente un linguaggio di programmazione, denominato \"ManiaScript\", che permetter\u00e0 agli utenti di creare molte nuove funzioni nel gioco. Saranno presenti nuovi paesaggi nel gioco: le ambientazioni conosciute finora sono Valley e Canyon. Nessuno degli ambienti dei precedenti giochi sar\u00e0 incluso in \"TrackMania 2\", poich\u00e9 si tratta di un gioco completamente nuovo e non un aggiornamento.\nInizialmente il gioco \u00e8 stato distribuito con solo il paesaggio Canyon e, successivamente, sar\u00e0 possibile acquistare anche tutti gli altri paesaggi che verranno rilasciati.\nPaesaggi del gioco.\nCanyon.\nIl primo paesaggio del gioco sar\u00e0 ambientato in un canyon in stile americano. La vettura rassomiglia una Chevrolet Camaro quinta serie. I blocchi dell'editor includeranno vari tipi di percorso: strade polverose, pezzi di circuito, dighe, ponti, tunnel, oltre naturalmente a montagne alte e precipizi. La manovrabilit\u00e0 della vettura sar\u00e0 un qualcosa di inedito rispetto a tutti gli altri giochi della serie.\nValley.\nAmbiente annunciato nel 2009 e che \u00e8 stato distribuito nel 2013, \u00e8 un paesaggio in stile europeo. Il gameplay \u00e8 realistico ed ispirato al rally, e la vettura \u00e8 una riproduzione della Mini.\nStadium.\nAmbiente distribuito in passato per TrackMania, \u00e8 stato pubblicato all'inizio del 2013 con alcune novit\u00e0 riguardanti principalmente la grafica e l'interazione con ManiaPlanet.\nLagoon.\nAnnunciato il 9 maggio 2017 in occasione dell'aggiornamento di ManiaPlanet nella versione 4 e distribuito il 23 Maggio 2017, TrackMania Lagoon presenta un'isola tropicale come ambientazione e una nuova modalit\u00e0 di gioco multiplayer."}
{"id": "3249135", "revid": "125826013", "url": "https://it.wikipedia.org/wiki?curid=3249135", "title": "WTA Tour 1981", "text": "Il WTA Tour 1981 \u00e8 iniziato il 12 gennaio con il Avon Championships of Kansas e si \u00e8 concluso il 20 dicembre con la finale del Toyota Championships.\nNel 1981 indipendentemente dai tornei del Grande Slam organizzati dall'ITF, la stagione dei tornei della WTA era divisa in 2 circuiti:\nUn certo numero di tornei non appartenevano a nessuno di questi due circuiti."}
{"id": "3249140", "revid": "486946", "url": "https://it.wikipedia.org/wiki?curid=3249140", "title": "DOPA decarbossilasi", "text": ""}
{"id": "3249142", "revid": "228587", "url": "https://it.wikipedia.org/wiki?curid=3249142", "title": "Pressurizzazione (aeronautica)", "text": "La pressurizzazione di un aeromobile o di una navetta spaziale \u00e8 il processo con il quale la pressione dell'aria all'interno della cabina viene modificata (generalmente alzandola) rispetto a quella dell'ambiente circostante. Solitamente, l'obiettivo del sistema di pressurizzazione \u00e8 garantire il mantenimento di un'adeguata pressione (il pi\u00f9 vicino possibile alla pressione atmosferica a livello del mare), in modo tale da garantire che le condizioni di abitabilit\u00e0 siano favorevoli per l'equipaggio, i passeggeri e gli impianti di bordo. Non tutti gli aeromobili sono dotati di un sistema di pressurizzazione, ad esempio i piccoli aerei di aviazione generale ne sono solitamente sprovvisti, volando a quote pi\u00f9 basse. Le norme della Federal Aviation Administration statunitense prevedono un'altitudine di crociera massima senza ossigeno di.\nI sistemi di pressurizzazione solitamente non pressurizzano completamente la cabina alla pressione del livello del mare al fine di ridurre l'effetto della pressione sulla fusoliera e altri elementi strutturali. Ad esempio per un aereo Boeing 767 ad una quota di crociera di corrisponder\u00e0 una \"quota cabina\" (pressione dell'aria all'interno della cabina passeggeri) corrispondente ad un'altitudine di .\nI sistemi di pressurizzazione sono solitamente composti da: una cabina a chiusura quasi stagna, dei compressori chiamati packs, una o pi\u00f9 valvole elettromeccaniche di fuoriuscita chiamate outflow e una o pi\u00f9 valvole automatiche di sicurezza.\nStoria in aeronautica e astronautica.\nLe prime realizzazioni di impianti di pressurizzazione risalgono agli anni trenta, con i voli sperimentali del monomotore tedesco Junkers Ju 49. Poco pi\u00f9 tardi, la tecnologia della pressurizzazione fu applicata sull'aereo italiano Caproni Ca.161bis, che grazie ad essa nel 1938 riusc\u00ec a portare il primato di quota a 17.083 metri, record rimasto imbattuto sino al 4 agosto 1995 per quanto riguarda i modelli a elica. Negli Stati Uniti, nel frattempo, vennero condotte altre ricerche su aerei come il Lockheed XC-35, risultante da una modifica del trasporto passeggeri Electra.\nPoco prima della seconda guerra mondiale, negli USA la Boeing aveva gi\u00e0 messo a disposizione della Pan Am il primo aereo di linea con cabina pressurizzata, il Model 307 Stratoliner. Durante il conflitto entrarono poi in servizio diversi modelli equipaggiati con tale tecnologia: ricognitori, caccia d'alta quota, e specialmente bombardieri (particolarmente notevole il Boeing B-29 Superfortress statunitense).\nPoich\u00e9 il motore a reazione (che inizi\u00f2 ad essere impiegato verso la fine delle ostilit\u00e0) garantiva il meglio delle sue prestazioni ad alta quota, l'impiego di cabine pressurizzate si generalizz\u00f2 nel dopoguerra, sia sugli aerei civili che su quelli militari. Oggi, praticamente tutti gli aeromobili con propulsione a reazione sono dotati di sistemi di pressurizzazione; gli aerei che non adottano questa tecnologia sono ormai quasi soltanto i modelli a pistoni a basse prestazioni, che comunque non raggiungono quote superiori ai 6.000 metri.\nLa pressurizzazione divenne poi assolutamente indispensabile quando, a partire dagli anni cinquanta, si present\u00f2 la necessit\u00e0 di inviare esseri viventi \"al di fuori\" dell'atmosfera terrestre, con veicoli spaziali come lo Sputnik 2 che port\u00f2 in orbita Laika, le capsule Gemini o Apollo statunitensi, o le Voschod sovietiche, nonch\u00e9 il moderno Space Shuttle. In tutti i casi, le navette spaziali devono portare con s\u00e9 per tutto il viaggio l'aria necessaria al sostentamento dei loro occupanti. Gli astronauti possono poi compiere attivit\u00e0 extraveicolari grazie a tute spaziali pressurizzate.\nAeronautica.\nMotivazioni.\nPer un aeroplano, il fatto di poter volare a quote molto alte comporta diversi vantaggi: nel caso degli aerei civili, il volo nella stratosfera (sopra i 12.000 metri), garantisce di trovarsi in gran parte al di sopra delle perturbazioni atmosferiche, e dunque di non risentire di fastidiose turbolenze. Nel caso di apparecchi militari, a questo vantaggio si aggiunge il fatto di poter rimanere al di fuori della portata dell'artiglieria contraerea, e in alcuni casi anche al riparo dai caccia nemici. Inoltre, la riduzione della densit\u00e0 dell'aria ad alta quota implica una riduzione della resistenza all'avanzamento degli aeromobili, e un corrispondente aumento della velocit\u00e0 e risparmio di carburante.\nTecnologia.\nTuttavia, il fatto stesso che la pressione atmosferica cali rapidamente all'aumentare dell'altitudine provoca gravi disagi, in special modo all'equipaggio e ai passeggeri: la pressione di ossigeno diventa pericolosamente bassa oltre gli 8.000 metri, e oltre i 12.000 i tessuti biologici possono subire danni molto gravi a causa dell'abbassamento della pressione.\nPerci\u00f2, per non dover rinunciare ai vantaggi del volo ad alta quota, sono stati sviluppati sistemi di pressurizzazione in grado di mantenere nella cabina una pressione atmosferica paragonabile a quella normale a tutte le quote. Tali sistemi utilizzano generalmente aria fornita da appositi compressori (nel caso di aerei con motore a pistoni) che attraverso bocchette d\u2019aria introducono ossigeno nel modulo passeggeri.\nLa pressurizzazione ovviamente comporta la necessit\u00e0 che la fusoliera sia a tenuta stagna, e richiede particolari accorgimenti strutturali: per ridurre al massimo le sollecitazioni subite dal fasciame della fusoliera, essa dovrebbe essere a sezione circolare, e non presentare discontinuit\u00e0 o irregolarit\u00e0; \u00e8 poi necessario irrobustire adeguatamente le aperture in corrispondenza di finestrini e porte, e fare in modo che eventuali lesioni del rivestimento non possano raggiungere proporzioni pericolose: proprio l'affaticamento dei materiali intorno ai finestrini provoc\u00f2 le catastrofiche \"decompressioni esplosive\" che causarono una serie di incidenti al de Havilland Comet, quando le tecniche di pressurizzazione erano ancora una novit\u00e0. Infatti, quando la pressione all'interno di una cabina \u00e8 molto superiore a quella esterna, un danno anche piccolo al fasciame pu\u00f2 provocare una fuga di aria ad alta velocit\u00e0 che \u00e8 in grado di provocare una vera e propria esplosione, che pu\u00f2 causare la disintegrazione della fusoliera. Il fatto di dover comprimere e decomprimere la cabina ogni volta che l'aereo prende quota e discende per l'atterraggio aumenta questo tipo di stress, e l'importanza dello studio della meccanica della frattura e del cedimento a fatica dei metalli.\nLa pressurizzazione di altre sezioni di un aeromobile pu\u00f2 essere impiegata per rispondere ad esigenze diverse: ad esempio, i serbatoi del carburante possono venire pressurizzati per facilitare l'afflusso del combustibile al motore, e per evitare che il loro contenuto rischi di entrare in ebollizione anche a basse temperature, a causa dell'abbassamento di pressione esterna.\nPer ridurre i carichi strutturali dovuti alla differenza tra la pressione esterna e quella interna del velivolo alla quota di crociera, i moderni aerei da trasporto non mantengono in cabina la pressione atmosferica al livello del mare (1.013,25 hPa), ma una pressione equivalente a quella di una altitudine di circa 2.500 metri. Anche la variazione di quota cabina durante la salita e la discesa del velivolo viene mantenuta dal sistema di controllo della pressurizzazione rispettivamente entro i 500 ed i 250 piedi/minuto per garantire una condizione di benessere per i passeggeri.\nEffetti sulla salute.\nI passeggeri con patologie quali pneumotorace o congestioni nasali, otiti e sinusiti, possono risentire negativamente degli effetti della relativamente rapida diminuzione della pressione in cabina durante la fase di salita del velivolo. Per lo stesso motivo chi ha fatto immersioni subacquee dovrebbe astenersi dal volare nelle 24 ore successive per evitare i sintomi della malattia da decompressione.\nRischi ed incidenti.\nIn aeronautica desta molta preoccupazione la possibilit\u00e0 di verificarsi di eventi di depressurizzazione improvvisi durante il volo ad alta quota. Proprio per questo sia i piloti che i passeggeri sono dotati di maschere d'ossigeno che, in caso di rapida perdita di pressione, permetterebbero la sopravvivenza per il tempo necessario affinch\u00e9 il velivolo si porti a quote pi\u00f9 basse dove \u00e8 presente sufficiente ossigeno.\nEmblematici gli incidenti che colpirono l'avveniristico aereo de Havilland DH.106 Comet, legati a repentine depressurizzazioni dovute al cedimento per fatica di alcuni componenti. Un altro esempio pi\u00f9 recente di quanto possano essere pericolosi gli effetti della mancata pressurizzazione ci \u00e8 dato dalla tragedia del Volo Helios Airways 522.\nAstronautica.\nLogicamente anche le navette spaziali, che viaggiano in ambienti in cui la pressione esterna \u00e8 praticamente nulla, hanno zone pressurizzate per poter ospitare gli astronauti. Molte di queste, in particolare le storiche statunitensi Apollo e Gemini, permettono la momentanea depressurizzazione per consentire l'apertura delle porte e permettere agli astronauti di effettuare le passeggiate spaziali. Naturalmente gli astronauti che si trovano ad operare in simili situazioni indossano delle tute spaziali pressurizzate. Caso differente rispetto alle navette statunitensi era costituito dalla navetta russa Voschod, la prima in assoluto attrezzata per le passeggiate spaziali: essa era dotata di una camera gonfiabile atta alla decompressione, non essendo tecnicamente possibile depressurizzare l'intera navetta. Oggigiorno le navette spaziali e la Stazione Spaziale Internazionale, sono dotate di particolari moduli in cui entrano gli astronauti che si accingono ad uscire fuori nello spazio, dove avviene la depressurizzazione, questi moduli sono chiamati camere di equilibrio."}
{"id": "3249156", "revid": "36916876", "url": "https://it.wikipedia.org/wiki?curid=3249156", "title": "Valzer delle candele", "text": ""}
{"id": "3249178", "revid": "282094", "url": "https://it.wikipedia.org/wiki?curid=3249178", "title": "Le terre del sacramento", "text": ""}
{"id": "3249181", "revid": "8660", "url": "https://it.wikipedia.org/wiki?curid=3249181", "title": "Gemanos", "text": ""}
{"id": "3249184", "revid": "216401", "url": "https://it.wikipedia.org/wiki?curid=3249184", "title": "Nazionale di Ciclismo su strada dell'Italia", "text": ""}
{"id": "3249195", "revid": "22475", "url": "https://it.wikipedia.org/wiki?curid=3249195", "title": "L'enorme ingranaggio", "text": "L'enorme ingranaggio, pubblicato in Italia anche con i titoli Il tempo si \u00e8 fermato e Il grande orologio (\"The Big Clock\") \u00e8 un romanzo dello scrittore statunitense Kenneth Fearing pubblicato la prima volta nel 1946.\nDa questo romanzo \u00e8 stato tratto nel 1948 il film \"Il tempo si \u00e8 fermato\". Ogni capitolo del romanzo inizia con il nome del personaggio che parla in prima persona in quel capitolo.\nNel 1987 dallo stesso romanzo \u00e8 stato tratto il film \"Senza via di scampo\" di Roger Donaldson con Kevin Costner e Gene Hackman.\nTrama.\nEarl Janoth \u00e8 il proprietario della Janoth Enterprises, capogruppo di una moltitudine di giornali tra quotidiani, settimanali, mensili, ecc. Tra tutti i giornali vi \u00e8 Crimeways ed anche Futureways. Crimeways \u00e8 un giornale che si occupa di cronaca nera. Il caporedattore \u00e8 George Stroud, e Georgette Stroud \u00e8 sua moglie. Futureways \u00e8 un giornale che si occupa di evoluzioni sociali e materiali, di ci\u00f2 che potrebbe cambiare il futuro oppure sparire per sempre nel dimenticatoio.\nTutti sapevano della relazione tra Pauline Delos e Earl Janoth, ma erano pochi, alla Janoth Enterprises, ad aver visto Pauline Delos e ancora meno quelli che potevano dire \"Io ho visto Pauline e Earl insieme\". George Stroud e sua moglie erano tra i pochi fortunati ad averli visti insieme ad una festa, che era stata organizzata da Earl Janoth in persona.\nUna sera George Stroud incontra, casualmente, Pauline Delos in un bar. Pauline \u00e8 una bellissima e affascinante donna. Diventano subito amici e due mesi dopo decidono di trascorrere un fine settimana insieme. L'occasione viene da Georgette e Georgia Stroud che passano alcuni giorni di vacanza in Florida. La sera prima che Georgette e Georgia Stroud rientrino in citt\u00e0 anche la vacanza di George e Pauline \u00e8 al termine. Quella sera George riaccompagna Pauline a casa, un grande condominio in centro.\nIl destino si mette di traverso e nel momento stesso che George saluta Pauline appare la sagoma di Earl. Earl sta scendendo dalla propria auto e dicendo all'autista che pu\u00f2 pure andare. George riconosce in Earl Janoth la persona che \u00e8 appena scesa dall'auto e che si sta avvicinando. Earl vede una sagoma insieme a Pauline, ma non la vede distintamente e non riconosce quella sagoma maschile, visto che \u00e8 sempre in ombra. George va via senza farsi riconoscere da Earl e Pauline si fa accompagnare, nel suo appartamento, da Earl. Nell'appartamento scoppia un litigio tra i due. Il motivo scatenante il litigio \u00e8 proprio la figura maschile che Earl ha visto insieme a Pauline davanti all'ingresso.\nPauline racconta a Earl mezze verit\u00e0 su quell'uomo. Il litigio prosegue anche su altri argomenti, ed Earl, in un momento di rabbia, uccide Pauline Delos. Earl, poco dopo, si rende conto di quello che ha fatto. Esce dall'appartamento di Pauline e si dirige a casa di Steve Hagen. Quando arriva da Steve \u00e8 ancora stravolto e confessa di aver ucciso, in un momento di rabbia, Pauline. Vuole chiamare la polizia e confessare tutto, ma Steve lo convince che c'\u00e8 una possibilit\u00e0 per cavarsela. La possibilit\u00e0 consiste nel rintracciare la persona che era con Paulin, per capire se ha riconosciuto Earl. Nel caso che abbia riconosciuto Earl bisogna agire prima che vada alla polizia a dire ci\u00f2 che ha visto. Gli indizi che hanno sono pochi, ma forse la ricerca \u00e8 possibile.\nIl giorno dopo, luned\u00ec mattina, Steve convoca George nel suo ufficio. Dopo alcuni saluti preliminari, Steve incarica George di cercare quella figura maschile vista la sera precedente da Earl Janoth insieme a Pauline Delos. Cio\u00e8 lo incarica di cercare ... se stesso. Steve gli dice che \u00e8 importante rintracciare quell'uomo perch\u00e9 \u00e8 coinvolto in un intrigo politico di proporzioni gigantesche. Gli dice che pu\u00f2 utilizzare chi vuole pur di riuscire nell'incarico affidatogli: ha carta bianca su tutta l'indagine.\nGeorge organizza una squadra per la ricerca dell'uomo. Le indagini vanno molto veloci ed in poco tempo la squadra organizzata da George accumula moltissime informazioni su ... George Stroud. Nel frattempo George si mette personalmente alla ricerca di cosa abbia fatto Earl Janoth dopo aver lasciato l'appartamento di Pauline Delos.\nAnche la polizia sta indagando sull'omicidio di Pauline Delos. Sono riusciti a procurarsi le foto di tutte le amicizie maschili di Pauline. Intanto una delle persone incaricate da George Stroud di trovare il misterioso uomo ha ricevuto una soffiata: l'uomo che cercano \u00e8 entrato alla Janoth Enterprises. Viene quindi presa una decisione drastica: chiudere tutte le uscite ed ispezionare stanza per stanza, piano per piano, tutto il grattacielo.\nGeorge Stroud, ovviamente, non si vuole far trovare e deve cercare di smascherare il vero omicida. Ha avuto un'idea, tenta il tutto per tutto e ... riesce nell'impresa."}
{"id": "3249204", "revid": "767487", "url": "https://it.wikipedia.org/wiki?curid=3249204", "title": "Ejforija", "text": "Euforia (Ejforija) \u00e8 un film del 2005 diretto da Ivan Vyrypaev, in concorso alla 63\u00aa Mostra internazionale d'arte cinematografica di Venezia.\nTrama.\nIn un villaggio sperduto nella steppa attraversata dal Don, Pasha (Maksim U\u0161akov) \u00e8 fortemente attratto da Vera (Polina Agureeva), che vive con il marito Valery (Mihail Okunev) e la piccola Masha. Quando decide di dirle la verit\u00e0 anche Vera, dal canto suo, si sente inspiegabilmente attratta da lui. Nel momento in cui il marito Valery diventa violento, Vera approfitta per fuggire con Pasha. Il marito li insegue cercando di distruggere il loro amore.\nNote del regista.\nEjforija \u00e8 la storia di amore inaspettato, vero e spietato, quasi brutale. I protagonisti non riescono a controllare quell'euforia che sentono perch\u00e9 non hanno mai saputo che cosa significhi amare ed essere amati. Questa \u00e8 una storia in cui gli adulti si comportano come bambini. la storia di persone che vivono come reclusi nella steppa, piccole figure in un imponente paesaggio, a un tempo meraviglioso e inquietante. Il maestoso fiume Don \u00e8 il testimone silenzioso della loro passione amorosa."}
{"id": "3249209", "revid": "1048993", "url": "https://it.wikipedia.org/wiki?curid=3249209", "title": "Vibeke Skofterud", "text": "Biografia.\nIn Coppa del Mondo ha esordito l'8 marzo 2000 nella sprint a tecnica classica di Oslo (25\u00aa), ha ottenuto il primo podio l'8 dicembre 2001 nella 5\u00a0km a tecnica classica di Cogne (3\u00aa) e la prima vittoria il 16 dicembre successivo nella staffetta di Davos.\nIn carriera ha preso parte a due edizioni dei Giochi olimpici invernali, (28\u00aa nella 15\u00a0km, 8\u00aa nella 30\u00a0km, 21\u00aa nella sprint, 28\u00aa nell'inseguimento) e (22\u00aa nella 10 km, non conclude l'inseguimento, 1\u00aa nella staffetta), e a cinque dei Campionati mondiali, vincendo quattro medaglie.\n\u00c8 morta nel 2018 all'et\u00e0 di 38 anni a seguito di un incidente con la moto d'acqua.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMS = partenza in linea\nPU =inseguimento\nTC = tecnica classica\nTL = tecnica libera\nMarathon Cup.\nMarathon Cup - vittorie.\nLegenda:\nMS = partenza in linea\nTC = tecnica classica"}
{"id": "3249219", "revid": "287204", "url": "https://it.wikipedia.org/wiki?curid=3249219", "title": "GP2 Series 2011", "text": "La stagione 2011 del Campionato mondiale FIA di GP2 Series \u00e8 stata, nella storia della categoria, la 7\u00aa ad assegnare il Campionato Piloti e la 7\u00aa ad assegnare il Campionato Scuderie. La stagione \u00e8 iniziata il 7 maggio e si \u00e8 conclusa l'11 settembre dopo 18 gare. Il titolo piloti \u00e8 andato al francese Romain Grosjean, quello per i \"team\" alla spagnola Barwa Addax.\nLa pre-stagione.\nCalendario.\nIl calendario della stagione prevede 9 weekend di gare, da tenersi nei circuiti europei, impegnati nella stagione della Formula 1 .\nGara fuori campionato.\nIl 28 giugno viene annunciato un weekend di gara, non valido per il campionato, da tenere sul circuito di Yas Marina a novembre, a supporto del Gran Premio di Abu Dhabi.\nAccordi e fornitori.\nLa serie per la prima volta impiegher\u00e0 le nuove vetture costruite dalla Dallara. La Pirelli, divenuta fornitrice unica degli pneumatici per la F1, fornir\u00e0 lo stesso tipo di coperture anche alla GP2.\nPiloti e team.\nScuderie.\nFaranno l'esordio da quest'anno, dopo aver partecipato alla serie asiatica, i due nuovi team ammessi, il Carlin Motorsport e il Team Air Asia; prendono il posto del David Price Racing e della Durango, quest'ultima aveva gi\u00e0 rinunciato alla stagione 2010. La Lotus Cars associa il proprio nome a quello dell'ART Grand Prix. A seguito dell'acquisizione da parte di Tony Fernandes, patron del Team Air Asia, della casa britannica Caterham, da giugno il suo team viene ridenominato \"Caterham Team Air Asia\".\nDa questa stagione, e per il triennio 2011-2013, tutti i team selezionati per la serie principale dovranno competere anche in quella asiatica.\nPiloti.\nRispetto alla GP2 Asia Johnny Cecotto Jr. passa dalla SuperNova all'Ocean, dove trova l'esordiente tedesco Kevin Mirocha. L'altro tedesco Christian Vietoris prende il posto di Nathana\u00ebl Berthon alla Racing Engineering. Davide Rigon trova un ingaggio alla Scuderia Coloni, mentre Luca Filippi passa dalla Coloni alla Super Nova Racing.\nDei piloti della stagione 2010 passano in Formula 1 il messicano Sergio P\u00e9rez con la Sauber-Ferrari, dove trover\u00e0 il campione della GP2 Asia Series 2008-2009 Kamui Kobayashi, il campione del 2010 Pastor Maldonado, che va invece alla Williams-Cosworth accanto a Rubens Barrichello, e J\u00e9r\u00f4me d'Ambrosio che fa il suo esordio in F1 alla Virgin-Cosworth.\nNel corso della stagione vi sono alcuni cambiamenti. Dopo Barcellona \u00c1lvaro Parente sostituisce Christian Vietoris, che soffre di mal di testa per i postumi di un incidente a Istanbul, alla Racing Engineering mentre Kevin Ceccon prende il posto di Davide Rigon, vittima di un incidente nella gara precedente, alla Coloni. Il diciassettenne Ceccon diventa il pi\u00f9 giovane pilota ad avere guidato una GP2 in gara. Nella gara di Montecarlo Oliver Turvey prende il posto di Michail Al\u00eb\u0161in alla Carlin.\nA Valencia \u00c1lvaro Parente passa alla Carlin Motorsport dove sostituisce Oliver Turvey, mentre Vietoris riprende il suo volante alla Racing Engineering. Nel \"weekend\" del N\u00fcrburgring Adam Carroll prende il posto di Luca Filippi alla Super Nova Racing; il piemontese passa alla Coloni al posto di Kevin Ceccon. Michail Al\u00eb\u0161in torna alla Carlin dal \"weekend\" di Budapest.\nA Spa Brendon Hartley ha preso il posto di Kevin Mirocha all'Ocean. Nell'ultima gara a Monza Parente ha ripreso il suo volante alla Carlin, mentre St\u00e9phane Richelmi ha preso il posto di Stefano Coletti, infortunatosi nel corso della gara di Spa, alla Trident.\nFinali GP2.\nIl fine settimana del 12 e 13 novembre 2011 il Circuito di Yas Marina, negli Emirati Arabi Uniti, ospita due gare della GP2, non valide per il campionato principale, a supporto del Gran Premio di Abu Dhabi. Al termine del weekend viene stilata una classifica, con un sistema di punteggio uguale a quello utilizzato durante il campionato. La manifestazione \u00e8 vinta da Fabio Leimer.\nTest post-stagionali.\nIl Circuito di Jerez ospita dei \"test\" tra il 28 e 29 settembre, mentre quello di Barcellona li ospita tra il 19 e il 20 ottobre 2011."}
{"id": "3249225", "revid": "2730", "url": "https://it.wikipedia.org/wiki?curid=3249225", "title": "WTA Tour 1980", "text": "Il WTA Tour 1980 \u00e8 iniziato il 7 gennaio con il Cincinnati Open e si \u00e8 concluso l'11 gennaio 1981 con la finale del Colgate Series Championships.\nNel 1980 indipendentemente dai tornei del Grande Slam organizzati dall'ITF, la stagione dei tornei della WTA era divisa in 2 circuiti:\nUn certo numero di tornei non appartenevano a nessuno di questi due circuiti."}
{"id": "3249227", "revid": "1869172", "url": "https://it.wikipedia.org/wiki?curid=3249227", "title": "Polo museale Sapienza", "text": "Il Polo museale Sapienza (PmS) \u00e8 un gruppo di 18 strutture museali facenti riferimento alla Sapienza Universit\u00e0 di Roma. La maggior parte di essi \u00e8 situata all'interno della citt\u00e0 universitaria di Roma o nelle sue vicinanze.\nStoria.\nIl Polo museale Sapienza coordina e promuove un sistema integrato di musei universitari che conservano un patrimonio di collezioni in grado di illustrare diversi campi della conoscenza, in rapporto a discipline sia scientifiche sia umanistiche.\nDescrizione.\nMuseo di Anatomia Comparata.\nOspita uno scheletro di una balenottera di 20 metri e di un capodoglio sito a mezz'aria sulla volta d'ingresso. Completano l'esposizione, tra gli altri oggetti da citare, degli strumenti per la ricerca anatomica, dei composti istologici e dei cimeli dello zoologo Battista Grassi.\nStoria.\nL'origine del museo trae ispirazione dal \"museo di mineralogia \"et historia naturalis\"\" che nel 1805 fu allestito presso l'archiginnasio della Sapienza. Il catalogo manoscritto risale al 1850 circa \u00e8 conservato all'Archivio di Stato. Tuttavia alcuni oggetti sono pi\u00f9 antichi e derivano dalla collezione di Atanasio Kircher.\nDescrizione.\nLa sala cetacei.\nVi \u00e8 uno scheletro di una balenottera lunga circa 22 metri circa di lunghezza arenato nel 1866 nel litorale romano presso Santa Marinella. Anticamente fu esposto nell'orto botanico. Inoltre vi sono un cranio di un'altra balenottera di cui si ipotizza una lunghezza di 26 metri; il rostro di un narvalo e, tra l'altro, viene fatto il confronto tra lo scheletro di una giraffa e quello di un tursiope.\nLa sala didattica.\nIn questa sala vi sono dei preparati anatomici riservati agli studenti per la realizzazione dei loro esami all'universit\u00e0.\nLa sala Grassi.\nVi sono esposti dei cimeli legati al zoologo Grassi nonch\u00e9 dei manoscritti delle sue opere e vari strumenti antichi tra cui microtomi, microscopi e degli apparecchi microfotografici che spaziano dalla fine del Settecento agli inizi del Novecento.\nLa sala multimediale.\nIn questa sala sono collezionate alcune videocassette che fanno comprendere la struttura dei vertebrati.\nMuseo di Anatomia Patologica.\nQuesto museo \u00e8 sito nel Policlinico Umberto I e comprende circa 2200 reperti tra reperti autoptici ed organi prelevati da operazioni chirurgiche. Questi reperti sono conservati sotto vetro ed un cartellino ne espone la patologia del reperto esposto.\nStoria.\nOriginariamente la collezione iniziata da Ettore Marchiafava alla fine dell'800 si trovava all'interno dell'Ospedale di Santo Spirito e successivamente portata all'attuale sede del Policlinico Umberto I. Successivamente fu distrutta quasi completamente durante il bombardamento di San Lorenzo nel marzo 1944. La ricostruzione fu iniziata nel 1950 mediante richiesta di Antonio Ascenzi. In seguito la collezione fu arricchita da documenti che strada facendo si modificavano o che fecero un'improvvisa comparsa come l'AIDS.\nDescrizione.\nIl museo consta di campioni anatomopatologia tuttavia la branca pi\u00f9 completa \u00e8 quella di patologia cardiovascolare che consta di circa 900 campioni.\nMuseo delle Antichit\u00e0 Etrusche e Italiche.\nQuesto museo ricostruisce le antiche popolazioni italiche attraverso calchi, plastici e grafici.\nIl museo fu progettato nel 1955 da Massimo Pallottino come complemento di due musei gi\u00e0 esistenti all'interno dell'universit\u00e0 La Sapienza, quello dei Gessi e quello delle origini. Tuttavia l'attuale collezione del museo \u00e8 frutto di molte acquisizioni fatte a partire dal 1962. Nel 2004 il museo delle origini dona al museo delle antichit\u00e0 etrusche e italiche dei reperti rinvenuto durante degli scavi archeologici in cavernette falisce realizzati tra la fine dell'800 ed il primo trentennio del 900 da Angelo Pasqui, Raniero Mengarelli e Ugo Rellini nella zona di Corchiano Falerii. Del 2005 \u00e8 l'acquisizione della collezione Gorga dal museo Pigorini.\nStruttura.\nIl museo si divide in due sezioni:\nIl museo occupa due piani ed occupa una superficie complessiva di 570\u00a0m\u00b2 compresi tra il pianterreno ed il seminterrato nel palazzo di lettere e filosofia, facolt\u00e0 di scienze umanistiche.\nMuseo di Antropologia \"Giuseppe Sergi\".\nIn questo museo sono esposti vari reperti che rappresentano la storia evolutiva dell'uomo tra cui dei crani di uomini di Neanderthal risalenti a 120000 anni fa e ritrovati presso Porta Pia a Roma casualmente.\nStoria.\nLa storia del museo ebbe inizio nel 1884 quando la cattedra di scienze della Sapienza fu affidata a Giuseppe Sergi. Nel 1887 sia l'istituto che il museo furono collocati nel palazzo del Collegio Romano presso Piazza Venezia a Roma. Vi si accedeva da una porticina al primo piano che immetteva in un lungo corridoio con, ai lati, dei mobili e degli scaffali che ospitavano le collezioni antropologiche e naturalistiche tra le pi\u00f9 disparate. Tra il 1929 ed il 1935 il museo si arricch\u00ec dei crani dell'uomo di Saccopastore. Nel 1938 sia l'istituto che il museo vennero trasferiti alla citt\u00e0 universitaria e collocato al secondo piano dell'edificio di psicologia-antropologia, mentre, dal 1982 \u00e8 stata collocata un'ala espositiva permanente che ospita la divulgazione dell'antropologia. Nel 1984 il museo fu intitolato a Giuseppe Sergi.\nDescrizione.\nOltre ai gi\u00e0 citati crani dell'uomo di Saccopastore vi sono conservati:\nMuseo di Arte Classica.\nDetto comunemente Museo dei Gessi o Gipsoteca. Il museo \u00e8 suddiviso in 56 sale che espongono oltre 1000 copie in gesso di opere che spaziano dall'et\u00e0 classica al tardo ellenismo. \u00c8 situato nell'edificio che ospita la Facolt\u00e0 di Lettere e Filosofia.\nStoria.\nIl museo fu fondato da Emanuel L\u00f6wy nel 1892. L'idea di L\u00f6wy era quella di creare dei calchi in gesso di sculture ellenistiche originali e da copie romane a scopo didattico per le sue attivit\u00e0 di professore. Tuttavia la prima sede fu al pianterreno di un palazzo al rione Testaccio al centro storico di Roma. In seguito, nel 1925 il museo fu spostato all'Istituto di San Michele e nel 1935 fu spostato nella sua attuale sede alla citt\u00e0 universitaria.\nDescrizione.\nIn taluni casi il museo mette a confronto i calchi di pi\u00f9 repliche di uno stesso originale andato smarrito. Oltre ai calchi di statue, il museo conserva una raccolta di impronte gemmarie. Nell\"'Odeion\" del museo si svolgono le lezioni universitarie, convegni e conferenze; l'atrio ospita mostre temporanee.\nMuseo Laboratorio di Arte Contemporanea (MLAC).\nNato come osservatorio e centro di ricerche sull'arte figurativa e l'arte contemporanea, attualmente \u00e8 diretto da Giuseppe Di Giacomo, ordinario di Estetica presso la Sapienza Universit\u00e0 di Roma. Il Museo ha come obiettivo la promozione, la tutela, lo studio e la valorizzazione dell'arte contemporanea nella molteplicit\u00e0 delle sue forme. Il Museo si rivolge non soltanto agli studenti, agli studiosi e agli specialisti, ma anche agli stessi artisti, come pure a un pubblico pi\u00f9 vasto, in un'ottica di apertura sempre pi\u00f9 produttiva e strutturata verso l'esterno (come in particolare mostrano le diverse forme di collaborazione che il Museo sta definendo con alcune tra le principali istituzioni culturali a livello sia nazionale che internazionale con sede a Roma), in conformit\u00e0 con il progetto culturale del Polo Museale Sapienza. Di qui il carattere innanzitutto laboratoriale del Museo, che si offre come spazio interdisciplinare aperto destinato al confronto, alla sperimentazione e al dibattito.\nStoria e descrizione.\nIl nuovo museo \u00e8 stato realizzato da Simonetta Lux nel 2003, sulle orme del museo preesistente, mantenendo lo stesso nome dal 1985 e con lo scopo, oltre che di promuovere la ricerca e la didattica, di creare un rapporto produttivo con l'artista e l'opera d'arte. Il centro di ricerca svolge:\nIl museo, inoltre, ospita corsi di formazione per laureati e master con specializzazione in cura critica, installazione museale, curatore d'arte contemporanea (I e II livello). Il museo consta anche di un archivio di musica.\nMuseo di Arte e Giacimenti Minerari (Rocce Ornamentali).\nSi \u00e8 formato tramite una donazione dell'Associazione Assomarmi. In seguito si arricch\u00ec con lastre, pannelli illustrativi e foto. Anticamente era sito in un corridoio della sezione materie prime della Facolt\u00e0 di Ingegneria prima di avere una sede fissa. La collezione \u00e8 suddivisa per regioni e illustra la produzione di rocce ornamentali dell'Italia.\nStoria.\nIl museo si forma nel 1984 tramite la donazione dell'associazione Assomarmi composta di cento lastre di rocce ornamentali. Originariamente si trovava nel dipartimento di ingegneria chimica, dei materiali delle materie prime e metallurgia a Via Eudossiana 18 a Roma, in seguito, ad ottobre 2000, il museo fu trasferito nel polo decentrato di Latina nella facolt\u00e0 di ingegneria, qui il museo consta di una sede propria. La collezione, nel corso degli anni, si \u00e8 arricchita fino ad arrivare alle attuali 150 lastre provenienti da molte regioni italiane. Completano la visita foto, cartografie e illustrazioni. La nomenclatura tiene conto del nome commerciale, il pi\u00f9 conosciuto. Recentemente il museo si \u00e8 arricchito di 90 campioni circa di minerali provenienti non solo dall'Italia ma anche da altre parti del mondo classificati in base all'aspetto e della genesi in base alla letteratura geologica, inoltre il museo si \u00e8 arricchito di altre 120 rocce.\nMuseo di Chimica.\nFu inaugurato nel 1992. Conserva vari strumenti di laboratorio, dei coloranti sintetici conservati in bottigliette antiche e il materiale pionieristico dell'istituto universitario di via Panisperna.\nDescrizione.\nIl museo \u00e8 sito al pianoterra del dipartimento di chimica vicino all'edificio Cannizzaro. Il museo ha una superficie di 250\u00a0m\u00b2 suddivisa su due sale, la prima espone materiale storico, mentre la seconda ad esperienze innovative. Tra l'altro vi sono dei documenti di Stanislao Cannizzaro del 1872. Tra le opere minori sono da citare dei crioscopi, degli ebullioscopi e alcune attrezzature per la misurazione della radioattivit\u00e0 oltre a dei termometri e ad attrezzi pi\u00f9 recenti.\nMuseo Erbario di Roma.\nVi sono conservati oltre un milione di esemplari vegetali. Il museo \u00e8 suddiviso in cinque sezioni. Esemplari vegetali vivi sono invece esposti all'Orto botanico di Largo Cristina di Svezia 24 sempre a Roma.\nStoria.\nNel 1872 il ministro Antonio Scialoja chiam\u00f2 Giuseppe De Notaris come professore di botanica all'universit\u00e0 La Sapienza di Roma, cos\u00ec egli si dedico alla raccolta di collezioni essiccate tra cui quella dell'erbario Ettore Rolli. A De Notaris succedette Nicola Antonio Pedicino che continu\u00f2 l'ampliamento della fitoteca con l'acquisizione con l'acquisizione di raccolte tra le quali, degne di nota sono quelle di Pietro Sanguinetti e di Elisabetta Fiorini-Mazzanti e curando la collezione del predecessore. A Pedicino successe Pietro Romualdo Pirotta gi\u00e0 professore di botanica a Modena. Suoi collaboratori furono Achille Terracciano, Emilio Chiovena e Fabrizio Cortesi. Il Pirotta continu\u00f2 l'ampliamento della collezione con l'aggiunta di vari erbari, tra i quali quello di Vincenzo Cesati e di vari materiali vegetali dell'Eritrea e della Somalia. L'erbario, come lo vediamo oggi, \u00e8 il frutto della sistemazione del 1938 quando viene spostato dall'istituto botanico alla nuova sede e dell'ampliamento e ammodernamento del 2006/7: in questo biennio vennero aggiunti un impianto di climatizzazione adatto allo scopo di mantenere le sale, e quindi le collezioni, ad una temperatura adatta alla conservazione, gli arredi furono sostituiti con altri pi\u00f9 moderni e fu aggiunta una sala con computer.\nPer maggiori informazioni, visita il sito web: https://web.uniroma1.it/erbario/\nDescrizione.\nIl museo si suddivide in due sale con una superficie complessiva di 70\u00a0m\u00b2. Il museo si trova al 2\u00ba piano del palazzo del dipartimento di biologia vegetale. La collezione comprende 1.005.000 piante. Il museo si suddivide nelle seguenti sezioni: erbario romano, erbario generale, collezione Cesati, collezione Montelucci, collezione Anzelone e varie collezioni del XVII-XX secolo.\nMuseo di Fisica.\nIl museo \u00e8 stato istituito nel 1857, tuttavia del museo originale rimane ben poco. I reperti esposti risalgono alla fine dell'Ottocento ed agli inizi del Novecento. Tra i materiali esposti vi sono dei materiali di Enrico Fermi e dei ragazzi di via Panisperna.\nStoria.\nIl nucleo originario del museo corrisponde al Teatro fisico della Sapienza istituito con chirografo del 14 ottobre 1748 delle cui attivit\u00e0 le notizie sono scarse. Tuttavia il catalogo del 1828 attesta sulla consistenza delle collezioni. Al nucleo originale di circa 200 strumenti si aggiunsero vari altri su interesse di Saverio Berlocci, inoltre lo stesso catalogo cita di vari acquisti nel 1843. In seguito si aggiunsero le collezioni del marchese Origo e di Scarpellini. Nel 1747 il Gabinetto di fisica ottenne varie macchine dal papa. Nel 1857, per volont\u00e0 di Pio IX il museo fu posto nei locali all'ultimo piano del palazzo La Sapienza. Nel 1978 in occasione del settantesimo compleanno di Edoardo Amaldi furono portati delle strumentazioni del 1927 ed esposte in due sale del nuovo edificio di fisica ove \u00e8 la nuova sede del museo. Della collezione originaria del Teatro fisico o del Gabinetto di Fisica della Sapienza rimane ben poco.\nStruttura.\nIl Museo \u00e8 suddiviso nelle seguenti sezioni:\nMuseo di storia della medicina.\nConsta di circa 10000 reperti tra copie ed autentici che spaziano dalla medicina e dal pensiero medico a partire dall'Et\u00e0 della pietra al XIX secolo. Tra i reperti da citare vi sono: dei vasi da farmacia ed esempi di farmacia portatile. Attualmente \u00e8 visitabile in parte.\nStoria.\nIl museo fu fondato nel 1938 da Adalberto Pazzini con una collezione di \u00e0mbito storico-medico, tra cui molti pezzi originali, che spaziano dal sapere medico della preistoria alla medicina dei geni.\nStruttura.\nIl piano seminterraneo vi sono delle ricostruzioni di ambienti: la spezieria e la bottega dell'alchimista. Il primo piano espone delle illustrazioni mediche delle civilt\u00e0 mediterranee dalla preistoria al XVII secolo. Il secondo piano mostra il passaggio dalla medicina sperimentale alla biomedicina pi\u00f9 recenti, della medicina dei geni e delle sue applicazioni tecniche.\nMuseo Merceologico.\nIl museo \u00e8 sito nella facolt\u00e0 di economia. Tra i materiali esposti vi sono legni, carte, metalli, fibre, pelli, bracciali, cappelli, sigarette, tazzine.\nStoria.\nFu fondato il 1\u00ba novembre 1906 da Vittorio Villavecchia ed ha seguito le vicende dell'Istituto di merceologia e della Facolt\u00e0 di Economia e Commercio. Da Piazza Borghese, nel centro di Roma, nel 1972 \u00e8 stato spostato nella sede attuale.\nDescrizione.\nIl museo consta di un'unica sala di 300\u00a0m\u00b2. La sala \u00e8 suddivisa nelle seguenti sezioni:\nMuseo delle Origini.\nQuesto museo ospita reperti archeologici sia originali che copie sperimentali realizzati mediante calchi o ricostruzioni di scavi archeologici che spaziano dal Paleolitico all'Et\u00e0 del Ferro.\nStoria.\nIl museo fu fondato nel 1942 da Ugo Rellini con ufficializzazione il 23 febbraio dello stesso anno. L'allestimento fu curato da Salvatore Marco Puglisi e dai suoi collaboratori. Il 1992 il museo fu ristrutturato e il percorso museale fu modificato.\nDescrizione.\nAlcuni reperti provengono dal fondatore del museo (Collezione Rellini), altri reperti, invece, provengono da alcuni prestiti forniti da alcune Soprintendenze italiane. Questi reperti provengono da vari scavi condotti prevalentemente dall'Italia centro-meridionale ed insulare. Alcuni oggetti sono stati copiati come attestano alcuni calchi, i cui originali sono tuttavia in musei esteri tipo alcuni crani di australopitechi e di vari altri ominidi del genere homo, delle statuette raffiguranti delle \"veneri\" paleolitiche ed alcuni oggetti in osso. tra l'altro vi sono dei plastici che raffigurano una capanna ascrivibile ad un abitato dell'eneolitico di Maccarese (zona nei pressi di Roma), delle palafitte risalenti al bronzo antico e medio ed un nuraghe del bronzo finale-inizi dell'et\u00e0 del Ferro. Tra le altre opere esposte sono da citare: dei corredi funebri delle necropoli protovillanoviane del Sasso di Furbara (Roma) dei bronzi dell'inizio dell'et\u00e0 del ferro di Piediluco e dei resti lignei. Nei locali adiacenti al museo vi \u00e8 un laboratorio che ospita dei materiali consultabili a richiesta e vi si effettuano degli studi archeometrici ed ospita vari microscopi adatti allo scopo.\nMuseo Universitario di Scienze della Terra (MUST).\nIl MUST (Museo Universitario di Scienze della Terra) nasce dalla fusione dei tre musei storici di Geologia, Mineralogia e Paleontologia di Sapienza Universit\u00e0 di Roma, in cui sono custoditi 34.000 campioni mineralogici, 3.000 geologici e 100.000 paleontologici (minerali, gemme preziose, rocce e fossili, che non di rado costituiscono esemplari unici a livello nazionale ed internazionale),oltre a libri, carte tematiche e strumenti d\u2019importanza storica.\nIl MUST \u00e8 situato all\u2019interno dell\u2019edificio progettato dall\u2019arch. Giovanni Michelucci, e la sua ristrutturazione prevede la costituzione di un percorso museale unitario dedicato alle scolaresche, alle famiglie e ad un turismo culturale di tipo nazionale ed internazionale per una fruizione moderna e coinvolgente. Al contempo \u00e8 gi\u00e0 in corso di esecuzione l\u2019allestimento di un moderno deposito e di vari laboratori dedicati alla conservazione dei reperti museali e alla ricerca di livello universitario, analogamente a quanto avviene nei musei di storia naturale delle grandi citt\u00e0 europee e mondiali.\nLa superficie complessiva del MUST, distribuita su 4 piani, \u00e8 pari a circa 4.500 m2, di cui oltre 500 m2 dedicati al deposito e a locali di servizio e 4.000 m2 dedicati alle sale espositive; a questi si aggiungono circa 300 m2 destinati a laboratori di ricerca condivisi tra Museo e Dipartimento.\nLe visite guidate a tutte e tre le aree del MUST sono state temporaneamente sospese per importanti lavori di ristrutturazione, volti ad inserirle un nuovo progetto museale moderno e accogliente.\nStoria dei tre musei storici confluiti nel MUST.\nIl Museo di Geologia fu fondato nel 1873 da Giuseppe Ponzi con collezioni personali e con reperti provenienti anche dal seicentesco Museo Kircheriano. Esso ospitava alcune collezioni ottocentesche di marmi antichi tra le quali la prestigiosa raccolta di Tommaso Belli che comprende circa 550 marmette, ritagliate da reperti di pietre ornamentali, venuti alla luce in occasione degli scavi di Roma antica. Nella sala espositiva, mediante rocce, pannelli, modelli in gesso e altri strumenti interattivi e postazioni multimediali, vengono trattati diversi argomenti sull\u2019evoluzione della Terra, i rischi geologici e le risorse che derivano dalla sua dinamica, l\u2019origine e la deformazione delle rocce, la registrazione del tempo in geologia.\nIl Museo di Mineralogia \u00e8 il pi\u00f9 antico tra tutti i musei scientifici di Sapienza Universit\u00e0 di Roma essendo stato istituito da Papa Pio VII il 13 novembre 1804. Allestito in meno di due anni, fu inaugurato il 27 ottobre 1806 sotto la direzione di Padre Carlo Giuseppe Gismondi a cui sono succeduti, in 210 anni, 13 direttori tra i quali Giovanni Str\u00fcver, chiamato a Roma nel 1873 da Quintino Sella, e Federico Millosevich, che cur\u00f2 il trasferimento nella sede attuale. Frutto dell'assidua opera di conservazione, raccolta e acquisizione il Museo di Mineralogia comprende una collezione di 34.000 esemplari di minerali e alcune collezioni speciali: minerali del Lazio, meteoriti, cristalli singoli, gemme naturali e sintetiche e la famosa Dactylioteca contenente 388 anelli donati da Papa Leone XII.\nIl Museo di Paleontologia nacque nel 1928 quando venne istituita la Cattedra di Paleontologia. Tuttavia diverse collezioni traggono origine gi\u00e0 nel 1864, quando con l'istituzione della Cattedra di Geologia, venne istituito il Regio Museo Geologico universitario, che raggruppava le collezioni di geologia, di paleontologia e mineralogia. Attualmente sono conservati oltre 10.000 fossili rinvenuti sia in Italia che all'estero. Il settore espositivo era costituito da due ampi saloni, uno comprendente resti di vertebrati (tra i quali spiccano l\u2019\"Allosaurus fragilis\"e il \"Paleoloxodonantiquus\") e la sala contenente fossili di vegetali e invertebrati, dai Protozoi ai Metazoi.\nMuseo del Vicino Oriente, Egitto e Mediterraneo.\nIl museo \u00e8 suddiviso in due sezioni di cui la prima \u00e8 dedicata ad Egitto e Sudan mentre la seconda \u00e8 dedicata alla Palestina, alla Siria, alla Tunisia, alla Sardegna, alla Sicilia, a Malta ed a Pantelleria.\nStoria.\nIl museo \u00e8 stato fondato nel 1962 quando furono schedati i primi materiali. Il museo ospita dei reperti archeologici che provengono dal vicino oriente, in seguito arricchitosi di doni ed acquisti.\nDescrizione.\nSezione Egitto.\nIl primo nucleo consta di materiali risalenti al 1964 e inerenti a scavi condotti in Egitto e Sudan. I materiali constano di corredi funebri dal periodo protodinastico all'et\u00e0 cristiana provenienti dal sito di Tamit e ceramiche e pitture murali provenienti dal sito di Sonqi Tino, reperti spazianti dall'et\u00e0 protodinastica al periodo copto provenienti dal sito di Antinoe, reperti funebri provenienti da Tebe, ceramiche meroitiche provenienti da Gebel Barckal. Altri reperti sono stati acquistati al mercato antiquario egiziano (statue e stele in gesso), mentre altri reperti ancora sono stati donati da privati come frammenti lignei di sarcofagi, frammenti di statue in pietra e ushabti.\nSezione orientale.\nConsta di un settore dedicato all'Asia comprendente degli scavi in Siria ed in Israele ed uno mediterraneo comprendente scavi a Malta, Sicilia e Sardegna.\nSettore Asia.\nGli scavi siriani hanno riportato frammenti di ceramica databili al III millennio a.C. al 600 a.C. e calchi di tavolette cuneiformi e vari arredi provenienti da Ebla-Tell Mardikh e delle ceramiche dell'et\u00e0 del ferro proveniente da Hazrek-Tell Afis (in prestito).\nI reperti siriani vi sono dei frammenti architettonici, tra cui capitelli, inoltre vi sono ceramiche e delle monete che spaziano dall'et\u00e0 israelitica al periodo romano di Ramat Rahel e delle statue fittili del tipo fenicio e cipriota proveniente da Akhziv.\nSettore Mediterraneo.\nGli scavi del Mediterraneo riguardano la cultura fenicia e databili dal VII secolo a.C. al periodo ellenistico.\nDa Malta provengono una testa di una statua e dei frammenti ceramici.\nDalla Sicilia provengono dei calchi di steli votive da Mozia.\nInvece dalla Sardegna provengono stele in pietra, corredi funebri e degli oggetti di culto provenienti dal Monte Sirai.\nMuseo di Zoologia.\nIl museo \u00e8 suddiviso in tre sedi, secondo una convenzione fatta tra il comune di Roma e l'universit\u00e0. La prima \u00e8 al museo civico di zoologia al Giardino zoologico di Roma, la seconda, cio\u00e8 il nucleo centrale, \u00e8 all'universit\u00e0 che comprende esemplari dei vari gruppi zoologici, per la maggiore invertebrati, tra i vertebrati vi sono pesci, anfibi, rettili e micro-mammiferi, nella terza sezione di Via Catone si trovano delle collezioni entomologiche costituite da vari insetti.\nStoria.\nLa sua fondazione risale agli inizi del XIX secolo. Il museo si forma con le collezioni dell'archiginnasio pontificio. Nel 1824 Gregorio XVI istituisce il museo del gabinetto di zoologia e di zootomia. Nel 1853 Pio IX fu reso autonomo come museo di zoologia nel palazzo della sapienza ed ebbe un direttore (Luigi Metax\u00e0). Era suddiviso in tre saloni con delle vetrine che catalogavano i campioni in modo pi\u00f9 che altro artistico anzich\u00e9 scientifico. Antonio Carruccio cerc\u00f2 di realizzare un museo con intenti culturali cercando di aumentare le collezioni, oltre la ricerca e la didattica. Nel 1914 fu nominato come direttore Federico Raffaele che istitu\u00ec l'istituto di zoologia a Palazzo Carpegna. Nel 1920 il museo e l'istituto furono spostati in alcune palazzine del giardino zoologico, mentre nel 1927 furono spostati al policlinico, al palazzo di palotogia e di anatomia patologica ove vi rimasero fino al 1971 quando furono spostati nell'universit\u00e0.\nStruttura.\nTra le varie collezioni del museo degne di menzione sono:\nCollezione generale.\nLa collezione deriva da varie raccolte effettuate da Federico Hartig in varie zone d'Italia, dal CNR, da lasciti e da vari acquisti.\nCollezione Federico Hartig.\nTrattasi di collezione di Lepidotteri sistemati in 750 scatole.\nCollezione Mario Salfi.\nLa collezione ospita degli Ortotteri di piccolo taglio sistemati in 250 scatole.\nCollezione Marcello Cerruti.\nLa collezione raccoglie dei Coleotteri di piccolo taglio sistemati in 150 scatole precedentemente sistemati nella collezione generale.\nMuseo di Idraulica.\nIl museo di idraulica \u00e8 sito presso la sede della facolt\u00e0 di ingegneria, nel centro storico di Roma.\nIl laboratorio fu costruito negli anni trenta ed \u00e8 stato influenzato dalla scuola romana e consta di attrezzature all'avanguardia. Tra gli strumenti conservati nel museo vi sono: strumenti atti a misurare il livello e la pressione; attrezzi da falegname ed officina meccanica atti a realizzare dei modelli idraulici; strumenti elettrici ed elettronici atti ad essere collegati con gli strumenti idraulici; cineprese e macchine fotografiche usate per fare delle riprese dei flussi.\nOrto botanico.\nFu voluto da papa Alessandro VII nel 1660 e fu istituito presso la Fontana Paolina al Gianicolo. Nel 1820 fu spostato al giardino di Palazzo Salviati alla Lungara per via delle possibilit\u00e0 che esso aveva per coltivare le piante. L'attuale conformazione risale al 1883 quando fu spostato nell'attuale sede del giardino di Palazzo Corsini."}
{"id": "3249230", "revid": "188323", "url": "https://it.wikipedia.org/wiki?curid=3249230", "title": "Xbox 360 Chatpad", "text": ""}
{"id": "3249233", "revid": "125196180", "url": "https://it.wikipedia.org/wiki?curid=3249233", "title": "Mohamed Gammoudi", "text": ""}
{"id": "3249244", "revid": "1418004", "url": "https://it.wikipedia.org/wiki?curid=3249244", "title": "Frances Hardinge", "text": "\u00c8 molto conosciuta soprattutto nel Regno Unito per il suo romanzo \"Volo nella notte\", per cui fu insignita del Branford Boase Award e altri premi. Anche altri suoi romanzi e racconti hanno ottenuto premi.\nBiografia.\nFrances Hardinge \u00e8 nata e cresciuta nel Kent. Studi\u00f2 inglese all'Universit\u00e0 di Oxford (Somerville College) e l\u00ec fece parte di un gruppo di giovani scrittori.\nCominci\u00f2 la sua carriera dopo aver vinto il premio di una rivista, grazie al quale fu messa sotto contratto dalla casa editrice McMillan e pot\u00e9 dedicarsi alla scrittura a tempo pieno."}
{"id": "3249254", "revid": "287204", "url": "https://it.wikipedia.org/wiki?curid=3249254", "title": "Jose Ramirez Barreto", "text": ""}
{"id": "3249259", "revid": "179980", "url": "https://it.wikipedia.org/wiki?curid=3249259", "title": "Carlos Cezar De Souza", "text": ""}
{"id": "3249262", "revid": "813316", "url": "https://it.wikipedia.org/wiki?curid=3249262", "title": "Liceo San Ladislao di K\u0151b\u00e1nya", "text": "Il Liceo San Ladislao (in ungherese: \"Szent L\u00e1szl\u00f3 Gimn\u00e1zium\") \u00e8 una scuola superiore situata a Budapest, in Ungheria. Si tratta di un istituto antico e molto conosciuto nella capitale magiara. La prestigiosa rivista HVG (che ogni anno pubblica una dettagliata analisi delle scuole superiori ungheresi) posiziona stabilmente il Liceo Szent L\u00e1szl\u00f3 tra le migliori 50 del paese, su poco meno di 1000 scuole osservate.\nIl liceo \u00e8 stato istituito nel 1907 e si trova nella 10\u00aa circoscrizione della capitale ungherese, quella dii K\u0151b\u00e1nya.\nStoria.\nK\u0151b\u00e1nya cominci\u00f2 a sviluppare durante il XIX secolo (grazie alle numerose risorse naturali e fabbriche), per\u00f2 la situazione scolastica non era sufficiente: c'erano 167 scuole elementari nella capitale ungherese tra cui si trovava in questo distretto solo 3 e la comunit\u00e0 non aveva un liceo. I ragazzi di questa circoscrizione dovevano frequentare i licei centrali che erano molto lontani.\nIl primo liceo fu fondato nel 1907, quando usc\u00ec una classe dal Liceo Statale della VIII Circoscrizione. Il nuovo istituto prese il nome \"Liceo Statale della 10\u00aa Circoscrizione\", per\u00f2 non aveva un proprio edificio, per questo il famoso architetto \u00d6d\u00f6n Lechner progett\u00f2 una costruzione monumentale (in stile art nouveau) che fu finita nel 1915.\nIl liceo porta il nome del re ungherese San Ladislao dal 1921 e dal 1924 si chiamava \"Liceo Scientifico San Ladislao di Budapest\".\nNel 1938 cominciarono ad insegnare il francese, il tedesco e l'italiano (oltre il latino), ma la seconda guerra mondiale guast\u00f2 la pace: prima, alcuni soldati tedeschi si trasferirono all'edificio e dopo, i sovietici crearono un'autocarrozzeria qui.\nL'edificio soffr\u00ec tantissimi danni, per\u00f2 lo Stato ungherese diede un sostegno sufficiente per ricostruirlo. Dopo la guerra l'istruzione rese accessibile anche per le ragazze.\nDal 1946 l'istruzione del liceo dura quattro anni e furono create le specializzazioni (1958: russo, tedesco, inglese, francese; 1962: italiano, spagnolo; 1964: polacco; 1965: biologia-chimica; 1967: matematica-fisica).\nNel 1969 cominci\u00f2 una grande ristrutturazione; questa fu la prima dopo la seconda guerra mondiale.\nNel 1978 l'istituto compr\u00f2 un proprio campeggio a Balatonszepezd (si trova sulla riva del lago Balaton) e questo fu un atto unico durante il periodo socialista, perch\u00e9 tutto era statalizzato.\nNel 1987 il liceo partecip\u00f2 ad una competizione per creare una sezione bilingue italo-ungherese, per\u00f2 l'istituto vincente fu il Liceo \"Zolt\u00e1n Kod\u00e1ly\" a P\u00e9cs. Un anno dopo, nel 1988 crearono una sezione speciale italo-ungherese anche qui e nel 1995, grazie ai buoni risultati, la sezione divent\u00f2 bilingue (e quinquennale), riconosciuto dallo Stato.\nLa seconda ristrutturazione fu tra il 1988 e 1995 con il sostegno del Comune di K\u0151b\u00e1nya.\nL'attuale preside \u00e8 P\u00e9ter S\u00e1rk\u00e1ny che dirige dal 1992.\nLa sezione bilingue italo-ungherese.\n\u00c8 nata nel 1986, fino al 1994 era della durata di quattro anni, poi dal 1995 il corso \u00e8 diventato quinquennale. La sezione \u00e8 bilingue, in quanto le materie di matematica, geografia e storia vengono insegnate sia in ungherese che in italiano, mentre la storia dell'arte e la civilt\u00e0 italiana sono materie insegnate esclusivamente in italiano.\nIl corso \u00e8 strutturato in cinque anni: durante il \"primo anno\" lo studio della lingua italiana \u00e8 predominante, ad esso vengono dedicate 12 ore settimanali. Le altre materie insegnate in italiano al primo anno storia dell'arte e geografia. Per quanto riguarda la storia e la matematica l'insegnamento in italiano comincia ad essere introdotto progressivamente.\nAl \"secondo anno\" il numero delle lezioni in italiano viene ridotto a sette, in quanto comincia il normale corso di studi liceale. Lo studio della grammatica italiana nei suoi contenuti principali viene portato a termine per la fine del secondo anno. Lo studio delle materie in italiano prosegue secondo i vari programmi scolastici.\nDal terzo anno vengono introdotte ulteriori materie insegnate in lingua italiana, quali la civilt\u00e0 e la storia mondiale. Lo studio della storia ungherese continua in lingua ungherese.\nNel \"quarto\" e \"quinto anno\" gli studi proseguono seguendo i programmi iniziati al terzo anno. Dal quarto anno gli studenti hanno la possibilit\u00e0 di frequentare lezioni facoltative per approfondire lo studio di al massimo due materie.\nAlla fine del quinto anno gli studenti affrontano gli esami di maturit\u00e0. Gli studenti devono superare gli esami bilingui in lingua italiana ed altre due materie studiate in italiano (la maturit\u00e0 si svolge su due livelli: il cosiddetto livello medio e quello superiore). Secondo gli accordi interministeriali l'esame di maturit\u00e0 bilingue \u00e8 riconosciuto dallo Stato italiano.\nIl successo della sezione \u00e8 stato testimoniato dalle visitazioni di personaggi ufficiali italiani, come Aldo Moro (allora ministro degli esteri) nel 1970 e Oscar Luigi Scalfaro nel 1997."}
{"id": "3249276", "revid": "968255", "url": "https://it.wikipedia.org/wiki?curid=3249276", "title": "Direzione generale dei detenuti e del trattamento", "text": "Direzione generale dei detenuti e del trattamento \u00e8 una struttura del Dipartimento dell'amministrazione penitenziaria del Ministero della giustizia italiano.\nStoria.\nViene costituita con DPR 55/01 recante norme circa la riorganizzazione del Ministero della Giustizia.\nAttivit\u00e0.\nSi occupa dell'assegnazione e del trasferimento dei detenuti e degli internati alle varie strutture carcerarie (OPG, case lavoro e colonie agricole comprese) sia su istanza dello stesso detenuto per motivi familiari, di studio o lavoro, per esigenze di incolumit\u00e0 personale o sovraffollamento, per ragioni di giustizia o legate della concessione di misure alternative alla detenzione.\nHa in carico la gestione dei detenuti sottoposti ai regimi speciali (es. Articolo 41-bis) e ad elevato indice di vigilanza, del servizio sanitario e delle attivit\u00e0 dentro le carceri (es. interventi rieducativi, accordi per l'impiego dei detenuti in attivit\u00e0 lavorative).\nHa competenza nel processo di gestione dei detenuti che decidono di collaborare con la giustizia in quanto deve essere informata insieme al Procuratore della Repubblica competente e al Procuratore Nazionale Antimafia di tale intenzione, per poi dare corso all'individuazione di nuovi istituti o sezioni di essi compatibili con la sicurezza personale che comporta il nuovo status del carcerato, in cui il Gruppo Operativo Mobile trasferir\u00e0 il soggetto.\nSempre riguardo al GOM, la Direzione pu\u00f2 decidere di avvalersene per la gestione delle carceri dove sono rinchiusi carcerati ad altissimo indice di pericolosit\u00e0 e per la loro traduzione e piantonamento.\nL'attuale direttore generale \u00e8 Gianfranco De Gesu "}
{"id": "3249280", "revid": "332944", "url": "https://it.wikipedia.org/wiki?curid=3249280", "title": "Campionato mondiale di sci nordico 2009", "text": ""}
{"id": "3249281", "revid": "332944", "url": "https://it.wikipedia.org/wiki?curid=3249281", "title": "Campionato mondiale di sci nordico 2005", "text": ""}
{"id": "3249282", "revid": "332944", "url": "https://it.wikipedia.org/wiki?curid=3249282", "title": "Campionato mondiale di sci nordico 2003", "text": ""}
{"id": "3249283", "revid": "332944", "url": "https://it.wikipedia.org/wiki?curid=3249283", "title": "Campionato mondiale di sci nordico 2007", "text": ""}
{"id": "3249285", "revid": "767487", "url": "https://it.wikipedia.org/wiki?curid=3249285", "title": "Abingdon (Illinois)", "text": "Abingdon \u00e8 un comune degli Stati Uniti d'America della Contea di Knox nello Stato dell'Illinois. Sita 80\u00a0km ad est di Peoria, fa parte della Galesburg Micropolitan Statistical Area. La citt\u00e0 fu fondata nel 1828 e costruita nel 1857.\nNel 1890, 1.321 persone vivevano qui; nel 1900, 2.022 e nel 1910, 2464 persone. La popolazione contava 3.612 abitanti al censimento del 2000.\nGeografia fisica.\nSecondo lo United States Census Bureau (l'Ufficio del Censimento statunitense), la citt\u00e0 copre un'area totale di 3,8\u00a0km\u00b2.\nSociet\u00e0.\nEvoluzione demografica.\nSecondo il censimento del 2000, la citt\u00e0 contava 3612 persone, 1422 nuclei famigliari e 984 famiglie residenti nella citt\u00e0. La densit\u00e0 di popolazione era di 2475,1 persone per miglio quadrato (955.2/km\u00b2). C'erano 1535 abitazioni per una densit\u00e0 media di 1,051.9/sq mi (405.9/km\u00b2). La composizione etnica era del 98.12% di bianchi, dello 0.55% di afro-americani, dello 0.25% di nativi americani, dello 0.11% di asiatici, dello 0.17% di altre razze, e dello 0.80% di due o pi\u00f9 razze. Gli ispanici e i latini comprandevano l'1.14% della popolazione.\nC'erano 1422 nuclei famigliari dei quali il 31.8% avevano bambini minori di 18 anni che vivevano con loro, il 54.1% erano coppie sposate che vivono insieme, il 10.8% erano donne senza marito presente, e il 30.8% erano non-famiglie. Il 26.2% dei nuclei famigliari erano costituiti da singoli, e il 14.5% erano persone di pi\u00f9 di 65 anni che vivevano da sole. La dimensione media dei nuclei famigliari era di 2.50 e la dimensione della famiglia media era 2.99.\nNella citt\u00e0 la popolazione \u00e8 distribuita per il 25,8% sotto i 18 anni, il 7,9% dai 18 ai 24, 27,7% fra i 25 ei 44, il 22,6% dai 45 ai 64, e 16,0% oltre i 65 anni di et\u00e0 o pi\u00f9 anziani. L'et\u00e0 media era di 38 anni. Per ogni 100 donne c'erano 90,2 maschi. Per ogni 100 femmine dai 18 anni in su, c'erano 87,3 maschi.\nIl reddito di un nucleo famigliare era di $35.642, e il reddito medio di una famiglia era di $40.337. I maschi avevano un reddito medio di $31.042 contro i $20.343 per le femmine. Il reddito pro capite della citt\u00e0 era di $15.711. Circa il 6,2% delle famiglie e il 9,9% della popolazione era sotto la soglia di povert\u00e0, tra cui 11,1% erano persone sotto i 18 anni e il 13,5% persone di 65 anni d'et\u00e0 65 o pi\u00f9.\nScuole.\nIl quartiere scolastico di Abingdon comprende la Hedding Grade School, la Abingdon Middle School, e la Abingdon High School."}
{"id": "3249287", "revid": "332944", "url": "https://it.wikipedia.org/wiki?curid=3249287", "title": "XIX Giochi Olimpici Invernali", "text": ""}
{"id": "3249297", "revid": "69794", "url": "https://it.wikipedia.org/wiki?curid=3249297", "title": "Piero Antonio Corradi", "text": ""}
{"id": "3249299", "revid": "697352", "url": "https://it.wikipedia.org/wiki?curid=3249299", "title": "Coppa Libertadores 2011", "text": "La Copa Libertadores de Am\u00e9rica 2011 (ufficialmente Copa Santander Libertadores de Am\u00e9rica 2011 per ragioni di sponsorizzazione) \u00e8 stata la 52\u00aa edizione della Copa Libertadores, la maggiore competizione internazionale organizzata dalla CONMEBOL. \u00c8 stata disputata tra febbraio e giugno e vi hanno preso parte 38 club provenienti da 11 paesi: Argentina, Bolivia, Brasile, Cile, Colombia, Ecuador, Paraguay, Per\u00f9, Uruguay, Venezuela e Messico. Il Santos ha vinto la coppa per la terza volta, battendo in finale il Pe\u00f1arol; ha cos\u00ec ottenuto anche l'accesso alla Coppa del mondo per club FIFA 2011 e contender\u00e0 la Recopa Sudamericana 2012 al vincitore della Copa Sudamericana 2011.\nSquadre qualificate.\nLe squadre qualificate sono in tutto trentotto.\nPrimo turno.\nAl primo turno partecipano dodici squadre. Le sei vincitrici del doppio confronto (andata e ritorno) accedono al secondo turno.\nSecondo turno.\nIl secondo turno \u00e8 iniziato il 9 febbraio e si \u00e8 concluso il 20 aprile.\nFase a eliminazione diretta.\nGli accoppiamenti degli ottavi di finale avvengono in base ad un'immaginaria classifica che si basa sul numero di punti ottenuto dalle squadre ammesse. La prima squadra della classifica affronter\u00e0 l'ultima, la seconda la penultima, la terza la terzultima, la quarta la quartultima e cos\u00ec via."}
{"id": "3249300", "revid": "2730", "url": "https://it.wikipedia.org/wiki?curid=3249300", "title": "WTA Tour 1979", "text": "Il WTA Tour 1979 \u00e8 iniziato il 1\u00ba gennaio con il Avon Championships of Washington e si \u00e8 concluso l'8 gennaio 1980 con la finale del Colgate Series Championships.\nNel 1979 indipendentemente dai tornei del Grande Slam organizzati dall'ITF, la stagione dei tornei della WTA era divisa in 2 circuiti:\nNel 1979 si registra il temporaneo abbandono della sponsorizzazione della \"Virginia Slims\", che sarebbe ritornata qualche anno pi\u00f9 tardi, per essere sostituita dall'\"Avon\".\nUn certo numero di tornei non appartenevano a nessuno di questi due circuiti."}
{"id": "3249303", "revid": "1305772", "url": "https://it.wikipedia.org/wiki?curid=3249303", "title": "Crisi delle Isole Falkland", "text": ""}
{"id": "3249307", "revid": "1305772", "url": "https://it.wikipedia.org/wiki?curid=3249307", "title": "Croft", "text": "Croft \u2013 parola di lingua inglese che denota un appezzamento di terreno per produzione agricola di bassa portata (\"crofting\"), spesso comprensivo dell'abitazione del proprietario (\"crofter\"), tipico delle \"highlands\" e delle isole della Scozia. Di qui \u00e8 entrato nell'uso come cognome."}
{"id": "3249311", "revid": "287204", "url": "https://it.wikipedia.org/wiki?curid=3249311", "title": "Cuatro Caminos", "text": ""}
{"id": "3249315", "revid": "1305772", "url": "https://it.wikipedia.org/wiki?curid=3249315", "title": "Cudworth", "text": ""}
{"id": "3249319", "revid": "1305772", "url": "https://it.wikipedia.org/wiki?curid=3249319", "title": "Cueto", "text": ""}
{"id": "3249321", "revid": "1305772", "url": "https://it.wikipedia.org/wiki?curid=3249321", "title": "Cuit\u00e9", "text": ""}
{"id": "3249325", "revid": "1305772", "url": "https://it.wikipedia.org/wiki?curid=3249325", "title": "Dampier", "text": ""}
{"id": "3249327", "revid": "1305772", "url": "https://it.wikipedia.org/wiki?curid=3249327", "title": "Darfield", "text": ""}
{"id": "3249331", "revid": "834", "url": "https://it.wikipedia.org/wiki?curid=3249331", "title": "Deserto dipinto", "text": ""}
{"id": "3249333", "revid": "1305772", "url": "https://it.wikipedia.org/wiki?curid=3249333", "title": "Deserto Dipinto", "text": ""}
{"id": "3249334", "revid": "834", "url": "https://it.wikipedia.org/wiki?curid=3249334", "title": "Painted Desert", "text": ""}
{"id": "3249336", "revid": "450700", "url": "https://it.wikipedia.org/wiki?curid=3249336", "title": "Antipertensivi", "text": ""}
{"id": "3249337", "revid": "599013", "url": "https://it.wikipedia.org/wiki?curid=3249337", "title": "The Painted Desert", "text": ""}
{"id": "3249338", "revid": "834", "url": "https://it.wikipedia.org/wiki?curid=3249338", "title": "Painted Desert, Arizona", "text": ""}
{"id": "3249348", "revid": "599013", "url": "https://it.wikipedia.org/wiki?curid=3249348", "title": "Dhe", "text": ""}
{"id": "3249351", "revid": "287204", "url": "https://it.wikipedia.org/wiki?curid=3249351", "title": "Dietersdorf", "text": ""}
{"id": "3249352", "revid": "322321", "url": "https://it.wikipedia.org/wiki?curid=3249352", "title": "Nemeggio", "text": "Nemeggio \u00e8 una frazione del comune di Feltre, in provincia di Belluno. Si trova sulla sponda destra del torrente Caorame, affluente del fiume Piave.\nCome parrocchia Nemeggio nasce nel 1689 ed include un'altra frazione di Feltre, Pont. Sul colle che domina il paese si erge la chiesa parrocchiale dedicata a San Michele: in questo sito sembra sorgesse un castello o un fortilizio posto a difesa della citt\u00e0 di Feltre. Nel cuore del paese sorge invece la chiesetta di Santa Maria delle Grazie.\nLa frazione fa parte del quartiere Port'Oria del Palio di Feltre, una delle quattro contrade che si contende il drappo ogni primo fine settimana di agosto."}
{"id": "3249353", "revid": "834", "url": "https://it.wikipedia.org/wiki?curid=3249353", "title": "La direttiva (romanzo)", "text": ""}
{"id": "3249355", "revid": "834", "url": "https://it.wikipedia.org/wiki?curid=3249355", "title": "The Janson Directive", "text": ""}
{"id": "3249364", "revid": "1305772", "url": "https://it.wikipedia.org/wiki?curid=3249364", "title": "Distretto di Aurangabad", "text": ""}
{"id": "3249370", "revid": "1305772", "url": "https://it.wikipedia.org/wiki?curid=3249370", "title": "Distretto di Bhojpur", "text": ""}
{"id": "3249371", "revid": "1305772", "url": "https://it.wikipedia.org/wiki?curid=3249371", "title": "Distretto di Bilaspur", "text": ""}
{"id": "3249372", "revid": "1305772", "url": "https://it.wikipedia.org/wiki?curid=3249372", "title": "Distretto di Binh Tan", "text": ""}
{"id": "3249373", "revid": "4106", "url": "https://it.wikipedia.org/wiki?curid=3249373", "title": "Mare di Bohol", "text": ""}
{"id": "3249375", "revid": "767487", "url": "https://it.wikipedia.org/wiki?curid=3249375", "title": "Tony Wegas", "text": "Biografia.\nAppartenente a una famiglia di ascendenze rom, Tony Wegas da bambino ha preso lezioni di canto imparando anche a suonare diversi strumenti (chitarra, pianoforte, batteria, basso, flauto di Pan) motivato dal padre musicista.\nNel 1990 Tony Wegas ha inciso il suo primo singolo \"Copa Cagrana / Conga Cagrana\", una canzone pop dalle atmosfere latine (che saranno una costante di tutta la sua produzione), scalando la hit parade del suo Paese. Sulla scia di quest'affermazione, \u00e8 stato scelto quale rappresentante dell'Austria all'Eurovision Song Contest 1992. Dato per favorito, si \u00e8 classificato per\u00f2 solo al decimo posto. All'Eurovision Song Contest 1993 l'Austria \u00e8 stata rappresentata di nuovo da Wegas: con un risultato ancora pi\u00f9 deludente (quattordicesima posizione). Tuttavia la sua canzone, \"Maria Magdalena\", ha fatto registrare ottime vendite.\nDopo il successo di \"Maria Magdalena\", Tony Wegas ha sviluppato una dipendenza da droghe pesanti che hanno determinato l'inizio della sua parabola discendente, non solo in senso artistico. Nel 1997 il cantante \u00e8 stato condannato a due anni e mezzo di reclusione per aver aggredito e rapinato alcune passanti. Nel 2004, cinque anni dopo aver finito di scontare la pena, ha pubblicato un album contenente tutti i suoi successi, rivelatosi per\u00f2 un flop. Nel 2007 Tony Wegas ha dichiarato fallimento. Egli attualmente vive nei pressi di Vienna con la terza moglie - una dottoressa svizzera, con la quale ha vissuto a Zurigo all'inizio del loro matrimonio - e la loro figlia. In prime nozze aveva sposato Sabine Petzl."}
{"id": "3249379", "revid": "125628728", "url": "https://it.wikipedia.org/wiki?curid=3249379", "title": "Virginie Efira", "text": "Biografia.\nDi origini ebraico-greche da parte di padre, dopo aver studiato latino, matematica, psicologia e scienze sociali, entr\u00f2 all'Istituto nazionale superiore delle arti dello spettacolo e quindi al Conservatorio per studiare teatro. La sua carriera di conduttrice televisiva incomincia nel 1998 sul canale belga Club RTL, quando Marc Nivesse, produttore di \"Megamix\", programma di culto per gli adolescenti, la scelse per la conduzione insieme a Lydia Gervasi. \u00c8 stata sposata per tre anni con l'attore e produttore Patrick Ridremont.\nNel 2000 partecipa, a fianco di Ridremont, alla trasmissione \"Night Shop\", in una breve sequenza umoristica per Canal+ Belgique. La sua carriera di attrice prosegue con i film di animazione sul gatto \"Garfield\" nel 2004 e nel 2006, dando voce al personaggio di Liz Wilson, la cui voce originale era quella di Jennifer Love Hewitt. Gira poi un cortometraggio, \"Africains poids moyens\", film belga-congolese di Daniel Cattier, presentato l'anno seguente al 15\u00ba Festival del Cinema Africano.\nNel 2005 Virginie doppia Piper nel film di animazione \"Robots\". Recita quindi a teatro una commedia dal titolo \"Pour ses beaux yeux\" di Ren\u00e9 de Obaldia. Nel 2006, gira il telefilm \"Un amour de fant\u00f4me\" a fianco di Bruno Putzulu. Ha il ruolo della sposa di Bohort nella serie francese \"Kaamelott\". Nel 2007 lavora nel serial \"Off Prime\", con Alban Lenoir, Simon Astier ed Elise Otzenberger, serie realizzata da Bruno Solo e St\u00e9phane Kopecky. Nel 2013 \u00e8 protagonista di \"20 anni di meno\" di David Moreau. Sempre nel 2013 ha messo al mondo il primo figlio, nato dalla relazione con il regista Mabrouk el Mechri.\nRiconoscimenti.\nRiceve il premio del pubblico ai Premi Magritte 2012 e il Premio Magritte per la migliore attrice nel 2017 per \"Tutti gli uomini di Victoria\"..\nDoppiatrici italiane.\nNelle versioni in italiano dei suoi film, Virginie Efira \u00e8 stata doppiata da:\nDa doppiatrice \u00e8 sostituita da: "}
{"id": "3249381", "revid": "287204", "url": "https://it.wikipedia.org/wiki?curid=3249381", "title": "Jiaozuo", "text": "Jiaozuo () \u00e8 una citt\u00e0 con status di prefettura della provincia dell'Henan, nella Cina centro-orientale.\nGeografia antropica.\nSuddivisioni amministrative.\nLa prefettura di Jiaozuo \u00e8 a sua volta divisa in 4 distretti, 2 citt\u00e0 e 4 contee."}
{"id": "3249382", "revid": "228587", "url": "https://it.wikipedia.org/wiki?curid=3249382", "title": "Buonafede Vitali", "text": "Medico chirurgo e chimico d'avanguardia, ha ideato un nuovo modo di fare medicina conciliando la professione di medico con quella di teatrante, al fine di rendere la cura accessibile ai pi\u00f9.\nPrimi passi, a scuola di retorica.\nNato dal patrizio bussetano Giuseppe Vitali e la parmigiana Maria Carpi e discendente di una famiglia d'alto rango, all'et\u00e0 di dodici anni comincia a coltivare gli studi di filosofia, grammatica, retorica e dialettica presso l'Universit\u00e0 di Parma, centro essenziale per l'azione culturale e religiosa della Compagnia di Ges\u00f9, nonch\u00e9 luogo di formazione della classe dirigente nel Sei-Settecento. Qui dunque Buonafede apprende l'eloquenza del discorso, una delle tante abilit\u00e0 di cui si servir\u00e0 nella sua professione di medico saltimbanco.\nQuanto \u00e8 incerta giovinezza.\nRetore alle prime armi, Buonafede trascorre gli anni giovanili sotto Francesco Farnese, Duca di Parma. In questi anni il territorio Parmense \u00e8 uno dei teatri della Guerra di successione spagnola tra l'esercito francese del futuro Filippo V di Spagna e quello asburgico dell'imperatore Leopoldo I d'Asburgo, e il giovane Vitali assiste a queste vicende insieme al padre Giuseppe, castellano al servizio del duca Francesco. Ben presto per\u00f2, a seguito di un acceso diverbio tra il duca e il padre Giuseppe, la famiglia Vitali si sposta in territorio veneziano dove Buonafede ottiene il grado di alfiere al servizio della stessa Repubblica di Venezia. Nonostante ci\u00f2 Buonafede non si sente adatto all'impiego assegnatogli e prende in considerazione l'idea di intraprendere la carriera ecclesiastica; idea che per\u00f2 svanisce ben presto a favore di quella di farsi medico. \nCon questi propositi Vitali inizia a frequentare l'illustre Universit\u00e0 di Parma e si scopre particolarmente interessato alla chimica e alla chirurgia, scienza d'avanguardia l'una e pratica antica l'altra. Diventare chirurgo in siffatti tempi di guerra pu\u00f2 essere alquanto remunerativo, ma Vitali \u00e8 un giovane con un ardente spirito d'iniziativa e dunque vuole accostare alla chirurgia l'arte di far guarire per mezzo di nuovi composti e preparati introdotti da questa nascente e prodigiosa scienza.\nL'esperienza di guerra e il soggiorno londinese.\nOrmai ventenne, Buonafede partecipa in veste di medico chirurgo a una battaglia che vede protagonisti l'esercito francese e quello piemontese: in questa occasione il giovane Vitali ha la possibilit\u00e0 di praticare la Chirurgia sui feriti e i moribondi di guerra sulla base di un'epistemologia di medico pratico, con la quale rimarr\u00e0 coerente anche in futuro una volta diventato medico saltimbanco.\nBen presto per\u00f2 Vitali comincia a sentire sempre pi\u00f9 forte il limite posto in Italia alla ricerca scientifica nel campo della Chimica e delle sue applicazioni alla medicina e decide dunque di trasferirsi per qualche tempo in Inghilterra, Paese scientificamente meno conformista e pi\u00f9 libero. Qui a Londra nel 1710 Buonafede \u00e8 testimone di una terribile epidemia di peste: a differenza della maggioranza, sostenitrice della teoria miasmatica, egli si schiera con coloro che ritengono che la causa della peste sia il contagio, come egli stesso chiarisce nel suo \"Breve Trattato sulla peste, e sua origine\".\nGiramondo instancabile.\nDopo una permanenza a Londra di ben 3 anni, Buonafede inizia a viaggiare per il mondo. Viaggia tra le Fiandre, Bruges, Bruxelles, Liegi, Lovanio, Anversa, Amsterdam. Da qui parte e qui fa ritorno dopo un viaggio per terra e per mare nel Baltico, che lo vede tra le altre cose addetto in veste di sovrintendente alle miniere della Lapponia. Torna in patria nell'anno 1714 dove a Genova, all'et\u00e0 di 28 anni, si espone per la prima volta al pubblico con il nome dei senza nome, \"l'Anonimo\".\nProgetto di un mestiere nuovo.\nGi\u00e0 chirurgo militare preparato, operatore chimico qualificato, retore facondo e persuasivo, nel corso dei suoi numerosi viaggi in Europa Buonafede arricchisce ulteriormente il suo bagaglio di conoscenze ed \u00e8 pronto ad intraprendere un nuovo mestiere basato sulla medicina da un lato e sul teatro dall'altro: il mestiere del medico saltimbanco. Esso non ha nulla a che fare con quello del ciarlatano nella sua accezione seicentesca di colui che coniuga comicit\u00e0 e ciarle. Quello intrapreso dal Vitali \u00e8 infatti un mestiere che prevede innanzitutto la preparazione di composti confezionati secondo le regole imposte dalla Farmacia, poi l'impegno di venderli in pubblica piazza a buon prezzo ed infine la capacit\u00e0 di fare propaganda di tutto ci\u00f2. Perlopi\u00f9 con il solo fine di rendere accessibile a tutti ci\u00f2 che \u00e8 da sempre monopolio di pochi: la cura. Inoltre Vitali sceglie di \u201csalire sulla scena\u201d con il nome dell'Anonimo, poich\u00e9 la vera scienza \u00e8 universale, e di accompagnare la vendita dei farmaci con piccoli spettacoli di sua invenzione, in modo da catturare l'attenzione dei pi\u00f9. Il Vitali riscuote cos\u00ec grande successo ed inevitabilmente anche le critiche dei \u201cmedici ufficiali\u201d del tempo.\nI riconoscimenti ufficiali e i \u201cdodici Arcani\u201d.\nNel 1719 l'Anonimo convola a nozze con Erminia Arsiero e in quello stesso anno pubblica una \u201cLettera scritta dall'Anonimo\u201d, indirizzata all'amico veronese Scipione Maffei, in cui fa un primo bilancio delle proprie idee ed esperienze.\nSuccessivamente nel 1724 Vitali viene dichiarato a Palermo Lettore pubblico di Chimica e Filosofia sperimentale e Direttore del laboratorio del Vicer\u00e9 Joaquin Fernandez, il quale gli assicura un'incondizionata protezione. Proprio in questo laboratorio Vitali realizza i suoi \u201cdodici Arcani\u201d, ritrovati chimici introdotti nell'opuscolo \u201cOperibus credite\u201d. Si tratta di preparati confezionati e messi in vendita con allegate posologia e istruzioni per l'uso, dagli scopi pi\u00f9 disparati: un purgante, un depurativo, un sudorifero, un disinfettante, un dentifricio, un digestivo topico, un antidoto, un corroborante, un farmaco liberatorio, un cerotto polivalente, un lapis medicato e un amuleto contro il malocchio.\nGli ultimi anni di vita.\nA 57 anni d'et\u00e0 l'Anonimo \u00e8 all'apice della sua carriera, universalmente riconosciuto e stimato. \u00c8 un medico apprezzato, un personaggio chiacchierato e criticato in virt\u00f9 del suo mestiere di medico teatrante, un uomo dal temperamento ilare e carismatico e dal carattere affabile, un medico onesto e vicino ai bisogni dei pi\u00f9. Proprio a questa et\u00e0 d\u00e0 alle stampe due opere di pregio: \"Lettera e risposta del dottor Buonafede Vitali, protomedico in Verona, che tratta delle malattie contagiose\", pubblicata nel 1743 e relativa alla peste di Messina e della Sicilia citeriore; \"Li bagni di Caldiero\" pubblicato postumo nel 1746. \nBuonafede Vitali muore il 2 ottobre 1745 a Verona, dove viene sepolto nella Chiesa dei SS. Apostoli.\nLe opere principali.\nTra le opere principali di Buonafede Vitali si ricordano: \"Breve trattato sulla peste e sua origine\" pubblicato a Londra nel 1710, in cui il Vitali si schiera in favore della tesi contagionista in aperta polemica con i sostenitori di quella miasmatica; \"Lettera scritta dall'Anonimo\" pubblicata una prima volta senza precisa indicazione di data e una seconda volta nel 1732, in cui l'Anonimo fa un primo bilancio delle proprie idee ed esperienze definendosi tra le altre cose \"pubblico operatore empirico\"; \"Le Terme del Masino\" stampato a Milano nel 1734, in cui Vitali condensa tutta l'esperienza idrogeologica che ha accumulato negli anni; \"Lettera e risposta del Dottor Buonafede Vitali, protomedico in Verona, che tratta delle malattie contagiose\" del 1743; \"Li bagni di Caldiero\" pubblicati postumi nel 1746."}
{"id": "3249385", "revid": "767487", "url": "https://it.wikipedia.org/wiki?curid=3249385", "title": "Luohe", "text": "Luohe (cinese: \u6f2f\u6cb3 ; pinyin: Lu\u00f2h\u00e9) \u00e8 una citt\u00e0 con status di prefettura della provincia dell'Henan, nella Cina meridionale.\nGeografia antropica.\nSuddivisioni amministrative.\nLa prefettura di Luohe \u00e8 a sua volta divisa in 3 distretti e 2 contee."}
{"id": "3249387", "revid": "1305772", "url": "https://it.wikipedia.org/wiki?curid=3249387", "title": "Locomotiva FE 202", "text": "Le locomotive del gruppo 202 sono delle locotender, oggi delle Ferrovie eritree (FE), a due cilindri, a vapore surriscaldato costruite dalla Breda di Milano per l'utilizzo sulle linee delle ex-colonie italiane.\nIl primo piccolo gruppo di 5 locomotive venne realizzato negli stabilimenti della Breda nella seconda met\u00e0 degli anni venti e un secondo lotto di 6 unit\u00e0 nella seconda met\u00e0 degli anni trenta del XX secolo. Si trattava di piccole locotender a due assi accoppiati di rodiggio 0-2-0 con distribuzione Walschaerts. Sono sopravvissute alla guerra e al lungo periodo di abbandono. Due di esse sono state rimesse in efficienza per l'uso nella Ferrovia Massaua-Asmara."}
{"id": "3249390", "revid": "247933", "url": "https://it.wikipedia.org/wiki?curid=3249390", "title": "Nanyang (Henan)", "text": ""}
{"id": "3249394", "revid": "486946", "url": "https://it.wikipedia.org/wiki?curid=3249394", "title": "Aeroporto di Chisinau", "text": ""}
{"id": "3249398", "revid": "1305772", "url": "https://it.wikipedia.org/wiki?curid=3249398", "title": "Distretto di An Lao", "text": ""}
{"id": "3249399", "revid": "1305772", "url": "https://it.wikipedia.org/wiki?curid=3249399", "title": "Distretto di Bao Lam", "text": ""}
{"id": "3249401", "revid": "599013", "url": "https://it.wikipedia.org/wiki?curid=3249401", "title": "WTA Tour 1978", "text": "Il WTA Tour 1978 \u00e8 iniziato il 2 gennaio con il Virginia Slims of Washington e si \u00e8 concluso il 31 dicembre con la finale dell'Australian Open.\nNel 1978 indipendentemente dai tornei del Grande Slam organizzati dall'ITF, la stagione dei tornei della WTA era divisa in 2 circuiti:\nUn certo numero di tornei non appartenevano a nessuno di questi due circuiti.\nLuglio.\n\"Nessun evento\""}
{"id": "3249412", "revid": "435108", "url": "https://it.wikipedia.org/wiki?curid=3249412", "title": "Chiavari Nuoto", "text": ""}
{"id": "3249414", "revid": "515295", "url": "https://it.wikipedia.org/wiki?curid=3249414", "title": "Relazioni bilaterali tra Italia e Citt\u00e0 del Vaticano", "text": ""}
{"id": "3249425", "revid": "210936", "url": "https://it.wikipedia.org/wiki?curid=3249425", "title": "Bissolati Cremona", "text": ""}
{"id": "3249426", "revid": "2125367", "url": "https://it.wikipedia.org/wiki?curid=3249426", "title": "Rossella Fiamingo", "text": "Nel 2014 e nel 2015 \u00e8 stata insignita del Collare d'oro al merito sportivo, massimo riconoscimento del Coni, riservato ai vincitori di campionati mondiali di discipline olimpiche. Nel 2016 il Presidente della Repubblica le ha conferito l'onorificenza di \"Ufficiale al merito della Repubblica italiana\". Ha un profilo instagram in cui \u00e9 molto attiva.\nBiografia.\n\u00c8 nata a Catania il 14 luglio del 1991. Diplomata in pianoforte al conservatorio e laureata in Dietistica all\u2019Universit\u00e0 di Catania, \u00e8 originaria di San Giovanni la Punta. \u00c8 allieva dall'et\u00e0 di sette anni del maestro Giovanni Sperlinga con la societ\u00e0 \"Methodos\" di Sant'Agata li Battiati. Dal 2010 al 2016 ha fatto parte del Gruppo Sportivo Forestale mentre da gennaio 2017, in virt\u00f9 dell'avvenuto accorpamento tra il Corpo Forestale dello Stato e l'Arma dei Carabinieri, fa parte del Centro Sportivo Carabinieri.\nIn ambito nazionale nelle categorie giovanili ha vinto, nell'individuale, un titolo italiano cadetti nel 2007, due titoli italiani Under 20 nel 2009 e 2010 e due titoli italiani Under 23 nel 2009 e 2010. Ha iniziato la sua carriera internazionale vincendo a Novi Sad nel 2007 il titolo europeo cadetti individuale e conquistando il titolo mondiale ad Acireale nel 2008. Nel 2009, nella categoria giovani, ha conquistato a Odense il suo primo titolo europeo individuale, bissato nel 2010 a Lobnya. Bronzo individuale agli europei Under 23 di Debrecen, vince a soli 19 anni il titolo europeo Under 23 a Danzica nel 2010. Nel settore giovanile ha inoltre conquistato, a squadre, l'oro agli europei cadetti di Rovigo nel 2008, l'argento agli Europei giovani di Amsterdam nel 2008 e l'oro agli europei giovani di Odense nel 2009 e l'oro agli europei giovani di Lobnya nel 2010, il bronzo ai campionati del mondo giovani di Amman nel 2011. \nIn ambito nazionale nella categoria assoluti ha vinto l'argento individuale ai campionati italiani assoluti di Livorno nel 2011, e conquista il titolo di campionessa italiana agli assoluti di Trieste del 2013, prima schermitrice donna siciliana a raggiungere questo obiettivo. A Catania nel 2014 bissa l'argento individuale e a Torino nel 2015 vince il suo secondo titolo italiano. Con la divisa del CS Carabinieri il 9 giugno 2017 vince il bronzo individuale nei campionati italiani assoluti di Gorizia e il 7 giugno 2018 l'oro individuale nella rassegna nazionale di Milano, conquistando cos\u00ec il suo terzo Tricolore individuale.\nNelle gare a squadre, per il Gruppo Sportivo Forestale, ha conquistato il titolo italiano per ben quattro volte in cinque anni: 2010, 2011, 2012, 2014 e nel 2015 argento. Nel 2018 viene convocata dal suo maestro Gianni Sperlinga per difendere i colori della Methodos in Serie A2 al posto di una compagna indisponibile per infortunio ed al termine della giornata ottiene con le compagne la medaglia d'oro che vale promozione in Serie A1; mentre nel 2019 viene confermata nella stessa squadra neopromossa in massima serie che concluder\u00e0 la gara al quarto posto, miglior piazzamento dell'edizione tra le societ\u00e0 \"civili\".\nAl suo esordio nella nazionale assoluta, all'europeo di Sheffield nel 2011, \u00e8 riuscita ad aggiudicarsi la finale ad otto, conquistando con questo risultato l'ingresso nella squadra che ha vinto il bronzo mondiale agli assoluti di Catania del 2011. Ha vinto la sua prima prova di Coppa del Mondo il 5 maggio 2012 a Rio de Janeiro; nello stesso anno due podi e una finale nelle prove di coppa le hanno procurato un'alta posizione nel ranking e il primo posto tra le atlete italiane, il che le ha consentito di essere convocata ai giochi olimpici, sbaragliando la concorrenza agguerrita di altre atlete, pur titolate, che ambivano alla partecipazione al prestigioso evento. \nHa partecipato nel 2012 ai giochi olimpici di Londra, la pi\u00f9 giovane atleta convocata nella squadra di scherma azzurra, raggiungendo i quarti di finale e classificandosi 7\u00aa nella gara individuale, fatale per l'accesso alle semifinali e alla medaglia l'incontro con la cinese Sun che si \u00e8 concluso alla priorit\u00e0 negli ultimi due secondi del minuto supplementare, per 14-15. Stesso piazzamento, 7\u00ba posto, anche nella gara a squadre. \nA Mersin nel 2013 ha vinto la medaglia d'oro ai Giochi del Mediterraneo.\nIl 20 luglio 2014 si laurea campionessa del mondo, vincendo la medaglia d'oro nella spada individuale (seconda italiana di sempre, dopo Laura Chiesa ad Atene nel 1994) ai campionati mondiali di Kazan', in Russia, dopo aver sconfitto in finale Britta Heidemann, campionessa olimpica 2008 e vicecampionessa olimpica 2012, per 15-11. Il 23 luglio vince negli stessi mondiali di scherma anche il Bronzo nella gara a squadre della spada, insieme con Mara Navarria , Bianca Del Carretto e Francesca Quondamcarlo; decisivo il suo ultimo assalto, vinto con il parziale di 15-6 contro l'Ungherese Szasz. \nAgli Europei di Montreux 2015, in Svizzera, Rossella Fiamingo diventa vicecampionessa europea, vincendo la medaglia d'argento nella gara individuale; \u00e8 anche medaglia di bronzo nella gara a squadre di spada. 15 luglio 2015 vince ai campionati mondiali di Mosca il suo secondo titolo consecutivo di campionessa del mondo dopo aver sconfitto nella finale iridata, per 15-5, la Svedese Samuelsson.\nIl 2015 \u00e8 per la Fiamingo l'anno dei record. Diventa la prima spadista italiana a vincere due mondiali nella spada femminile individuale e la terza spadista al mondo ad aggiudicarsi due titoli mondiali consecutivi. Prima di lei solo due atlete erano riuscite nell'impresa, l'ungherese Mariann Horvath nel 1991 e 1992 e la francese Laura Flessel-Colovic nel 1998 e nel 1999. La Fiamingo si aggiudica, con il trionfo di Mosca, anche la Coppa del mondo 2015 nella spada individuale, dopo ben 25 anni dall'ultima e unica atleta italiana (Elisa Uga) che c'era riuscita nel 1990. Il 20 marzo 2016 al Grand Prix di Budapest stacca il pass per partecipare alle olimpiadi di Rio de Janeiro, unica spadista italiana a qualificarsi.\nIl 6 agosto 2016 vince l'argento ai Giochi olimpici di Rio de Janeiro nella gara individuale conquistando la prima medaglia olimpica italiana nella spada femminile individuale. Medaglia che la Fiamingo difatti si aggiudica in virt\u00f9 di una spettacolare rimonta in semifinale contro la cinese Sun Yiwen: in svantaggio di 3 punti a 29 secondi dalla fine riesce a recuperare per poi vincere 12-11 alla \"priorit\u00e0\" nel minuto supplementare, ottenendo dunque la qualificazione alla finale Olimpica e quindi la certezza di vincere una medaglia. Cede poi nell'atto conclusivo all'ungherese Emese Sz\u00e1sz che si aggiudica l'oro.\nIl 26 marzo 2017 vince a Budapest il suo primo oro in un Grand Prix (e la sua prima gara di Coppa del Mondo dopo 5 anni) battendo 14 a 9 in finale la sud-coreana Choi, mentre il 7 maggio nella Coppa del Mondo a Rio de Janeiro conquista l'oro con la squadra. La stagione successiva inizia con la partecipazione ai Mondiali Militari di Acireale dove vince due medaglie di bronzo. La prima la conquista il 14 settembre nella prova individuale in virt\u00f9 della raggiungimento delle semifinali, nella quale si arrende 15-9 alla russa Andryushina; mentre l'altra arriva due giorni dopo nella prova a squadre della vicina Caltagirone sconfiggendo insieme alle compagne di squadra la selezione militare russa 41-35 nella finale per il terzo posto.\nIl 22 giugno 2019 a D\u00fcsseldorf, battendo 45-38 la Francia insieme alle compagne nella finalina per il terzo posto, conquista la sua terza medaglia di bronzo con la squadra azzurra nei campionati europei assoluti; mentre il successivo 21 luglio conquista ai mondiali di Budapest una medaglia iridata a squadre dopo cinque anni battendo l'Ucraina nella finale per il terzo posto con il punteggio di 45-36. All'Olimpiade di Tokyo il 27-07-2021 vince nella gara olimpica della spada femminile a squadre la medaglia di Bronzo insieme alle altre spadiste azzurre Mara Navarria, Federica Isola e Alberta Santuccio."}
{"id": "3249430", "revid": "486946", "url": "https://it.wikipedia.org/wiki?curid=3249430", "title": "Comuni medievali", "text": ""}
{"id": "3249431", "revid": "459956", "url": "https://it.wikipedia.org/wiki?curid=3249431", "title": "Aeroporto di Tenerife Sur", "text": ""}
{"id": "3249435", "revid": "459956", "url": "https://it.wikipedia.org/wiki?curid=3249435", "title": "Aeroporto di Tenerife Los Rodeos", "text": ""}
{"id": "3249450", "revid": "933835", "url": "https://it.wikipedia.org/wiki?curid=3249450", "title": "Cattedrale di San Nicola (Lubiana)", "text": "La cattedrale di San Nicola () \u00e8 l'unica cattedrale presente a Lubiana. Facilmente riconoscibile per la sua cupola verde e le due torri, si trova in piazza Cirillo e Metodio vicino al Triplo ponte (\"Vodnik Tromostovje\").\nStoria.\nIl luogo dove oggi sorge la cattedrale era inizialmente occupato da una chiesa romanica la cui prima testimonianza risale al 1262. Nel 1361 un incendio provoc\u00f2 la sua distruzione e pertanto fu ricostruita in stile gotico, sebbene sottoposta ad alcune variazioni quando nel 1461 fu eretta la diocesi di Lubiana. Nel 1469 l'edificio fu devastato da un nuovo incendio, ritenuto da molti di natura dolosa e presumibilmente appiccato dai turchi.\nTra il 1701 e 1706, l'architetto gesuita Andrea Pozzo disegn\u00f2 una nuova chiesa barocca, con due cappelle sui lati per rappresentare una croce latina.\nDescrizione.\nL'interno \u00e8 decorato con affreschi in stile barocco di Giulio Quaglio, dipinti tra il 1703 il 1706 e tra il 1721 e il 1723.\nAltre decorazioni vennero dipinte dai fratelli Paolo e Giuseppe Groppelli sulla parte destra della navata nel 1711 e da Francesco Robba nella parte sinistra tra il 1745 e il 1750. Ad Angelo Putti furono commissionate la maggior parte delle opere d'arte, incluso il dipinto del diacono Janez Anton Dolni\u010dar (1715) il quale, tra il 1712 e il 1713, aveva ordinato la ricostruzione dell'edificio e le statue dei quattro vescovi dell'antica Emona seduti sotto il corpo della cupola. La cupola, originariamente solo dipinta sull'arcata sopra il centro della chiesa, venne costruita nel 1841 dall'architetto Gregor Ma\u010dek e affrescata al suo interno da Matev\u017e Langus tra il 1843 e il 1844. Negli anni cinquanta l'architetto Jo\u017ee Ple\u010dnik pens\u00f2 al nuovo arredamento della cattedrale.\nNel XX secolo molte delle porte furono rimodernate. Tone Dem\u0161ar dipinse una raffigurazione della storia slovena per commemorare i 1250 anni del cristianesimo nel paese e Mirsad Begi\u0107 ide\u00f2 le porte laterali con i ritratti dei vescovi locali. Al di l\u00e0 della porta principale si trova una porta elettrica automatica."}
{"id": "3249453", "revid": "767487", "url": "https://it.wikipedia.org/wiki?curid=3249453", "title": "Una settimana come un'altra", "text": "Una settimana come un'altra \u00e8 un film del 1978, diretto da Daniele Costantini."}
{"id": "3249454", "revid": "36922208", "url": "https://it.wikipedia.org/wiki?curid=3249454", "title": "Edoardo de Angelis", "text": ""}
{"id": "3249468", "revid": "174925", "url": "https://it.wikipedia.org/wiki?curid=3249468", "title": "Museo di paleontologia di Roma", "text": ""}
{"id": "3249489", "revid": "174925", "url": "https://it.wikipedia.org/wiki?curid=3249489", "title": "Museo delle origini", "text": ""}
{"id": "3249493", "revid": "1305772", "url": "https://it.wikipedia.org/wiki?curid=3249493", "title": "Museo di mineralogia", "text": ""}
{"id": "3249496", "revid": "174925", "url": "https://it.wikipedia.org/wiki?curid=3249496", "title": "Museo dell'erbario di Roma", "text": ""}
{"id": "3249498", "revid": "838137", "url": "https://it.wikipedia.org/wiki?curid=3249498", "title": "Museo di antropologia Giuseppe Sergi", "text": ""}
{"id": "3249500", "revid": "1776082", "url": "https://it.wikipedia.org/wiki?curid=3249500", "title": "Herr Gott, dich loben wir", "text": "Herr Gott, dich loben wir (in tedesco, \"Signore Dio, noi ti lodiamo\") BWV 16 \u00e8 una cantata di Johann Sebastian Bach.\nStoria.\nComposta nel 1725 per la solennit\u00e0 della circoncisione di Cristo, la cantata venne eseguita il 1\u00ba gennaio 1726. Il testo \u00e8 di Martin Lutero per il primo movimento, di Paul Eber per il sesto, e di Georg Christian Lehms per i rimanenti.\nStruttura.\nLa \"Herr Gott, dich loben wir\" \u00e8 composta per contralto solista, tenore solista, basso solista, coro, violino I e II, corno da caccia, oboe da caccia, oboe I e II, viola e basso continuo ed \u00e8 suddivisa in sei movimenti:"}
{"id": "3249502", "revid": "1305772", "url": "https://it.wikipedia.org/wiki?curid=3249502", "title": "Chiesa fortificata", "text": "Una chiesa fortificata \u00e8 una chiesa specificamente dedicata al culto religioso cristiano e alla difesa militare di una comunit\u00e0. Nel Medioevo, le chiese dei paesi vicino alle frontiere pi\u00f9 esposte alle invasioni adattarono la loro architettura ai bisogni di guerra. In alcune regioni dell'Europa, note per le loro frequenti guerre, la quantit\u00e0 di chiese fortificate presenti nel territorio \u00e8 particolarmente elevato.\nSpagna.\nLe chiese spagnole sono state fortificate principalmente durante la Reconquista e la Prima guerra civile castigliana.\nFrancia.\nLe chiese fortificate sono numerose soprattutto nella regione storica della Grande Thi\u00e9rache, che era situata al confine tra la Francia ed il Belgio, nella regione di Lorena, al confine con i paesi tedeschi, nella Charente Marittima, che ha conosciuto numerosi scontri con gli inglesi, e nelle regioni meridionali come la Dordogna\nGermania.\nLe chiese tedesche sono state fortificate principalmente durante la guerra dei trent'anni.\nRomania.\nNella Romania, le chiese fortificate sono particolarmente numerose nel sud-est della Transilvania, una regione costantemente minacciata dai turchi e dai tatari, dove oggi si trovano pi\u00f9 di 150 edifici di questo genere, tra quali anche sette chiese registrate nella Lista del Patrimonio dell'Umanit\u00e0. Altre sono anche presenti nella regione di Hunedoara e nel nord della Moldavia (alcune chiese dipinte, registrate nella Lista del Patrimonio dell'Umanit\u00e0 per le pitture esterne, sono anche fortificate)."}
{"id": "3249507", "revid": "339392", "url": "https://it.wikipedia.org/wiki?curid=3249507", "title": "Aeroporto Internazionale di Seoul-Incheon", "text": ""}
{"id": "3249510", "revid": "300067", "url": "https://it.wikipedia.org/wiki?curid=3249510", "title": "Johnny Simmons", "text": ""}
{"id": "3249511", "revid": "115245325", "url": "https://it.wikipedia.org/wiki?curid=3249511", "title": "Patricia Roberts Harris", "text": "La Harris fu la prima donna afroamericana a divenire ambasciatrice e ad entrare in un gabinetto presidenziale.\nDopo aver perso le elezioni per divenire sindaco di Washington nel 1982, si ammal\u00f2 di tumore al seno e mor\u00ec nel 1985. \u00c8 sepolta a Washington, nel Cimitero di Rock Creek."}
{"id": "3249512", "revid": "599013", "url": "https://it.wikipedia.org/wiki?curid=3249512", "title": "Lorenzo Pavolini", "text": "Biografia.\nScrittore. Autore radiofonico. Fiancheggiatore teatrale. \u00c8 vicedirettore della rivista Nuovi argomenti. Dirige la scuola di scrittura Passaggi. Alla figura del gerarca e ministro fascista Alessandro Pavolini, padre di suo padre, ha dedicato il libro \"Accanto alla tigre\", pubblicato nel 2010 e finalista al premio Strega. \nLavora a Radio3 Rai, dove - spesso in collaborazione con Anna Antonelli - ha curato e cura diverse trasmissioni, i radiodocumentari (\"Centolire\", 1998-2003 e \"Tre soldi,\" fino al 2017), i radiodrammi (\"Atto unico presente\" e \"Dialoghi possibili\", che ha vinto il Prix Italia nel 2001 nella categoria Radio Drama con \"Dhulan, la sposa indiana\" di Melania Mazzucco, regia di Wilma Labate) la radionovelas (\"Sala Giochi\" di Goffredo Fofi e Maurizio Braucci, 2001), le letture di \"Ad alta voce\", i cicli di \"Pantheon,\" le puntate di \"Wikiradio\", la trasmissione \"meridionalista\" Zaz\u00e0. Per Radio3 \u00e8 stato inoltre autore del documentario \"Ninnananna di Natale\", vincitore nel 2003 del Grand Prix de la Radio URTI e nel 2018 \u00e8 autore, insieme a Chiara Valerio, di \"Frankenstein Serial\", un podcast in 20 puntate interpretato da Tommaso Ragno, con la regia di Jonathan Zenti.\nHa partecipato alla fondazione dell'Associazione Apollo 11, da cui \u00e8 nata l'Orchestra di Piazza Vittorio. Dal 2008 al 2011 \u00e8 stato membro del comitato artistico del Teatro Stabile di Napoli \"Mercadante\". \u00c8 attivo nel campo della produzione e organizzazione teatrale, anche attraverso scritti critici comparsi su libri e riviste, traduzioni e adattamenti."}
{"id": "3249516", "revid": "1005847", "url": "https://it.wikipedia.org/wiki?curid=3249516", "title": "Museo storico della didattica Mauro Laeng", "text": "Il Museo storico della didattica (MSD), dal 2005 Museo storico della didattica \"Mauro Laeng\", \u00e8 una delle molteplici denominazioni assunte dall'originario Museo d'Istruzione e di Educazione (MIE) nel corso della sua lunga storia (dal 1874 ad oggi). La dicitura si riferisce in particolare al museo durante il periodo che va dal 1986, quando si conclude un processo di rifondazione dell'istituto a seguito di un lungo periodo di decadenza, fino al 2018, anno in cui il museo viene rinominato Museo della Scuola e dell'Educazione \"Mauro Laeng\".\nIl museo dal 2005 \u00e8 intitolato a Mauro Laeng (1926\u20132004), ordinario di pedagogia nell'universit\u00e0 di Roma dal 1975 al 1996 e presidente del Centro nazionale italiano di tecnologie educative (CNITE), a testimonianza e riconoscimento dell'essenziale ruolo svolto da Laeng, in qualit\u00e0 di direttore del museo, nel processo di rifondazione dell'istituzione nel 1986.\nStoria.\nIl Museo rappresenta una riedizione aggiornata ed ampliata del Museo di Istruzione e di Educazione nato nel 1874 ad opera di Ruggero Bonghi, Ministro della pubblica istruzione, e venne ospitato presso il liceo-ginnasio \"Ennio Quirino Visconti\" in piazza del Collegio Romano.\nAl Museo, di cui fu a lungo Direttore Antonio Labriola, vennero affiancati una Biblioteca circolante ed un periodico, \"Il Giornale del Museo\".\nA circa venti anni dalla sua fondazione, sub\u00ec tuttavia una prima crisi organizzativa e venne chiuso nel 1891.\nNel 1907 il pedagogista Luigi Credaro, Preside della Facolt\u00e0 di Lettere e Filosofia dell'Universit\u00e0 La Sapienza di Roma, riorganizz\u00f2 il Museo con la denominazione di \"Museo Pedagogico\", affiancandolo al Corso di perfezionamento per i licenziati delle scuole normali.\nIn questa forma il Museo fu attivo fino alla Riforma Gentile del 1923.\nSuccessivamente riprese l'attivit\u00e0 dal 1936 al 1938 per iniziativa di Giuseppe Lombardo Radice e fu affiancato all'Istituto di Pedagogia della Facolt\u00e0 di Magistero.\nGrazie all'impegno e all'iniziativa di Mauro Laeng, nel 1986 il materiale documentario variamente disperso venne nuovamente recuperato, organizzato, ampliato e raccolto dal dipartimento. Aperto con l'attuale denominazione e oggi \u00e8 dedicato alla sua memoria.\nIl Museo dal 2018 \u00e8 denominato Museo della Scuola e dell'Educazione \"Mauro Laeng\" ed \u00e8 attualmente diretto da Lorenzo Cantatore. Il Consiglio scientifico \u00e8 formato da: Francesca Borruso, Lorenzo Cantatore, Maura Di Giacinto, Massimiliano F\u00ecorucci, Chiara Lepri, Fridanna Maricchiolo, Ornella Martini, Elena Zizioli."}
{"id": "3249518", "revid": "123183127", "url": "https://it.wikipedia.org/wiki?curid=3249518", "title": "Stadium (Torino)", "text": "Lo Stadium fu un grande edificio polifunzionale di Torino, utilizzato prevalentemente per uso sportivo, costruito nel 1911, al limite del quartiere Crocetta, proprio accanto alla vecchia Piazza d'Armi. Fu progettato dall'architetto Eugenio Vittorio Ballatore di Rosana e in seguito dismesso e demolito nel 1946.\nLa struttura vant\u00f2 molteplici primati: \u00e8 stato considerato in assoluto il pi\u00f9 grande stadio d'Italia e uno dei pi\u00f9 grandi al mondo mai realizzati, pi\u00f9 vasto addirittura dei coevi stadi di Atene e di Londra. Oltre a essere stato il primo stadio di Torino, fu anche il primo d'Italia a essere dotato di un impianto di illuminazione elettrica e a essere realizzato in cemento armato.\nL'impianto occupava una vastissima area compresa tra gli attuali corso Duca degli Abruzzi, corso Einaudi, corso Castelfidardo e corso Montevecchio, dove attualmente sorgono alcuni edifici residenziali, la sede del Politecnico, quella dell'istituto tecnico \"G. Sommeiller\" e del liceo scientifico \"Galileo Ferraris\".\nStoria.\nFino al XIX secolo una delle attivit\u00e0 sportive pi\u00f9 popolari era il pallone elastico che, a Torino come nelle maggiori citt\u00e0 d'Italia, era praticato nei vari sferisteri. Tuttavia, verso la fine dell'Ottocento si diffuse il calcio e Torino fu la prima citt\u00e0 d'Italia in cui si formarono delle federazioni sportive ben distinte di questo nuovo sport importato dalla Gran Bretagna.\nLa sua crescente popolarit\u00e0 rese necessaria la presenza di adeguati spazi e dal 1872 la nuova piazza d'armi, compresa tra gli attuali corsi Galileo Ferraris, Einaudi, Castefidardo e Montevecchio, divenne luogo prediletto per praticarlo pubblicamente.\nQuesta collocazione esistette fino ai primi anni del Novecento e, insieme al velodromo \"Umberto I\", fu il luogo dove nacque il calcio agonistico del capoluogo piemontese.\nLa genesi del progetto e l'inaugurazione.\nCostruito in concomitanza dell'Esposizione Internazionale di Torino del 1911, svoltasi al parco del Valentino in occasione del cinquantenario dell'unit\u00e0 d'Italia, lo Stadium venne realizzato interamente con fondi privati confluiti nella S.A.E.S. - Societ\u00e0 Anonima Esercizio Stadium presieduta dall'onorevole Carlo Compans de Brichanteau de Challant. Esso sorgeva su un'area attigua alla piazza d'armi e rappresent\u00f2 il primo impianto sportivo della citt\u00e0 a vocazione polifunzionale; la grande enfasi con la quale venne accolto il progetto e la rapidit\u00e0 con cui fu realizzato malgrado la vastit\u00e0 della struttura, gli valsero l'affermazione di \u00abgrande attrattiva dell'esposizione del 1911\u00bb.\nIl cantiere fu caratterizzato da tempi rapidi e in soli dieci mesi si conclusero i lavori. L'impianto fu sontuosamente inaugurato il 29 aprile 1911, ospitando la serata d'onore a seguito dell'inaugurazione dell'Esposizione Internazionale di Torino, con la rappresentazione di un saggio ginnico eseguito da seimila allievi delle scuole municipali di Torino, alla presenza delle autorit\u00e0 e del re Vittorio Emanuele III.\nLe rappresentazioni.\nLo Stadium rappresent\u00f2 un primo esempio di spettacolarizzazione degli eventi sportivi e, date le grandi dimensioni e la versatilit\u00e0 della struttura, divenne presto consueto luogo di svolgimento anche dei maggiori eventi pubblici della citt\u00e0 per i primi trent'anni del Novecento.\nA seguito dei fasti inaugurali dell'Esposizione Internazionale di Torino, nella primavera del 1911 la struttura ospit\u00f2 svariate competizioni ginniche nazionali e internazionali con partecipazioni definite, a detta del \"Corriere della Sera\", superiori a quelle dei Giochi Olimpici, seguite da un concorso militare a cui parteciparono tutti i corpi del Regio Esercito. Il 27 maggio dello stesso anno si svolse il Concorso ippico internazionale, mentre nel 1913 e nel 1915 lo Stadium fu teatro di due vittorie della nazionale italiana di calcio. Nello stesso 1913 il complesso fu interamente affittato dalla Savoia Film, una delle maggiori case di produzione cinematografica torinesi del tempo, per girarvi \"In hoc signo vinces\", un \"colossal\" di 3 000 metri diretto da Nino Oxilia e per il quale vennero scritturati come comparse numerosi operai in sciopero, il che provoc\u00f2 qualche tensione sociale.\nAl contrario, nel complesso furono poche le competizioni calcistiche che vi si svolsero: oltre al succitato paio di incontri della nazionale azzurra, lo Stadium ospit\u00f2 appena due partite di campionato dei maggiori club locali, la e il . Le dimensioni cos\u00ec vaste della struttura, infatti, si rivelarono il suo maggior difetto; tale inconveniente si rese pi\u00f9 evidente specialmente per le partite di calcio, il cui pubblico, seduto sui lontani spalti, riscontrava notevoli problemi di visibilit\u00e0.\nNel periodo del primo conflitto mondiale l'austerit\u00e0 economica impose una drastica riduzione di tutte le celebrazioni pubbliche e lo Stadium venne temporaneamente requisito dalle autorit\u00e0 militari: si dovette attendere la primavera del 1922, dopo non poche proteste, per riottenerne l'apertura al pubblico. Tuttavia, nel 1927, la citt\u00e0 si interrog\u00f2 sul futuro dello Stadium e, alla luce delle problematiche dovute alle grandi dimensioni e alle ingenti spese di manutenzione, Maurizio Roccarino, presidente del nuovo ente di gestione Societ\u00e0 Stadium Nazionale, inizi\u00f2 a considerare l'opportunit\u00e0 di restituire l'intera struttura al Comune di Torino.\nDagli anni 1920, infatti, le due principali squadre di calcio cittadine si erano nel frattempo dotate di altri impianti sportivi, il Campo Juventus per i Bianconeri e lo stadio Filadelfia per i Granata, pi\u00f9 adatti alle loro esigenze; inoltre nel decennio seguente il fascismo promosse l'ulteriore realizzazione a Torino del nuovo stadio Municipale (poi Comunale dal secondo dopoguerra, e Olimpico dal 2006). In questo contesto, da allora lo Stadium venne utilizzato quasi esclusivamente per ospitare i pi\u00f9 svariati eventi pubblici tra cui: gare di pallone elastico, serate pirotecniche, corride, corse ciclistiche e motociclistiche, gare automobilistiche, mostre d'arte, mostre di cani, circhi equestri, rappresentazioni teatrali, celebrazioni militari e religiose, proiezioni cinematografiche estive, addirittura una singolare caccia al cinghiale e poi alcuni eventi espositivi, tra cui il primo Salone della Meccanica del 1923 e il Carosello storico sabaudo del 2 giugno 1928, svoltosi in occasione del quarto centenario della nascita di Emanuele Filiberto di Savoia.\nIl progressivo abbandono e la demolizione.\nNel 1930 lo Stadium venne acquisito dal Comune di Torino ma, dopo essersi interrogati a lungo sul suo riutilizzo, cadde presto in disuso e fu definitivamente chiuso nel 1938. La decisione venne presa al termine di una combattuta seduta del Consiglio comunale in cui il consigliere Adamo Levi afferm\u00f2: \nDurante la seconda guerra mondiale fu nuovamente adibito a scopi militari e nel 1946 venne infine demolito. L'area rest\u00f2 inutilizzata fino al 1951, quando venne lottizzata per edificare l'attuale area residenziale, gli edifici dell'istituto \"G. Sommelier\", del liceo scientifico \"G. Ferraris\" e la nuova sede della Facolt\u00e0 di Ingegneria del Politecnico.\nCaratteristiche.\nProgettato dagli architetti Vittorio Eugenio Ballatore di Rosana e Carlo Ceppi, in collaborazione con l'ingegner Ludovico Gonella, fu costruito dall'Impresa Edile PorchedduIn stile eclettico, con un apparato decorativo ispirato all'architettura greco-romana e sculture allegoriche di Giovan Battista Alloati.\nL'edificio era caratterizzato da soluzioni d'avanguardia: fu uno dei primissimi esempi di largo uso del cemento armato secondo il \"Syst\u00e9me Hennebique\", di cui l'impresa torinese dell'ingegner Giovanni Antonio Porcheddu fu la prima licenziataria italiana e pass\u00f2 alla storia anche per essere il primo stadio d'Italia a essere dotato di illuminazione elettrica; un altro suo primato era infine l'estensione complessiva della struttura, la cui intera area comprendeva circa 100 000 m\u00b2.\nLa struttura a pianta ellittica presentava dimensioni imponenti: 361 metri di lunghezza per 204 metri di larghezza e un'area interna di oltre 73 000 m\u00b2. L'ingresso principale era segnalato da due monumentali obelischi ed era posto sul lato lungo affacciato su corso Vinzaglio ma vi erano altri otto accessi secondari lungo tutto il perimetro. I due emicicli, divisi in dieci settori, ospitavano un palco reale, posto sul lato lungo opposto all'ingresso, e gradinate su cui, ogni tre scalini, era fissata una fila di sedili in legno, per un totale di 15 file. Complessivamente poteva ospitare oltre 40 000 posti a sedere e 30 000 in piedi e in cima agli spalti vi era anche un camminamento coperto da cui si poteva ammirare il panorama della citt\u00e0 e dell'arco alpino circostante.\nL'arena centrale, di circa 47 000 m\u00b2, era suddivisa in due parti eguali: la prima met\u00e0 ospitava un campo da calcio regolamentare e un attiguo campo per l'allenamento, l'altra met\u00e0 era invece attrezzata per allestire una pista di pattinaggio su ghiaccio e comprendeva anche una piscina con trampolino mobile che poteva essere completamente svuotata e coperta. Attorno all'arena vi erano tre piste concentriche: una per gare di atletica, una per quelle ippiche e una, la pi\u00f9 esterna, per gare ciclistiche.\nSotto le campate degli spalti trovavano posto un grande numero di locali che ospitavano la palestra utilizzata dalla Reale Societ\u00e0 Ginnastica Torino, svariate sale destinate ad altre discipline sportive come scherma, ginnastica artistica, pugilato e una serie di altri locali: spogliatoi, docce, infermeria, una caffetteria con ristorante, sale da buffet, scuderie, autorimessa, magazzini, vani tecnici e anche un dormitorio per gli atleti delle squadre sportive da 5 000 posti letto.\nEsternamente la struttura era circondata da un'aiuola recintata che percorreva tutto il perimetro e, sul lato corto affacciato su corso Peschiera, vi era un'ampia area verde che ospitava campi da tennis e da bocce."}
{"id": "3249519", "revid": "184755", "url": "https://it.wikipedia.org/wiki?curid=3249519", "title": "Museo laboratorio di arte contemporanea", "text": ""}
{"id": "3249527", "revid": "1776082", "url": "https://it.wikipedia.org/wiki?curid=3249527", "title": "Wer Dank opfert, der preiset mich", "text": "Wer Dank opfert, der preiset mich (in tedesco, \"Chi mi rende grazie, mi loda\") BWV 17 \u00e8 una cantata di Johann Sebastian Bach.\nStoria.\nComposta nel 1726 per la XIV domenica dopo la Trinit\u00e0, la cantata venne eseguita il 22 settembre 1726. Il testo \u00e8 tratto dal salmo 50 per il primo movimento, dal Vangelo secondo Luca per il quarto, da testi di Johann Gramann per il settimo e da scritti di autore ignoto per i restanti movimenti.\nStruttura.\nLa \"Wer Dank opfert, der preiset mich\" \u00e8 composta per soprano solista, contralto solista, tenore solista, basso solista, coro, violino I e II, oboe I e II, viola e basso continuo ed \u00e8 suddivisa in sette movimenti, tre prima del sermone e quattro dopo:"}
{"id": "3249535", "revid": "213136", "url": "https://it.wikipedia.org/wiki?curid=3249535", "title": "Pilo Boyl (famiglia)", "text": ""}
{"id": "3249548", "revid": "474175", "url": "https://it.wikipedia.org/wiki?curid=3249548", "title": "Rari Nantes Arenzano", "text": "La Rari Nantes Arenzano \u00e8 una societ\u00e0 pallanuotistica di Arenzano.\nStoria.\nNata il 18 ottobre 1967, nella stagione 2010-2011 la societ\u00e0 milita in Serie A2, la seconda divisione del campionato italiano, per\u00f2 venendo subito retrocessa in Serie B. Dopo 4 anni di assenza la squadra milita in A2 ma viene retrocessa ai play out contro Muri Antichi."}
{"id": "3249549", "revid": "174925", "url": "https://it.wikipedia.org/wiki?curid=3249549", "title": "San Bertoldo di Garsten", "text": ""}
{"id": "3249553", "revid": "435108", "url": "https://it.wikipedia.org/wiki?curid=3249553", "title": "Polisportiva Messina", "text": ""}
{"id": "3249558", "revid": "599013", "url": "https://it.wikipedia.org/wiki?curid=3249558", "title": "Pressurizzazione", "text": "La parola pressurizzazione si riferisce a una tecnica mirata a mantenere la pressione dell'aria in un ambiente isolato, o parzialmente isolato, uguale alla normale pressione atmosferica. In particolare:"}
{"id": "3249559", "revid": "486946", "url": "https://it.wikipedia.org/wiki?curid=3249559", "title": "Parco naturale di interesse provinciale Lago di Candia", "text": ""}
{"id": "3249561", "revid": "486946", "url": "https://it.wikipedia.org/wiki?curid=3249561", "title": "Parco Naturale di Interesse Provinciale del Lago di Candia", "text": ""}
{"id": "3249562", "revid": "287204", "url": "https://it.wikipedia.org/wiki?curid=3249562", "title": "4656 Huchra", "text": "4656 Huchra \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,8504230\u00a0UA e da un'eccentricit\u00e0 di 0,0751535, inclinata di 1,72350\u00b0 rispetto all'eclittica.\nL'asteroide \u00e8 dedicato all'astronomo statunitense John Peter Huchra, coscopritore della Grande muraglia."}
{"id": "3249563", "revid": "36925178", "url": "https://it.wikipedia.org/wiki?curid=3249563", "title": "Area umida", "text": ""}
{"id": "3249564", "revid": "486946", "url": "https://it.wikipedia.org/wiki?curid=3249564", "title": "Parco Naturale di interesse provinciale del Lago di Candia", "text": ""}
{"id": "3249566", "revid": "149587", "url": "https://it.wikipedia.org/wiki?curid=3249566", "title": "Politica economica (fascismo)", "text": ""}
{"id": "3249579", "revid": "254059", "url": "https://it.wikipedia.org/wiki?curid=3249579", "title": "Maddalena (Nene) Nodari", "text": "Biografia.\n\u00c8 stata spesso definita \u201cLa signora del Chiarismo\u201d.\nEsponente del Chiarismo lombardo, inizia a dipingere a quindici anni sotto la guida del pittore Vindizio Nodari Pesenti (1879-1961), ma i suoi maestri sono stati Oreste Marini e Angelo Del Bon, che ospita a Castel Goffredo per brevi soggiorni artistici. I primi contatti con il mondo chiarista li ha con Giuseppe Facciotto, Umberto Lilloni, Carlo Malerba ed Ezio Mutti e con loro espone nel 1938 a Milano.\n\u00c8 presente a Mantova nel 1939 nella Mostra dei pittori, scultori e incisori mantovani dell'Ottocento e del Novecento. Partecipa nel 1939 al Primo Premio Bergamo nella Mostra Nazionale del paesaggio italiano e ancora nel 1941 al Premio Bergamo e nel 1950 al Premio Verona. Verso il 1950 conosce l'architetto Ugo Sissa, con il quale condivide le sue esperienze artistiche. Espone al Premio di Pittura Brescia del 1952. Nel 1955 \u00e8 alla VII Quadriennale Nazionale d'Arte di Roma. I temi preferiti di questi anni sono le figure e i fiori.\nViaggia molto in Medio Oriente e tra Francia e Spagna. A Roma incontra Giulio Turcato, Antonio Corpora, Pietro Dorazio e Marino Mazzacurati ed \u00e8 colpita dal loro astrattismo informale: abbandona il tema figurativo e inizia il periodo del forte cromatismo ripetitivo.\nNegli anni ottanta espone a Mantova alla Casa del Rigoletto e nel 1986 il Museo d'Arte Moderna dell'Alto Mantovano di Gazoldo degli Ippoliti le dedica una mostra antologica. Nel 1990 e nel 1992 \u00e8 presente a Palazzo Te a Mantova in due importanti rassegne: \"Opere 1900-1945 del pittori mantovani\" e \"Arte a Mantova 1900-1950\".\nNel marzo 2006 \u00e8 ospite a Palazzo Te di Mantova, nella sezione dedicata al Chiarismo a Mantova, della mostra \"Semeghini e il Chiarismo tra Milano e Mantova\".\nDal 29 novembre 2015 al 29 gennaio 2016 Castel Goffredo, sua citt\u00e0 natale, ha dedicato a Nene la mostra \"NENE NODARI. Pittrice anticonformista tra Chiarismo e astrazione\"."}
{"id": "3249581", "revid": "799504", "url": "https://it.wikipedia.org/wiki?curid=3249581", "title": "Fontana di piazza Santa Maria in Trastevere", "text": "La fontana di piazza Santa Maria in Trastevere si trova a Roma, nella piazza antistante l'omonima basilica. La fontana \u00e8 una realizzazione di Donato Bramante, con dei perfezionamenti successivi da parte di Gian Lorenzo Bernini e Carlo Fontana, su una preesistente opera forse di epoca imperiale.\nStoria e descrizione.\nSi ritiene sia la pi\u00f9 antica fontana di Roma ancora funzionante, fatti salvi i restauri, gli interventi di vario tipo, e anche uno spostamento. Sembra infatti che la prima testimonianza di una fonte in quel luogo possa farsi risalire all'epoca augustea, sebbene non ne esistano prove assolutamente certe. La fonte doveva essere alimentata dall\u2019\"Aqua Alsietina\", l'acquedotto che Augusto aveva fatto costruire nel 2 a.C. per l'alimentazione della sua \"naumachia\", il lago artificiale per gli spettacoli di combattimenti navali realizzato nella zona di Trastevere. L'acquedotto era probabilmente destinato fin dall'origine ad un tale scopo: l'acqua infatti non \u00e8 potabile, e quando non veniva utilizzata per la naumachia era impiegata a scopi agricoli e per l'irrigazione dei \u201cgiardini di Cesare\u201d, il parco che lo stesso Cesare volle fosse reso pubblico dopo la sua morte.\nIl primo intervento sui resti del preesistente monumento romano sembra si possano far risalire alla fine dell'VIII secolo, ad opera di papa Adriano I (ma la notizia \u00e8 riferita da cronache molto pi\u00f9 tarde, della met\u00e0 del XVII secolo). Da allora non se ne hanno pi\u00f9 notizie fino al 1450, quando, per volont\u00e0 di papa Niccol\u00f2 V, in occasione del Giubileo risulta l'edificazione di una vasca quadrata, posta su gradini, al centro della quale, su un piedistallo con balaustri, erano due catini circolari di diversa dimensione. L'alimentazione era probabilmente assicurata dai resti dello stesso acquedotto Alsietino, ma probabili difficolt\u00e0 nell'ottenere un flusso adeguato e costante portarono ben presto all'eliminazione del catino sommitale, che \u00e8 gi\u00e0 scomparso in una pianta di Roma risalente al 1474.\nTra il 1496 e il 1501 il primo restauro, ad opera, forse, del Bramante, che aggiunse al catino superstite degli ornamenti a forma di testa di lupo dalle cui fauci l'acqua cadeva nella vasca di base. Alla fine dello stesso XVI secolo si pone un successivo intervento di Giovanni Fontana, che fu talmente radicale da rappresentare, convenzionalmente, la data di edificazione dell'attuale fontana di piazza Santa Maria in Trastevere. Cambi\u00f2 infatti, tra l'altro, la forma della vasca basale da quadrata ad ottagonale. Nel 1604 un ramo secondario dell'\u201dAcqua Felice\u201d raggiunse il lato destro del Tevere, e si provvide ben presto a sostituire la vecchia alimentazione fornita dall'ormai inadeguata \"Aqua Alsietina\" con il nuovo condotto, ad opera di Girolamo Rainaldi.\nRealizzato poco dopo anche l'acquedotto dell'\u201dAcqua Paola\u201d sul vecchio tracciato dell'Acquedotto Traiano, si cambi\u00f2 di nuovo l'alimentazione della fontana, visto che il nuovo condotto era ben pi\u00f9 ricco del precedente. L'impresa ne richiese per\u00f2 lo spostamento dalla originaria posizione sul lato opposto della chiesa, alla nuova sistemazione al centro della piazza. Questa volta l'opera fu affidato al Bernini, che nel 1658 complet\u00f2 la nuova fontana, innalzandola su gradini, apponendo sui lati della vasca ottagonale un'epigrafe commemorativa e gli stemmi di papa Alessandro VII, e aggiungendo quattro conchiglie su lati alterni, con le valve aperte rivolte verso l'esterno, dal retro dalle quali fuoriusciva l'acqua nell'altra valva, prima di cadere nella vasca maggiore.\nUn successivo intervento, del 1694, porta la firma di Carlo Fontana, che ampli\u00f2 la capienza della vasca, realizzandola in travertino, e si concentr\u00f2 sull'ornamentazione delle quattro grosse conchiglie erette (e voltate stavolta verso l'interno della vasca) da cui far uscire l'acqua, in sostituzione delle precedenti, pi\u00f9 piccole.\nAncora un restauro nel 1873, ad opera del Comune, in occasione del quale viene rifatta la vasca principale in marmo bardiglio e viene inoltre apposto un imponente S.P.Q.R. all'esterno delle conchiglie e, infine, un ultimo intervento nel 1984."}
{"id": "3249583", "revid": "1431409", "url": "https://it.wikipedia.org/wiki?curid=3249583", "title": "Johnny Behan", "text": ""}
{"id": "3249592", "revid": "1451528", "url": "https://it.wikipedia.org/wiki?curid=3249592", "title": "Carcere di Yuma", "text": "La prigione territoriale di Yuma, meglio nota come carcere di Yuma, era una famosa prigione del Selvaggio West, che si trovava a Yuma, citt\u00e0 degli Stati Uniti d'America in Arizona, ora trasformata in museo."}
{"id": "3249594", "revid": "61051", "url": "https://it.wikipedia.org/wiki?curid=3249594", "title": "Motoren Fabrik Oberursel", "text": ""}
{"id": "3249606", "revid": "729019", "url": "https://it.wikipedia.org/wiki?curid=3249606", "title": "Legend of the Dragon", "text": "Legend of the Dragon \u00e8 un videogioco del 2007, ispirata all'omonima serie animata La leggenda del drago.\nModalit\u00e0 di gioco.\nIl gameplay si basa sui personaggi a combattimento da profilo. In alcune arene sono previsti dei Ring Out, per cui \u00e8 necessario fare un colpo o una combo adatta a mettere al tappeto l'avversario. Nelle impostazioni sono presenti 5 livelli di difficolt\u00e0, ed \u00e8 possibile impostare fino a 5 round nell'incontro. Nella selezione personaggi, durante la modalit\u00e0 Versus, il giocatore pu\u00f2 scegliere il personaggio normale o personalizzato nella Missione, anche con il suo costume alternativo.\nNella modalit\u00e0 Missione, ci si sceglie tra 3 personaggi, di cui uno \u00e8 sbloccabile. Successivamente, ci si aggira per l'intero luogo alla ricerca di templi o poteri sbloccabili. Quando il giocatore raggiunge un tempio, \u00e8 obbligato a combattervi; in caso di vittoria, in vari casi il giocatore impersoner\u00e0 l'avversario fino alla fine della sfida, e cui caso riesca a completarlo sbloccher\u00e0 il personaggio o l'arena relativa. Ogni personaggio, compresi quelli normalmente non giocabili nella modalit\u00e0 Missione, il giocatore dovr\u00e0 anche affrontare 4 soldati, ognuno dei quali, una volta sconfitto, doner\u00e0 un papiro relativo a 4 poteri, utilizzabili negli scontri (ma solamente quando il personaggio \u00e8 trasformato).\nI poteri negli scontri sono infatti 4, e sono utilizzabili in Modalit\u00e0 Trasformazione. Per utilizzarli, \u00e8 necessario tenere premuti i tasti R1 e L1 assieme al tasto cerchio, croce, triangolo o quadrato:\nNel caso di vittoria in uno scontro normale nella Missione, si otterr\u00e0 una gemma rossa, utilizzabile per potenziare i 5 attributi del personaggio corrente:\nOgni missione completata comporta lo sbloccamento della propria animazione \"Kata\" relativa, visibile tra i bonus.\nPersonaggi.\nQui ci sono 18 personaggi giocabili, di cui 6 sbloccabili nella Missione.\nAmbienti.\nDelle 18 arene disponibili, 5 sono sbloccabili, ed alcuni del totale hanno 2 diverse condizioni meteorologiche,\nCritica, successo e vendite.\nIl gioco ha ricevuto critiche generalmente negative. Nella classifica di GamePro dei 10 peggiori videogiochi del 2007, Legend of the Dragon si \u00e8 classificato al 10\u00ba posto."}
{"id": "3249610", "revid": "1961055", "url": "https://it.wikipedia.org/wiki?curid=3249610", "title": "Giuseppe Casaregi", "text": "Vissuto tra Sei e Settecento, \u00e8 conosciuto per essere stato un famoso giureconsulto del mare.\nLo storico Federico Donaver ha scritto di lui ne \"Le Vie di Genova \u2013 Notizie storiche e curiose ad uso del popolo e delle scuole\", almanacco pubblicato nel 1912 per la Libreria Editrice Moderna di Genova.\nLa citt\u00e0 di Genova gli ha dedicato una strada nel quartiere della Foce.\nBiografia.\nAnche il padre di Casaregis era uno stimato giurisperito e Giuseppe ne segu\u00ec le orme. Laureatosi quando non aveva ancora compiuto il ventunesimo anno di et\u00e0, ben presto insegn\u00f2 diritto civile all'Universit\u00e0 con plauso di tutti. Appena ventenne pubblic\u00f2 un libro di commenti alle disposizioni legislative sulle successioni. Da Cosimo III, granduca di Toscana, fu chiamato - si apprende dalle note biografiche di Donaver - prima uditore nella Rota Senese, poi, nel 1717, in quella Fiorentina. Qui si distinse come legale, come curatore e come giudice.\nE a Firenze il giurisperito mor\u00ec. Fu sepolto nella chiesa degli Agostiniani dove una lapide ne ricorda la figura assieme a quella del fratello Bartolomeo, che pure visse e mor\u00ec a Firenze, dove aveva svolto attivit\u00e0 di poeta \"\"di qualche merito\", sempre secondo Donaver.\nNelle parole dello storico, \"Casaregis fu singolarmente valente nella giurisprudenza commerciale, scrisse un trattato sul Cambio, comment\u00f2 le leggi contenute nel \"Consolato del mare\", e lasci\u00f2 una quantit\u00e0 rilevante di studi, conclusioni e dissertazioni, le quali vennero pubblicate dal Municipio di Genova nel 1892\"\", in occasione del quattrocentesimo anniversario della scoperta dell'America.\nOpere.\nA rendere celebre Casaregi furono i suoi \"Discursus legales de commercio\", pubblicati per la prima volta a Genova nel 1707, che ancora oggi rappresentano una fonte imprescindibile per studiosi ed esperti della materia. In questo trattato egli d\u00e0 prova di una attenta conoscenza del diritto e della giurisprudenza commerciale marittima. Ai primi 50 \"discursus\" Casaregi ne aggiunse 136 nell'edizione fiorentina del 1719-1729 e altri 40 in quella veneziana del 1740. A partire dal 1719 il Consolato del mare \u00e8 stato incluso nei \"Discursus legales\".\nAltre opere:"}
{"id": "3249611", "revid": "729019", "url": "https://it.wikipedia.org/wiki?curid=3249611", "title": "Consensus government", "text": "Il consensus government \u00e8 una forma di governo nata negli anni settanta e basata sul consenso democratico senza per\u00f2 l'intermediazione dei partiti.\n\u00c8 utilizzato principalmente nelle aree a maggioranza inuit in Canada (Territori del Nord-Ovest, Nunavut). Una forma leggermente diversa \u00e8 usata a Guernsey.\nFunzionamento.\nI membri della legislatura sono eletti come indipendenti in collegi elettorali uninominali. Il Consiglio legislativo cos\u00ec composto elegge prima un proprio Presidente (\"Speaker\"), poi il premier e infine il Governo fra i propri componenti. In ogni elezione, il candidato deve ottenere la maggioranza dei voti espressi.\nNon esistendo partiti, n\u00e9 conseguentemente gruppi parlamentari, non esiste una opposizione vera e propria al Governo, il quale deve comunque ottenere la fiducia del Consiglio. La differenza sta nel fatto che i lavori e le decisioni del Consiglio legislativo vengono prese di comune accordo fra tutti i membri."}
{"id": "3249613", "revid": "83531", "url": "https://it.wikipedia.org/wiki?curid=3249613", "title": "Frank Stilwell", "text": "Membro della banda di fuorilegge nota come \"Cowboys\" operante nei dintorni di Tombstone (Arizona) negli anni '80 del XIX secolo. Dopo la sparatoria all'O.K. Corral (26 ottobre 1881, Tombstone) tra i fratelli Earp (Wyatt Earp, Morgan Earp e Virgil Earp) ed i Clanton-McLaury (Ike Clanton, Billy Clanton, Frank McLaury, Tom McLaury), Stilwell ed i suoi complici cercarono di eliminare gli Earp. Virgil Earp venne ferito e perse un braccio. Morgan Earp venne assassinato il 18 marzo 1882. Due giorni dopo, il 20 marzo, Stilwell, a quel tempo aiutante dello sceriffo della Contea di Cochise Johnny Behan, ed Ike Clanton cercarono di tendere un agguato agli Earp a Tucson ma vennero intercettati da Wyatt. Stilwell venne freddato da Wyatt Earp a colpi di doppietta. L'omicidio di Stilwell avvi\u00f2 la serie di episodi di violenza poi noti come Vendetta degli Earp."}
{"id": "3249623", "revid": "842", "url": "https://it.wikipedia.org/wiki?curid=3249623", "title": "X86-16", "text": ""}
{"id": "3249625", "revid": "729019", "url": "https://it.wikipedia.org/wiki?curid=3249625", "title": "Fokker D.III", "text": "Il Fokker D.III fu un caccia monoposto biplano prodotto dall'azienda tedesco imperiale Fokker-Flugzeugwerke negli anni dieci del XX secolo.\nProgettato nel 1916 da Martin Kreutzer, entr\u00f2 in servizio nei reparti della Luftstreitkr\u00e4fte, la componente aerea del Deutsches Heer (l'esercito imperiale tedesco), gi\u00e0 nelle prime fasi della prima guerra mondiale ma ben presto affiancato da modelli pi\u00f9 efficienti.\nStoria.\nSviluppo.\nDurante le prime fasi della prima guerra mondiale, l'industria meccanica progred\u00ec velocemente nello sviluppo della componentistica sottoposta alle autorit\u00e0 militari tedesco imperiali. Nell'ambito aeronautico grande impulso si ebbe nella produzione di motori che in breve tempo, grazie all'impegno di aziende come la Oberursel, riusc\u00ec a rendere disponibili nuove unit\u00e0 dotate di sempre maggiore potenza.\nLa Fokker, avuti a disposizione i nuovi motori rotativi Oberursel U.III da 160 PS (118 kW) nominali, oltre ad utilizzarli sul monoplano E.IV adattarono il precedente caccia D.II al nuovo motore con poche modifiche, orientate soprattutto all'irrobustimento della cellula. Il prototipo che ne deriv\u00f2, designato M 19, conservava quindi lo stesso aspetto del predecessore se non per la parte anteriore, a causa della diversa conformazione del motore, ora racchiuso in un diverso e pi\u00f9 corto cofano aperto inferiormente. Dopo la valutazione, la commissione esaminatrice Idflieg lo giudic\u00f2 idoneo al servizio; l'aereo ricevette la designazione ufficiale D.III e fu avviato alla produzione in serie.\nLa produzione totale di questa versione, che si svolse parallelamente alla versione D.II, si attest\u00f2 su 153 esemplari.\nImpiego operativo.\nIl Fokker D.III cominci\u00f2 ad essere consegnato ai reparti nel corso del 1916 ma le prestazioni offerte, leggermente migliorate rispetto ai precedenti modelli, furono ben presto superate non solo dai caccia in dotazione alle nazioni della Triplice intesa ma anche dai ricognitori biposto prodotti in patria da Albatros ed Halberst\u00e4dter Flugzeugwerke.\nTuttavia alcuni degli assi dell'aviazione tedesca come Oswald Boelcke, Manfred von Richthofen ed Ernst Udet li utilizzarono con successo compiendo parte degli abbattimenti a loro accreditati nella prima parte della loro carriera.\nDescrizione tecnica.\nIl Fokker D.III conservava l'aspetto per l'epoca convenzionale del modello capostipite della serie, il D.I: biplano, monomotore monoposto con carrello fisso.\nLa fusoliera, di sezione rettangolare e realizzata in legno ricoperto di tela verniciata, era caratterizzata dal singolo abitacolo aperto destinato al pilota. Posteriormente terminava in un impennaggio classico monoderiva di forma circolare dotato di piani orizzontali completamente mobili che integravano le funzioni degli equilibratori.\nLa configurazione alare era biplana con ala superiore ed inferiore di ugual misura, quest'ultima leggermente spostata verso coda, collegate tra loro da due coppie di montanti per lato ed integrate da tiranti in filo d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Oberursel U.III, un rotativo 14 cilindri a doppia stella raffreddato ad aria capace di erogare una potenza pari a 160 PS (118 kW), posizionato all'apice anteriore della fusoliera racchiuso da un cofano metallico ed abbinato ad un'elica bipala in legno a passo fisso.\nL'armamento consisteva in una o due mitragliatrici LMG 08/15 calibro 7,92 mm posta davanti all'abitacolo che, sincronizzata, consentiva di sparare senza conseguenze attraverso il disco dell'elica."}
{"id": "3249629", "revid": "228587", "url": "https://it.wikipedia.org/wiki?curid=3249629", "title": "Localit\u00e0 transilvane con chiese fortificate", "text": "Il sud-est della Transilvania \u00e8 una delle regioni con il pi\u00f9 elevato tasso di chiese fortificate costruite dal Trecento al Seicento. Se due secoli fa c'erano circa 300 chiese fortificate, oggi ce ne sono ancora circa 150 localit\u00e0 con chiese fortificate. Sette di queste localit\u00e0 (sei localit\u00e0 sassone e una localit\u00e0 sicule) sono state registrate nella Lista del Patrimonio dell'Umanit\u00e0. La lista presente in questa voce non \u00e8 completa."}
{"id": "3249631", "revid": "69794", "url": "https://it.wikipedia.org/wiki?curid=3249631", "title": "Ram Vaswami", "text": ""}
{"id": "3249638", "revid": "36426", "url": "https://it.wikipedia.org/wiki?curid=3249638", "title": "Cattedrale di Santa Maria Assunta (Spoleto)", "text": ""}
{"id": "3249639", "revid": "578091", "url": "https://it.wikipedia.org/wiki?curid=3249639", "title": "Le Peruggine", "text": "Le Peruggine \u00e8 l'alias del duo di autrici italiane di spaghetti manga di genere \"yaoi\", composto da Barbara Apostolico e Claudia Lombardi.\nBiografia.\nIl triennio d'esordio.\nCirca a met\u00e0 degli anni novanta il duo ha collaborato inizialmente con la fanzine Cultur Club di Eva Villa, per poi dedicarsi ai loro due progetti personali, Caim e Atlantis, pubblicati il primo con l'Associazione Culturale Cultur Club e il secondo con Marmax Edizioni. Ad oggi sono tra le prime artiste che hanno contribuito alla diffusione del genere Yaoi fuori dai confini giapponesi, riscuotendo un ottimo successo. Proprio dal periodo di collaborazione presso la Cultur Club, le due autrici vengono insignite dell'appellativo \"Le Peruggine\", direttamente dal pubblico romano, che subito le ha acclamate.\nNel 1997 pubblicano con i tipi della Cultur Club la parodia omoerotica de \"I cinque samurai\", mentre tra il 1997 e 1998, sempre per lo stesso editore, una parodia su \"Bastard!!\" in due parti. In quest'ultimo anno realizzano anche il loro primo fumetto originale intitolato \"Tu e io\", per poi dedicarsi nell'anno successivo ad un'altra parodia, ispirata alla serie di Takehiko Inoue: \"Slam Dunk\".\nIl successo in Italia.\nNel novembre del 2000, sotto l'etichetta Cultur Club, esce nelle fumetterie il primo numero di \"Caim\", miniserie di quattro numeri. A distanza di qualche mese, esce anche il primo numero di Atlantis, per la Marmax Edizioni. Questi due titoli, che le hanno portate nel gotha dello Yaoi italico, sono stati omaggiati dal loro pubblico con fan art e fanfic.\nIl successo negli USA.\nNel 2006 vengono messe sotto contratto dalla Yaoi Press, casa editrice con sede in Nevada, che le immette nel mercato americano con la storia breve \"Figaru\", scritta dalla fondatrice Yamila Abraham.\nL'anno successivo comincia un periodo particolarmente produttivo sempre in collaborazione con la Yaoi Press, che vede la pubblicazione, all'interno di \"Winter Demon vol.2\" dei lavori del duo. Qualche mese dopo viene pubblicato un artbook con disegni inediti, intitolato \"Yaoi Gothic: an explicit Sketchbook\" ed infine il primo volume della loro serie italiana \"Caim\", che avr\u00e0 il titolo modificato in \"Cain\".\nNel 2008 la collaborazione prosegue nuovamente col numero tre di \"Winter demon\" e con la pubblicazione di altri due volumi di \"Cain\", che completano l'edizione americana.\nA luglio 2008 partecipano come ospiti allo Yaoi Jamboree 2008, tenutosi a Phoenix e all'Anime Expo, sempre nello stesso mese a Los Angeles.\nPer lo Studio Ebi realizzano alcune illustrazioni per \"Che santo \u00e8? Iconografia dei santi in stile manga\", pubblicato nel novembre 2008.\nSempre nel 2008 realizzano per lo stesso studio sette rappresentazioni in versione manga dei Sette arcangeli, che vengono poi pubblicate e presentate alla conferenza stampa del 25 gennaio 2009, presso il museo Diocesano di Brescia all'interno della manifestazione annuale dedicata alla cultura giapponese \"Il Giappone nel chiostro\".\nOpere.\nLe opere sono disposte in ordine cronologico.\nManga.\nLa serie Atlantis \u00e8 ancora in corso di pubblicazione e si \u00e8 fermata al numero 6."}
{"id": "3249640", "revid": "1573940", "url": "https://it.wikipedia.org/wiki?curid=3249640", "title": "Curculio nucum", "text": "Il balanino della nocciola (Curculio nucum ) \u00e8 un coleottero della famiglia dei Curculionidi.\nGli adulti compaiono a primavera e durante la bella stagione si alimentano sulle piante di nocciolo. La larva si sviluppa all'interno della nocciola. La larva matura si lascia cadere al suolo e si impupa sotto terra."}
{"id": "3249641", "revid": "51032", "url": "https://it.wikipedia.org/wiki?curid=3249641", "title": "Benicio Del Toro", "text": ""}
{"id": "3249645", "revid": "124114866", "url": "https://it.wikipedia.org/wiki?curid=3249645", "title": "Aaron Norris", "text": "Biografia.\nAaron Norris di origini irlandesi e Cherokee, \u00e8 il fratello minore del noto produttore/attore Chuck Norris. Durante la guerra del Vietnam, sia Aaron che suo fratello Wieland Clyde Norris (1943-1970) si arruolarono nella United States Army. Durante la guerra Aaron sopravvisse ma suo fratello venne ucciso in azione.\nAaron inizia la sua carriera nel 1974 apparendo come stuntman nel film \"Johnny lo svelto\" e interpretando sempre lo stesso ruolo in altri film come \"Commando Black Tigers\", \"The Octagon\", \"Break dance\", \"A gabbia nuda\" e \"Colpo di fulmine - Il mago della truffa\". Detiene il record delle cinture nere in America Tang So Do e Chun Kuk Do sotto la supervisione del fratello. Nel 1982 inizia la sua carriera come produttore nel film \"Terrore in citt\u00e0\" prodotto e interpretato dal fratello. \nNel 1988 dirige, per la prima volta, il fratello Chuck nell'ultimo capitolo della saga di guerra Missing in Action, \"\". Sempre nello stesso anno dirige \"La collina dell'onore\" uno dei pochi film che dirige in cui non compare il fratello. Dagli anni novanta dirige il fratello in molti film: \"Omicidio incrociato\" (1991), \"Pugno d'acciaio\" (1992), \"Hellbound - All'inferno e ritorno\" (1994), \"Il cane e il poliziotto\" (1995) e \"Forest Warrior\" (1996). \u00c8 regista di molti episodi della celebre serie \"Walker Texas Ranger\" dal 1996 al 2001 co-producendola anche.\nLavora come produttore in numerose pellicole come \"La vendetta di Logan\" (1998), \"The President's Man 2 - Attacco al centro del potere\" (2002), e la fiction televisiva \"Sons of Thunder\" (1999), mentre nel 2005 dirige \", seguito della serie televisiva."}
{"id": "3249650", "revid": "110157", "url": "https://it.wikipedia.org/wiki?curid=3249650", "title": "Touit costaricensis", "text": "Il pappagallino fronterossa (Touit costaricensis ) \u00e8 un uccello della famiglia degli Psittacidi. Caratterizzato da un evidente bordo alare rosso, con piumaggio generale verde e taglia attorno ai 17\u00a0cm, presenta una zona rossa sulla fronte e sotto l'occhio, dove il maschio ha anche una sfumatura azzurra, assente nella femmina, e un'ampia zona sotto l'ala rossa e gialla (il maschio ha pi\u00f9 rosso rispetto alla femmina, mentre l'immaturo \u00e8 quasi totalmente privo del rosso facciale). Vive in Costa Rica e a Panama."}
{"id": "3249652", "revid": "599013", "url": "https://it.wikipedia.org/wiki?curid=3249652", "title": "WTA Tour 1977", "text": "Il WTA Tour 1977 \u00e8 iniziato il 3 gennaio con il Virginia Slims of Washington e si \u00e8 concluso il 31 dicembre con la finale dell'Australian Open di dicembre.\nNel 1977 indipendentemente dai tornei del Grande Slam organizzati dall'ITF, la stagione dei tornei della WTA era divisa in due circuiti:\nUn certo numero di tornei non appartenevano a nessuno di questi due circuiti.\nLuglio.\n\"Nessun evento\""}
{"id": "3249653", "revid": "767487", "url": "https://it.wikipedia.org/wiki?curid=3249653", "title": "Charleston (Arizona)", "text": "Charleston \u00e8 una citt\u00e0 fantasma degli Stati Uniti d'America della contea di Cochise nello Stato dell'Arizona.\nStoria.\nFu occupata dalla fine degli anni 1870 fino alla fine degli anni 1880 e si trovava in quello che allora era conosciuto come il Territorio dell'Arizona. Situata sulla sponda occidentale del fiume San Pedro, l'economia di Charleston era basata sulla macinazione del minerale d'argento estratto dalla vicina Tombstone nella comunit\u00e0 di Millville, situata direttamente sul fiume."}
{"id": "3249655", "revid": "442848", "url": "https://it.wikipedia.org/wiki?curid=3249655", "title": "Fiume San Pedro", "text": "Il San Pedro \u00e8 un fiume che scorre dal Messico agli Stati Uniti d'America sulla linea nord-sud.\nPercorso.\nHa la sua fonte 16 chilometri a sud di Sierra Vista, in Arizona, vicino Cananea, in Messico.\nScorre verso nord per 230\u00a0km, attraversando la Contea di Santa Cruz, la Contea di Cochise, la Contea di Graham, la Contea di Pima e la Contea di Pinal, fino a confluire nel fiume Gila presso la citt\u00e0 di Winkelman."}
{"id": "3249658", "revid": "1442080", "url": "https://it.wikipedia.org/wiki?curid=3249658", "title": "Mercedes Cup 2004 - Singolare", "text": "Il singolare del Mercedes Cup 2004 \u00e8 stato un torneo di tennis facente parte dell'ATP Tour.\nGuillermo Coria era il detentore del titolo, ma non ha partecipato al torneo.\nCa\u00f1as ha battuto in finale 5\u20137, 6\u20132, 6\u20130, 1\u20136, 6\u20133 Gast\u00f3n Gaudio.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3249659", "revid": "1573940", "url": "https://it.wikipedia.org/wiki?curid=3249659", "title": "Touit dilectissimus", "text": "Il pappagallino fronteblu (Touit dilectissimus ) \u00e8 un uccello della famiglia degli Psittacidi.\nDescrizione.\nCaratterizzato da un evidente bordo alare rosso, con piumaggio generale verde e taglia attorno ai 17\u00a0cm, \u00e8 molto simile al pappagallino fronterossa, dal quale si differenzia per l'assenza del rosso frontale e per una maggiore presenza di blu attorno all'occhio e sul capo (blu che nella femmina diventa bruno, mentre nell'immaturo \u00e8 verde senza segni rossi).\nDistribuzione e habitat.\nVive a Panama, in Colombia, in Ecuador, e in Venezuela, nelle foreste fino ai 1600 metri di quota."}
{"id": "3249663", "revid": "76963", "url": "https://it.wikipedia.org/wiki?curid=3249663", "title": "Rachel Roberts (modella)", "text": "Biografia.\n\u00c8 nota per aver sfilato per marchi come Ralph Lauren, Gap, Bottega Veneta, Ferr\u00e9, Sisley e Victoria's Secret e per il suo ruolo da protagonista nel film \"S1m0ne\" di Andrew Niccol al fianco di Al Pacino. Ha inoltre recitato come guest star in serie televisive come \"Entourage\", \"Ugly Betty\", \"Numb3rs\" e \"FlashForward\". Nel 2015 ha partecipato ad un video musicale prodotto da Rihanna, per la canzone \"Bitch Better Have My Money\", nel quale veste i panni di una donna che viene torturata a morte dalla cantante e la sua gang."}
{"id": "3249665", "revid": "879070", "url": "https://it.wikipedia.org/wiki?curid=3249665", "title": "Touit huetii", "text": "Il pappagallino spallescarlatte (Touit huetii ) \u00e8 un uccello della famiglia degli Psittacidi. Caratterizzato dalle spalle rosse, con una zona rossa molto diffusa nella parte inferiore dell'ala nel maschio e verde con poco rosso nella femmina, ha piumaggio base verde, pi\u00f9 pallido nelle parti ventrali, taglia attorno ai 16\u00a0cm, una seconda banda sulla spalla di colore blu e la parte inferiore della coda rossa nel maschio. La testa mostra una corona nero-blu appena accennata, guance azzurre e fronte e lati della testa bruni; tutte colorazioni che mancano nei soggetti immaturi, essendo tutta la zona verde. \u00c8 distribuito in Colombia, Venezuela, Guyana, Ecuador e Bolivia, dove abita le foreste fino ai 1200 metri di quota."}
{"id": "3249670", "revid": "287204", "url": "https://it.wikipedia.org/wiki?curid=3249670", "title": "Kruno Prijatelj", "text": "Considerevole \u00e8 stato il suo contributo alla storia dell'arte dalmata, avendo egli messo in evidenza molti artisti precedentemente ignoti e risolvendo molti problemi di attribuzione.\nA suo tempo era indiscutibilmente uno dei pi\u00f9 profondi conoscitori del barocco in Dalmazia, tanto da esser chiamato \"Prijatelj od Baroka\" (Amico del Barocco).\nBiografia.\nLa formazione di Prijatelj ebbe luogo durante il periodo turbolento della Seconda guerra mondiale: studi\u00f2 storia dell'arte fra Zagabria e Roma, laureandosi all'universit\u00e0 di Zagabria nel 1946. L'anno successivo consegu\u00ec il dottorato a Zagabria, con una tesi sul \"Barocco a Spalato\".\nTra il 1950 e il 1979 lavor\u00f2 alle Gallerie d'arte di Spalato, delle quali fu direttore. Questi anni furono i pi\u00f9 fertili della sua vita, fornendo un formidabile contributo alla conoscenza della storia dell'arte croata. Notevolissimi i suoi scritti sulle pi\u00f9 grandi figure dell'arte dalmata, ma anche la riscoperta di artisti meno conosciuti, come Matteo Ponzone. Coraggiosa la sua attribuzione di varie opere a Biagio di Giorgio da Tra\u00f9, un pittore itinerante fra Zara, Tra\u00f9, Spalato, Ragusa, Stagno e Bua.\nDal 1972 Prijatelj ottenne la cattedra di Storia dell'arte all'Universit\u00e0 di Zagabria (Facolt\u00e0 di Filosofia di Zagabria), insegnando storia dell'arte contemporanea come professore a contratto. Dal 1979 fu professore ordinario alla Facolt\u00e0 di Filosofia di Zara dove lavor\u00f2 fino al suo ritiro nel 1991.\nDal 1968, venne nominato fra i soci regolari dell\"Accademia jugoslava delle Scienze e delle Arti\", che dopo il crollo della Jugoslavia venne rinominata Accademia croata delle Scienze e delle Arti.\nKruno Pijatelj mor\u00ec a Spalato nel 1998."}
{"id": "3249673", "revid": "879070", "url": "https://it.wikipedia.org/wiki?curid=3249673", "title": "Touit melanonotus", "text": "Il pappagallino dorsobruno (Touit melanonotus ) \u00e8 un uccello della famiglia degli Psittacidi. Presenta taglia attorno ai 15\u00a0cm, nessun dimorfismo sessuale, colorazione generale verde con dorso e ali screziate di bruno ed evidenti segni neri su spalle e bordo ala. Le timoniere laterali sono rosse e una macchia brunastra compare nella zona periauricolare. Vive nel sud-est del Brasile, dove abita le foreste umide tra i 500 e i 1000 metri di quota e si sottopone a locali migrazioni stagionali che, occasionalmente, lo portano anche fino ai 1400 metri di altitudine."}
{"id": "3249677", "revid": "1793900", "url": "https://it.wikipedia.org/wiki?curid=3249677", "title": "Lingua winnebago", "text": "La lingua winnebago, chiamata ho-chunk nella nomenclatura ISO 639, nota anche come hoc\u00e1k, hocak wazijaci, hocank o hochank, \u00e8 una lingua siouan parlata negli Stati Uniti d'America, in Nebraska e Wisconsin.\nDistribuzione geografica.\nLa lingua \u00e8 parlata dagli appartenenti alla trib\u00f9 Winnebago del Nebraska e alla Nazione Ho-Chunk del Wisconsin. Secondo \"Ethnologue\", nel 2007 contava 250 locutori. \nStoria.\nImportante studioso di questa lingua \u00e8 stato Paul Radin, in \"The Winnebago tribe\" (U. of Nebraska Press, 1970), e che cerc\u00f2 anche di approfondire il linguaggio dei complessi testi religiosi arcaici dei riti tribali.\nSistema di scrittura.\nPer la scrittura viene utilizzato l'alfabeto latino."}
{"id": "3249679", "revid": "927797", "url": "https://it.wikipedia.org/wiki?curid=3249679", "title": "Touit purpuratus", "text": "Il pappagallino groppazaffiro (Touit purpuratus ) \u00e8 un uccello della famiglia degli Psittacidi. La specie presenta piumaggio generale verde intenso e taglia attorno ai 17\u00a0cm. Sono censite due sottospecie del tutto simili: \"T. p. purpuratus\" e \"T. p. viridiceps\" (con la testa verde, priva del colore bruno). Presenta fronte, corona, nuca e auchenio verde-bruni, ali verdi con copritrici brune e bordo blu, groppone blu zaffiro, coda verde con banda rossastra ai lati. Il maschio si differenzia dalla femmina per la colorazione blu pi\u00f9 estesa sul groppone e per quella bruna pi\u00f9 scura. Vive in Colombia, Ecuador, Per\u00f9, Brasile, Venezuela e Guyana, dove sceglie foreste fitte fino ai 1200 metri di quota."}
{"id": "3249681", "revid": "287204", "url": "https://it.wikipedia.org/wiki?curid=3249681", "title": "Touit stictopterus", "text": "Il pappagallino alimacchiate (Touit stictopterus ) \u00e8 un uccello della famiglia degli Psittacidi. Specie dalla colorazione generale verde con ali brune, picchiettate di macchie bianche nel maschio e scagliate di verde nella femmina. Ha taglia attorno ai 17\u00a0cm e vive in Colombia e Per\u00f9 nelle foreste umide subtropicali, nelle savane e nelle foreste secondarie a quote che vanno dai 500 ai 2300 metri, anche se il grosso della popolazione vive tra i 1000 e i 1700 metri."}
{"id": "3249682", "revid": "287204", "url": "https://it.wikipedia.org/wiki?curid=3249682", "title": "Touit surdus", "text": "Il pappagallino codadorata (Touit surdus ) \u00e8 un uccello della famiglia degli Psittacidi. Quasi identico al pappagallino dorsobruno, ma privo del bruno dorsale e con le timoniere laterali giallo ocra; ha taglia attorno ai 16\u00a0cm ed \u00e8 censito in due sottospecie: \"T. s. surdus\", diffuso nel sud-est del Brasile; \"T. s. ruficauda\", diffuso nel Brasile orientale. Migratore, preferisce le foreste di pianura, mai oltre gli 800 metri."}
{"id": "3249689", "revid": "69794", "url": "https://it.wikipedia.org/wiki?curid=3249689", "title": "Harrah's Entertainment", "text": ""}
{"id": "3249694", "revid": "116564785", "url": "https://it.wikipedia.org/wiki?curid=3249694", "title": "Ahmed Aboutaleb", "text": "Biografia.\nLaburista, \u00e8 stato il primo sindaco di una grande citt\u00e0 olandese, Rotterdam, ad essere di origine marocchina e berbera, musulmano, e discendente di immigrati. Aboutaleb ha la doppia nazionalit\u00e0 (olandese e marocchina), ed \u00e8 un musulmano praticante. \u00c8 stato Segretario di Stato per gli Affari Sociali ed il Lavoro nel Governo Balkenende IV."}
{"id": "3249695", "revid": "1793900", "url": "https://it.wikipedia.org/wiki?curid=3249695", "title": "Rio All Suite Hotel and Casino", "text": "Il Rio All Suite Hotel and Casino \u00e8 un hotel e casin\u00f2 di Las Vegas, situato nel census-designated place di Paradise (Nevada).\nConosciuto anche come The Rio, venne aperto ufficialmente il 15 gennaio 1990 dalla Harrah's Entertainment, oggi denominata \"Caesars Entertainment Corporation\". Deve il suo nome alla citt\u00e0 di Rio de Janeiro: il casin\u00f2 \u00e8 infatti ispirato alla cultura brasiliana.\nL'hotel dispone di 2.522 stanze (dai 56 ai 1.200\u00a0m\u00b2) mentre l'area destinata al gioco \u00e8 ampia 11.000\u00a0m\u00b2. Il Rio \u00e8 stato rinnovato nel 2005 e nel 2007.\nDal 2005 il Rio All Suite Hotel and Casino ospita le World Series of Poker."}
{"id": "3249698", "revid": "767487", "url": "https://it.wikipedia.org/wiki?curid=3249698", "title": "Charles Barney Cory", "text": "Biografia.\nCory nacque a Boston. Suo padre aveva fatto fortuna con un'impresa di importazioni e quindi Cory non ebbe mai bisogno di lavorare. All'et\u00e0 di sedici anni svilupp\u00f2 un grande interesse per l'ornitologia e inizi\u00f2 a collezionare esemplari impagliati. Grazie alle possibilit\u00e0 economiche e al fatto che inizi\u00f2 a viaggiare gi\u00e0 da giovane, divenne il migliore collezionista di uccelli dei Caraibi e della regione del Golfo del Messico.\nCory fu membro di varie associazioni. Inizi\u00f2 a studiare sia ad Harvard che alla Facolt\u00e0 di Diritto dell'Universit\u00e0 di Boston, ma ben presto abbandon\u00f2 gli studi per poter continuare i suoi viaggi. Nel 1883 fu uno dei quarantotto ornitologi invitati a fondare l'Unione Americana degli Ornitologi. Quando la sua collezione di uccelli, composta da 19.000 esemplari, divenne troppo grande per poter essere ospitata nella sua casa, la don\u00f2 al Field Museum di Chicago, dove venne nominato Curatore di Ornitologia. La raccolta dei 600 volumi di ornitologia prodotti da Cory venne pubblicata da Edward E. Ayer nel 1894 e fu in parte donata al museo. Cory perdette la sua intera fortuna nel 1906 e per poter vivere ottenne un posto al museo come Curatore di Zoologia, posizione che mantenne per tutto il resto della vita.\nCory scrisse molti libri, tra cui \"The Birds of Haiti and San Domingo\" (1885), \"The Birds of the West Indies\" (1889) e \"The Birds of Illinois and Wisconsin\" (1909). La sua ultima grande opera furono i quattro volumi del \"Catalogue of the Birds of the Americas\", che venne completato dopo la sua morte da Carl Edward Hellmayr.\nCory fu il primo a descrivere la berta maggiore come specie separata. Questa era stata descritta in precedenza da Giovanni Antonio Scopoli nel 1769, ma esso la ritenne una semplice sottospecie di un'altra berta.\nCory partecip\u00f2 come giocatore di golf alle Olimpiadi del 1904, ma non vinse alcuna medaglia."}
{"id": "3249701", "revid": "124084072", "url": "https://it.wikipedia.org/wiki?curid=3249701", "title": "Peste di Azoth", "text": "La peste di Azoth \u00e8 un dipinto di Nicolas Poussin risalente al 1631, custodito al Louvre.\nStoria.\nL'opera fu eseguita da Poussin per Fabrizio Valguarnera, un nobile palermitano; ebbe diversi proprietari fino ad essere acquistata dal cardinale Richelieu, per poi confluire nelle raccolte di Luigi XIV.\nIl dipinto fu acquistato dal Valguarnera, insieme al \"Regno di Flora\" dello stesso pittore francese (e a molti quadri di altri autori), probabilmente con i proventi di un furto. Ne scatur\u00ec un clamoroso caso giudiziario, in cui lo stesso Poussin fu chiamato a deporre come testimone.\nUna copia di alta qualit\u00e0 dell'opera, forse una replica dello stesso Poussin, si trova nel Museu Nacional de Arte Antiga di Lisbona.\nDescrizione e stile.\nIl dipinto rappresenta un passo del primo \"libro di Samuele\", nel quale Dio accusa i Filistei di aver rubato l'Arca dell'Alleanza, inviandogli la tremenda piaga della peste.\nL'arca \u00e8 raffigurata alla sinistra del dipinto, nei pressi del tempio di Dagon ormai in rovina; frammenti della statua della divinit\u00e0 sono visibili ai piedi di una colonna vicino. Tutto attorno, circondata da uno sfondo di numerose architetture classiche, si trova una folla di persone terrorizzate, ritratte il pi\u00f9 delle volte in fuga tra i cadaveri degli appestati che coprono il terreno; a terra abbondano anche i topi e gli uomini si tappano il naso per il fetore dei corpi. I colori sono tetri e gli edifici incombenti rendono la scena oppressiva. Questa rappresentazione tanto cruda della piaga fu ispirata all'autore dall'epidemia di peste scoppiata a Milano nel 1630.\nLa composizione generale dell'opera ha portato alcuni studiosi ad accostarla all'\"Incendio di Borgo\" di Raffaello.\nUlteriori riferimenti seguiti da Poussin si trovano in due incisioni. La prima \u00e8 la \"Peste di Frigia\" (nota anche come il \"Morbetto\"), eseguita da Marcantonio Raimondi su disegno di Raffaello, la seconda - da cui deriva l'ambientazione della \"Peste di Azoth\" - \u00e8 il fondale per una \"Scena tragica\" dell'architetto Sebastiano Serlio."}
{"id": "3249705", "revid": "729019", "url": "https://it.wikipedia.org/wiki?curid=3249705", "title": "Fokker V.8", "text": "Il Fokker V.8 fu un caccia monoposto pentaplano realizzato dall'azienda tedesco imperiale Fokker-Flugzeugwerke negli anni dieci del XX secolo e rimasto allo stadio di prototipo.\nProgettato nel 1917 e sviluppato sulla base delle esperienze del triplano V.6 presentava l'inedita configurazione basata su un'ala triplana posizionata all'apice anteriore del velivolo ed una biplana posta dopo l'abitacolo.\nStoria del progetto.\nNei primi mesi del 1917 Anthony Fokker rifer\u00ec al suo direttore dell'ufficio progetti Reinhold Platz la sua intenzione di studiare una soluzione simile a quella adottata dal britannico Sopwith Triplane, che dal momento della sua entrata in servizio aveva creato all'aviazione tedesco imperiale grazie alle sue prestazioni nettamente superiori in termini di tempo di salita e tangenza massima operativa. I vari prototipi che si succedettero trovarono nei V.5 con motore rotativo e V.6 con motore in linea lo sviluppo definitivo, avviato alla produzione con minime modifiche come Dr.I, ma Fokker, probabilmente alla ricerca di ancora maggiori prestazioni, decise di avviare lo sviluppo di un pentaplano pur in disaccordo con Platz.\nVenne quindi approntato un nuovo prototipo, al quale venne assegnata la designazione V.8, che adottava la fusoliera del V.6 ma integrava la sua ala triplana in posizione avanzata a ridosso del disco dell'elica, quindi ne veniva installata una seconda, in configurazione biplana, appena dietro l'abitacolo.\nCome era solito fare, fu lo stesso Fokker a portare in volo per la prima volta il V.8 nell'ottobre 1917 ma alcune testimonianze affermano che dopo il decollo riatterr\u00f2 velocemente. Durante la breve prova Fokker si rese immediatamente conto che era necessario introdurre delle modifiche ma, pur modificandone la struttura, al volo successivo, effettuato brevemente due settimane pi\u00f9 tardi, decise che non era possibile ricavarne un modello da avviare alla produzione. L'unico V.8 realizzato venne demolito e lo sviluppo della soluzione a velatura pentaplana interrotto."}
{"id": "3249706", "revid": "300067", "url": "https://it.wikipedia.org/wiki?curid=3249706", "title": "Santino Ciceri", "text": "Carriera.\nGioc\u00f2 con il Milan in Serie A (una sola presenza in massima serie, il 3 giugno 1956 in occasione della sconfitta interna con la ) ed in Coppa dei Campioni (una presenza in occasione della vittoria esterna sul Saarbr\u00fccken del 23 novembre 1955; in seguito gioc\u00f2 a lungo in B, in particolare per il Verona con cui scese in campo per 158 volte.\nTra il 1964 e il 1968 milit\u00f2 nel , con cui vinse il campionato di Serie C 1966-1967; in quella stagione realizz\u00f2 anche una rete, su calcio di rigore, nella vittoria per 4-0 sul . Chiuse la carriera con l', societ\u00e0 per la quale fu a pi\u00f9 riprese segretario nel corso degli anni settanta.\nIn carriera ha totalizzato complessivamente una presenza in Serie A e 306 in Serie B."}
{"id": "3249708", "revid": "287204", "url": "https://it.wikipedia.org/wiki?curid=3249708", "title": "Tellos Agras", "text": ""}
{"id": "3249710", "revid": "767487", "url": "https://it.wikipedia.org/wiki?curid=3249710", "title": "L'ottava moglie di Barbabl\u00f9 (film 1923)", "text": "L'ottava moglie di Barbabl\u00f9 (\"Bluebeard's Eighth Wife\") \u00e8 un film muto del 1923 diretto da Sam Wood.\nNel 1938, Lubitsch ne girer\u00e0 la versione sonora, con Claudette Colbert e Gary Cooper.\nLa sceneggiatura di Sada Cowan si basa sulla commedia francese \"La Huiti\u00e8me Femme de Barbe Bleue\" di Alfred Savoir, che - nella traduzione inglese di Charlton Andrews - aveva debuttato al Ritz Theatre di Broadway il 19 settembre 1921 con il titolo \"Bluebeard's 8th Wife\".\nTrama.\nMona de Briac, appartenente a una aristocratica famiglia francese andata in rovina, sposa John Brandon, milionario americano. Per scoprire, subito dopo le nozze, che il marito ha gi\u00e0 avuto, prima di lei, altre sette mogli. Adesso, per\u00f2, Brandon ha capito che l'ottava moglie \u00e8 quella giusta, il Vero Amore. Mona, invece, vuole di divorzio e, per ottenerlo, rifiuta di consumare il matrimonio. Tra battute fulminanti, giochi allusivi, ritrosie e avances, la storia arriva al gran finale che \u00e8 quello dei due sposi riappacificati e innamorati, finalmente pronti al gran passo.\nProduzione.\nProdotto dalla Famous Players-Lasky Corporation, venne girato dal 27 febbraio a primavera 1923. L'originale lavoro teatrale era stato un cavallo di battaglia a Broadway per Ina Claire. La Paramount comper\u00f2 i diritti della commedia, un testo brillante e anche piccante, per Gloria Swanson, proprio in un momento in cui Hollywood cominciava ad adottare un codice di autocensura .\nDistribuzione.\nIl copyright, richiesto dalla Famous Players-Lasky Corp., fu registrato il 26 giugno 1923 con il numero LP19167.&lt;br&gt;\nIl film, distribuito dalla Paramount Pictures, fu presentato in prima al Rialto Theatre di New York il 5 agosto 1923, uscendo nelle sale il 9 settembre 1923. Nel Regno Unito, fu distribuito l'8 settembre 1923; in Norvegia, con il titolo \"Blaaskj\u00e6g's 8de hustru\", nell'aprile 1924; in Danimarca, come \"Rolf Blaask\u00e6gs ottende Kone\", il 12 maggio 1924; Colombia 12 settembre 1924; in Francia, come \"La Huiti\u00e8me Femme de Barbe-Bleue\", il 24 ottobre 1924; in Finlandia, il 14 dicembre 1924; in Spagna prese il titolo \"La octava esposa de Barba Azul\"; in Polonia, quello di \"\u00d3sma \u017cona Sinobrodego\"; in Ungheria, quello di \"K\u00e9kszak\u00e1ll 8-ik feles\u00e9ge\".\nNon si conoscono copie ancora esistenti della pellicola che viene considerata presumibilmente perduta."}
{"id": "3249712", "revid": "322321", "url": "https://it.wikipedia.org/wiki?curid=3249712", "title": "Diocesi di Montemarano", "text": "La diocesi di Montemarano (in latino: \"Dioecesis Montis Marani\") \u00e8 una sede soppressa e sede titolare della Chiesa cattolica.\nTerritorio.\nLa diocesi comprendeva gli abitati di Montemarano, Volturara Irpina, Castelfranci e Castelvetere sul Calore.\nSede vescovile era il borgo irpino di Montemarano, dove fungeva da cattedrale la chiesa dell'Assunzione di Maria Vergine.\nStoria.\nLa diocesi di Montemarano \u00e8 attestata per la prima volta nella bolla con cui papa Stefano IX il 24 gennaio 1058 confermava all'arcivescovo Udalrico di Benevento i suoi diritti metropolitici aggiungendo alle precedenti diocesi suffraganee, elencate nella bolla di papa Leone IX del 1053, altre diocesi, tra cui anche quella di Montemarano.\nLa diocesi fu probabilmente eretta fra il 1053 ed il 1058, in seguito all'incastellamento operato dai Normanni con l'accorpamento di piccoli nuclei sparsi in posizione elevata e facilmente difendibile, a controllo della valle del Calore, a met\u00e0 dell'XI secolo.\nIl primo vescovo conosciuto \u00e8 san Giovanni di Montemarano, consacrato nella cattedrale di Salerno da Roffredo, arcivescovo di Benevento, su mandato di papa Gregorio VII, e che mor\u00ec in fama di santit\u00e0 il 14 aprile 1095. Un anonimo vescovo, documentato da Cappelletti, prese parte nel 1119 alla traslazione delle reliquie di diversi santi fatta dal metropolita Landolfo di Benevento. Segue il vescovo Giacomo I, che nel mese di luglio 1158 assistette alla donazione della chiesa di San Giovanni di Gualdo fatta da Simone di Tivilla, signore di Montella. La serie episcopale di Montemarano si fa continua e meno lacunosa solo a partire dalla fine del XIII secolo.\nVerso la met\u00e0 del XIV secolo, la diocesi visse un momento di grave dissenso interno causato dalla divisione del capitolo della cattedrale, che port\u00f2 a una duplice elezione: Pietro, che fu confermato dal metropolita Arnaldo di Benevento, e Angelo Audini, che si appell\u00f2 alla Santa Sede per veder riconosciuta la propria legittimit\u00e0. A causa della morte di papa Giovanni XXII (1334), le cose andarono per le lunghe e solo nel 1340 papa Benedetto XII pose fine alla controversia dando ragione al vescovo Pietro, che fu confermato nella sua sede.\nTra i vescovi del Cinquecento si distinse in particolare il francescano spagnolo Antonio Gaspar Rodr\u00edguez (1552-1570), che prese parte al concilio di Trento, radun\u00f2 diversi sinodi diocesani per l'applicazione dei dettami conciliari, soprattutto sulla disciplina ecclesiastica, e che nel 1570 venne promosso alla sede arcivescovile di Lanciano. Il suo successore Marcantonio Alferio (1571-1595) fece per primo una visita ad limina, lasciando ai posteri una relazione, la prima che si conosca, sullo stato della diocesi.\nDa ricordare anche altri vescovi: Marcantonio Genovesi (1603-1611), celebre giureconsulto, di cui si conservano gli atti dei sinodi, che celebr\u00f2 ogni anno della sua permanenza a Montemarano; Giuseppe Labonia, che govern\u00f2 la chiesa di Montemarano per cinquant'anni, dal 1670 al 1720, e si distinse per la sua carit\u00e0 nei confronti dei poveri e degli orfani; Giovanni Ghirardi (1726-1745), che ricostru\u00ec la cattedrale, solennemente riconsacrata nel 1727, e indisse numerosi sinodi diocesani. Ultimo vescovo fu Onofrio Maria Gennari (1774-1805), che \u00abper dottrina, piet\u00e0 e prudenza a niuno fu secondo\u00bb.\nIn seguito al concordato, il 27 giugno 1818 la diocesi fu soppressa con la bolla \"De utiliori\" di papa Pio VII e il suo territorio aggregato a quello della diocesi di Nusco.\nDal 1968 Montemarano \u00e8 annoverata tra le sedi vescovili titolari della Chiesa cattolica; dal 28 novembre 1998 l'arcivescovo, titolo personale, titolare \u00e8 Salvatore Pennacchio, nunzio apostolico in Polonia."}
{"id": "3249713", "revid": "1776082", "url": "https://it.wikipedia.org/wiki?curid=3249713", "title": "Gleichwie der Regen und Schnee vom Himmel f\u00e4llt", "text": "Gleichwie der Regen und Schnee vom Himmel f\u00e4llt (in tedesco, \"Come la pioggia e la neve cadono dal cielo\") BWV 18 \u00e8 una cantata di Johann Sebastian Bach.\nStoria.\nComposta per la Domenica di Sessagesima, la cantata \u00e8 basata su testi di Erdmann Neumeister per i movimenti 3 e 4, del profeta Isaia per il secondo e di Lazarus Spengler per il quinto. Da considerazioni stilistiche, si tratta di un lavoro giovanile di Bach. Come molte delle cantate scritte in giovent\u00f9 dal compositore, anche questo lavoro inizia con una sinfonia strumentale, una ciaccona in tonalit\u00e0 minore, suddivisa in episodi, con un \"da capo\" finale.\nStruttura.\nLa \"Gleichwie der Regen und Schnee vom Himmel f\u00e4llt\" \u00e8 composta per soprano solista, tenore solista, basso solista, coro, viola I, II, III e IV, fagotto, flauto I e II e basso continuo ed \u00e8 suddivisa in cinque movimenti:"}
{"id": "3249716", "revid": "1719883", "url": "https://it.wikipedia.org/wiki?curid=3249716", "title": "Es erhub sich ein Streit", "text": "Es erhub sich ein Streit (in tedesco, \"Sorse una disputa\") BWV 19 \u00e8 una cantata di Johann Sebastian Bach.\nStoria.\nComposta a Lipsia nel 1726 per la solennit\u00e0 di san Michele e tutti gli angeli, la cantata venne eseguita il 29 settembre dello stesso anno. Il testo \u00e8 di Christian Friedrich Henrici ad eccezione del settimo movimento, il cui autore \u00e8 Christoph Demantius.\nIl modello dell'opera \u00e8 il corale \"Freu dich sehr, o meine Seele\" del 1551 di Louis Bourgeois.\nStruttura.\nLa \"Es erhub sich ein Streit\" \u00e8 composta per soprano solista, tenore solista, basso solista, coro, tromba I, II e III, timpani, violino I e II, oboe I e II, viola e basso continuo ed \u00e8 suddivisa in sette movimenti:"}
{"id": "3249718", "revid": "135491", "url": "https://it.wikipedia.org/wiki?curid=3249718", "title": "Heaven Knows, Mr. Allison", "text": ""}
{"id": "3249720", "revid": "92723", "url": "https://it.wikipedia.org/wiki?curid=3249720", "title": "Diocesi di Monterano", "text": "La diocesi di Monterano \u00e8 una sede soppressa della Chiesa cattolica. Con il doppio titolo di Monterano, Forum Clodii (in latino: \"Dioecesis Foroclodiensis\" o \"Dioecesis Manturanensis\"), \u00e8 una sede titolare cattolica.\nStoria.\nForum Clodii, attestata come \"municipium\" romano fin dal III secolo, era una \"mansio\" della Via Clodia sul lato occidentale del lago di Bracciano, identificabile oggi con la tenuta di San Liberato nel comune di Bracciano.\nQuesta localit\u00e0 ebbe una propria diocesi ed un vescovo, attestato a partire dal IV secolo. A questa sede, Lanzoni attribuisce anche il santo vescovo Alessandro, la cui \"Passio\" racconta il suo martirio e la sua sepoltura \"ad Baccanas\", al ventesimo miglio della Via Clodia (oggi Baccano). Quattro sono i vescovi storicamente documentati ed attribuiti dagli autori alla diocesi di Forum Clodii: Domiziano (o Donaziano), che prese parte al sinodo romano indetto nel 313 da papa Milziade ed \u00e8 menzionato nel \"De schismate Donatistarum\" di Ottato di Milevi; Asterio, documentato nel 465; Gaudenzio, che partecip\u00f2 nel 487 al concilio lateranense di papa Felice III; Colonio (o Colonico), che fu ai concili di papa Simmaco fra il 499 ed il 502.\nSecondo lo storico francese Louis Duchesne, a causa delle incursioni longobarde, Forum Clodii \u00abebbe apparentemente a soffrire\u00bb e della sua diocesi non si conosce pi\u00f9 nulla. Gli storici locali Fabrizio Felici e Andrea Sasso, ritengono che il centro di Forum Clodii \u00abcess\u00f2 di esistere in un momento non precisato del VI secolo\u00bb e la sede vescovile venne \u00abtrasferita a \"Manturanum\", centro pi\u00f9 facilmente difendibile\u00bb.\nSono attribuiti alla diocesi di Monterano una serie di nove vescovi che, con il titolo di \"episcopi Manturianensis\" (o \"Maturianensis\" o \"Maturanensis\"), presero parte ai concili indetti dai pontefici tra il VII e il X secolo. Alcuni autori assegnano tutti questi prelati alla diocesi di Martirano in Calabria; tuttavia, nel concilio romano del 680 il vescovo Esilarato sottoscrive gli atti come \"episcopus sanctae ecclesiae Manturianensis provinciae Tusciae\", chiaro indizio dell'appartenenza di questi vescovi alla sede laziale e non a quella calabrese.\nLa diocesi \u00e8 documentata fino al X secolo, ed in seguito fu annessa a quella di Sutri. Dell'antica cattedrale di Monterano, dedicata a Santa Maria Assunta, restano oggi solo ruderi.\nDal 1966 Monterano \u00e8 annoverata tra le sedi vescovili titolari della Chiesa cattolica con il doppio titolo di \"Monterano, Forum Clodii\"; dall'8 settembre 2016 il vescovo titolare \u00e8 Javier Salinas Vi\u00f1als, vescovo ausiliare di Valencia."}
{"id": "3249722", "revid": "92723", "url": "https://it.wikipedia.org/wiki?curid=3249722", "title": "Gabriele Ermanno Antonio Pata\u010di\u0107", "text": ""}
{"id": "3249725", "revid": "1123126", "url": "https://it.wikipedia.org/wiki?curid=3249725", "title": "Diocesi di Corbavia", "text": ""}
{"id": "3249729", "revid": "1305772", "url": "https://it.wikipedia.org/wiki?curid=3249729", "title": "Setzer", "text": "Setzer:"}
{"id": "3249739", "revid": "339392", "url": "https://it.wikipedia.org/wiki?curid=3249739", "title": "Torrente Rincione", "text": ""}
{"id": "3249740", "revid": "1305772", "url": "https://it.wikipedia.org/wiki?curid=3249740", "title": "San Panfilo", "text": ""}
{"id": "3249743", "revid": "111572558", "url": "https://it.wikipedia.org/wiki?curid=3249743", "title": "Museo di mineralogia (Roma)", "text": ""}
{"id": "3249744", "revid": "834", "url": "https://it.wikipedia.org/wiki?curid=3249744", "title": "Museo di Mineralogia", "text": ""}
{"id": "3249748", "revid": "767487", "url": "https://it.wikipedia.org/wiki?curid=3249748", "title": "Ixtutz", "text": "Ixtutz \u00e8 un sito archeologico guatemalteco di epoca Maya.\nQuesta localit\u00e0 piuttosto piccola, situata a circa 10 km a nord di Machaquil\u00e1, era un certo abbastanza importante durante il tardo Classico. Dalle iscrizioni si \u00e8 potuto appurare che era in buoni rapporti con i sovrani di Aguateca e di Dos Pilas, mentre guerreggiava contro la vicina Machaquil\u00e1.\nNel periodo Tardo Classico, Ixtutz fu uno dei centri maggiori nella regione di Dolores, in competizione con altri centri nella zona, rimanendo alleata di citt\u00e0 come Dos Pilas e Machaquila."}
{"id": "3249756", "revid": "767487", "url": "https://it.wikipedia.org/wiki?curid=3249756", "title": "Bertoua", "text": "Bertoua \u00e8 la capitale del dipartimento di Lom e Dj\u00e9rem, in Camerun."}
{"id": "3249764", "revid": "329581", "url": "https://it.wikipedia.org/wiki?curid=3249764", "title": "Machaquil\u00e1", "text": ""}
{"id": "3249771", "revid": "287204", "url": "https://it.wikipedia.org/wiki?curid=3249771", "title": "Pietro Antonio Corradi", "text": ""}
{"id": "3249788", "revid": "1421057", "url": "https://it.wikipedia.org/wiki?curid=3249788", "title": "Governatorato di Gerusalemme", "text": "Il governatorato di Gerusalemme (\u0645\u062d\u0627\u0641\u0638\u0629 \u0627\u0644\u0642\u062f\u0633) \u00e8 uno dei sedici governatorati dello Stato di Palestina, in Cisgiordania. \nGeografia.\nIl territorio del Governatorato non \u00e8 controllato interamente dall'ANP e vi sono presenti numerose colonie israeliane. Il capoluogo \u00e8 Gerusalemme Est, attualmente occupata da Israele. L'area totale del Governatorato \u00e8 di 331.6 km2. Adnan al-Husayni, \u00e8 stato designato governatore di Gerusalemme nel 2008.\nSecondo il Palestinian Central Bureau of Statistics, il governatorato aveva una popolazione di 429,500 residenti nel 2005, quindi un 10.5% dei palestinesi che vivono nei Territori palestinesi."}
{"id": "3249794", "revid": "287204", "url": "https://it.wikipedia.org/wiki?curid=3249794", "title": "Interpretazione alla Berkeley", "text": "L'interpretazione alla Berkeley della meccanica quantistica fa riferimento alla concezione immaterialistica di George Berkeley, filosofo empirista irlandese vissuto tra il 1685 e il 1753. Berkeley negava l'esistenza di oggetti corporei e sosteneva che la causa di tutte le nostre percezioni non fosse una realt\u00e0 materiale esterna, ma una volont\u00e0 o spirito, che egli identificava con il Dio cristiano; come il sogno \u00e8 generato dalla nostra mente, l'universo \u00e8 una sorta di sogno collettivo suscitato da Dio nelle nostre anime. Proprio come in un sogno possiamo avere percezioni spazio-temporali o relative ad oggetti materiali senza che esista nulla del genere, non \u00e8 lecito concludere che le nostre percezioni siano generate da sostanze materiali esterne oggettivamente esistenti.\nNel corso della storia \u00e8 risultata sempre pi\u00f9 evidente l'esistenza di una stretta relazione tra matematica e leggi naturali; molti scienziati e pensatori hanno espresso il loro stupore di fronte a questa peculiarit\u00e0 della natura ed una ampia discussione del problema si trova nel celebre articolo di Eugene Wigner intitolato \"The Unreasonable Effectiveness of Mathematics in the Natural Sciences\". Nella meccanica quantistica la relazione tra leggi fisiche e strutture matematiche \u00e8 divenuta ancora pi\u00f9 stretta di quanto non fosse in precedenza, poich\u00e9 non \u00e8 pi\u00f9 possibile descrivere la materia utilizzando immagini concrete, derivanti dalla nostra diretta esperienza sensoriale.\nLe leggi della fisica quantistica sono infatti espresse in spazi matematici astratti (spazi di Hilbert), lo stato del sistema \u00e8 rappresentato da una funzione matematica chiamata funzione d'onda e le particelle quantistiche godono di propriet\u00e0 che non hanno alcun equivalente classico, come lo spin che \u00e8 di fatto una propriet\u00e0 matematica della funzione d'onda. Anche il concetto di forza, inteso classicamente come qualcosa che spinge, tira o deforma un oggetto nello spazio, \u00e8 sostituito da quello di interazioni rappresentate da operatori matematici, i cui effetti possono essere molto diversi dalla semplice modifica dello stato di moto di un oggetto, in quanto possono creare e distruggere particelle, o indurre delle vere e proprie trasformazioni nelle particelle: per esempio i gluoni fanno cambiare \"colore\" ai quark.\nLo stato di un sistema quantistico non possiede valori definiti per tutte le grandezze fisiche misurabili su di esso; sono invece definite solo le distribuzioni di probabilit\u00e0 relative ai valori misurabili per tali grandezze. Una volta effettuata la misura, il sistema avr\u00e0 un valore definito relativamente alla grandezza misurata, e questo comporta una modifica radicale della sua funzione d'onda (collasso della funzione d'onda): entra quindi in crisi l'idea di esistenza oggettiva del sistema, che era un presupposto della fisica classica, e si pone la questione di stabilire il ruolo dell'osservatore nella determinazione delle propriet\u00e0 del sistema.\nLa filosofia immaterialista di Berkeley non fornisce alcuna spiegazione scientifica della relazione esistente tra matematica e leggi naturali, n\u00e9 delle peculiarit\u00e0 della fisica quantistica, dunque rimane una mera interpretazione metafisica e religiosa. Nell'interpretazione alla Berkeley la realt\u00e0 fisica non \u00e8 considerata come qualcosa di esistente oggettivamente in s\u00e9 e per s\u00e9, ma solo come una teoria matematica esistente come concetto nella mente di Dio e proiettata da Dio nelle nostre menti attraverso le immagini sensoriali che percepiamo; dunque tanto la funzione d'onda quanto il suo collasso, sono reali solo in quanto rappresentano le modalit\u00e0 con cui Dio concepisce l'universo e suscita in noi le nostre impressioni sensoriali. Non \u00e8 quindi la mente dell'osservatore a causare il collasso, n\u00e9 la natura stessa, come ipotizzano certe interpretazioni della meccanica quantistica (come, per esempio, Jim Al-Khalili in \"La fisica del diavolo. Maxwell, Schr\u00f6dinger, Einstein e i paradossi del mondo\" del 2012); Dio \u00e8 la sola causa di ogni fenomeno osservato e determina ogni fenomeno in modo che siano rispettate le distribuzioni statistiche previste dalle equazioni della meccanica quantistica. Anche lo spazio ed il tempo, nelle modalit\u00e0 da noi percepite, sono solo rappresentazioni della nostra mente e non esistono oggettivamente al di fuori di noi; ammettendo la mera natura matematica dello spazio e del tempo, si spiegano sia i controintuitivi effetti relativistici, come la dilatazione del tempo e la contrazione delle lunghezze, sia la violazione del principio di localit\u00e0 che si osserva nell'entanglement quantistico."}
{"id": "3249802", "revid": "1013865", "url": "https://it.wikipedia.org/wiki?curid=3249802", "title": "Governatorato di Betlemme", "text": "Il governatorato di Betlemme (644\u00a0km\u00b2) \u00e8 uno dei sedici governatorati dello Stato di Palestina, in Cisgiordania. Il capoluogo \u00e8 la citt\u00e0 di Betlemme."}
{"id": "3249807", "revid": "767487", "url": "https://it.wikipedia.org/wiki?curid=3249807", "title": "R\u00edo de la Pasi\u00f3n", "text": "Il R\u00edo de la Pasi\u00f3n \u00e8 un fiume del nord del Guatemala.\nNel bacino del fiume si trovano numerosi siti archeologici maya, tra i quali vanno ricordati Dos Pilas, Tamarindito, Aguateca, Ceibal, Cancu\u00e9n e Machaquil\u00e1."}
{"id": "3249811", "revid": "1305772", "url": "https://it.wikipedia.org/wiki?curid=3249811", "title": "Campionato europeo di pallanuoto 1958 (maschile)", "text": "La IX edizione del campionato europeo di pallanuoto si disput\u00f2 dal 31 agosto al 6 settembre 1958 nel corso dei noni campionati europei di nuoto. Per la seconda volta nella storia la competizione ebbe luogo a Budapest.\nAl torneo presero parte 14 nazionali. La formula fu la stessa della precedente edizione di Torino, con la differenza che anche le squadre eliminate al primo turno disputarono un girone di classificazione.\nGli ungheresi padroni di casa conquistarono il loro secondo titolo continentale consecutivo, il settimo in assoluto.\nVoci correlate.\nCampionati europei di nuoto 1958"}
{"id": "3249812", "revid": "753041", "url": "https://it.wikipedia.org/wiki?curid=3249812", "title": "M\u1ebfn Nguy\u1ec5n", "text": "\u00c8 tra i pi\u00f9 vincenti nella storia delle World Series of Poker, avendo conquistato 7 braccialetti delle WSOP e 70 piazzamenti a premi. \u00c8 in ottava posizione per numero di braccialetti vinti, ed \u00e8 in seconda per numero di piazzamenti a premi, alle spalle del solo Phil Hellmuth."}
{"id": "3249814", "revid": "552841", "url": "https://it.wikipedia.org/wiki?curid=3249814", "title": "Nazionale di pallanuoto maschile della Germania dell'Ovest", "text": ""}
{"id": "3249815", "revid": "287204", "url": "https://it.wikipedia.org/wiki?curid=3249815", "title": "Men Nguyen", "text": ""}
{"id": "3249817", "revid": "767487", "url": "https://it.wikipedia.org/wiki?curid=3249817", "title": "Alexander Lund Hansen", "text": "Biografia.\nLund Hansen ha una relazione con la giocatrice di pallamano G\u00f8ril Snorroeggen.\nCarriera.\nClub.\nRosenborg e Fredrikstad.\nCresciuto nel Nardo, Alexander Lund Hansen pass\u00f2 al Rosenborg nel 2001. Esord\u00ec in prima squadra soltanto il 5 maggio 2004, quando gioc\u00f2 contro il Rissa nell'edizione stagionale della Coppa di Norvegia, rimanendo imbattuto. Fu in seguito mandato in prestito al Fredrikstad, con cui esord\u00ec nell'Eliteserien in data 25 luglio 2004, curiosamente proprio contro il Rosenborg: la sua nuova squadra fu per\u00f2 sconfitta per 3-1. Rimase in prestito al Fredrikstad sia per il campionato 2004 che per quello 2005, collezionando in totale 19 apparizioni, subendo 34 reti.\nRitorno al Rosenborg.\nTorn\u00f2 cos\u00ec al Rosenborg, dove fu inizialmente utilizzato nella coppa nazionale e soltanto in seguito, il 23 luglio 2008, riusc\u00ec a debuttare con la maglia del club di Trondheim nella massima divisione norvegese, nella vittoria per 0-1 sul campo del Viking. Il 28 agosto dello stesso anno pot\u00e9 giocare anche la sua prima gara nelle competizioni europee: sostitu\u00ec infatti il titolare Rune Almenning Jarstein a poco pi\u00f9 di un quarto d'ora dalla fine della partita di ritorno del secondo turno preliminare di Europa League contro il Djurg\u00e5rden. Il 21 agosto 2009 disput\u00f2 la sua ultima partita per il Rosenborg, nella vittoria per 1-4 in casa del Fredrikstad.\nOdense e Start.\nIl 13 novembre dello stesso anno, si trasfer\u00ec in Danimarca per giocare nell'Odense. Esord\u00ec con il nuovo club l'11 aprile 2010, subentrando al termine della gara persa per 0-1 contro il Br\u00f8ndby, sostituendo Roy Carroll. Il 26 novembre 2010 si accord\u00f2 con lo Start, trasferendosi a parametro zero nella squadra di Kristiansand. Il 21 agosto dello stesso anno disput\u00f2 il primo incontro con questa maglia, quando fu titolare nella sconfitta per 2-0 contro il Sogndal. A fine stagione, lo Start retrocesse in 1. divisjon.\nNuovamente al Rosenborg.\nIl 6 agosto 2012 \u00e8 stato ufficializzato il suo ritorno al Rosenborg, a partire dal 20 agosto successivo. Il 5 novembre 2016, Lund Hansen ha annunciato il proprio ritiro dall'attivit\u00e0 agonistica.\nStatistiche.\nPresenze e reti nei club.\n\"Statistiche aggiornate al 7 novembre 2016.\""}
{"id": "3249818", "revid": "1573940", "url": "https://it.wikipedia.org/wiki?curid=3249818", "title": "Carpophilus hemipterus", "text": "Carpophilus hemipterus () \u00e8 un insetto coleottero della famiglia Nitidulidae."}
{"id": "3249826", "revid": "2188", "url": "https://it.wikipedia.org/wiki?curid=3249826", "title": "Deutoni", "text": ""}
{"id": "3249829", "revid": "765341", "url": "https://it.wikipedia.org/wiki?curid=3249829", "title": "Giornata mondiale dei diritti umani", "text": "La Giornata mondiale dei diritti umani \u00e8 una celebrazione sovranazionale che si tiene in tutto il mondo il 10 dicembre di tutti gli anni. La data \u00e8 stata scelta per ricordare la proclamazione da parte dell'Assemblea generale delle Nazioni Unite della Dichiarazione universale dei diritti umani, il 10 dicembre 1948.\nL'istituzione formale della Giornata \u00e8 avvenuta durante il 317\u00ba meeting globale dell'Assemblea generale delle Nazioni Unite il 4 dicembre 1950, quando \u00e8 stata promulgata la risoluzione 423(V) che invitava tutti gli stati membri e tutte le organizzazioni coinvolte ed interessate a celebrare la giornata nella maniera a loro pi\u00f9 consona.\nLa Giornata \u00e8 uno degli eventi di punta nel calendario del quartier generale delle Nazioni Unite a New York ed \u00e8 onorata con conferenze di alto profilo politico ed eventi culturali come mostre o concerti riguardanti l'argomento dei diritti umani. Inoltre, in questa giornata vengono tradizionalmente attribuiti i due pi\u00f9 importanti riconoscimenti in materia, ovvero il quinquennale premio delle Nazioni Unite per i diritti umani, assegnato a New York, ed il premio Nobel per la pace ad Oslo; oltre a questi premi, molte altre organizzazioni internazionali, non governative, civili ed umanitarie su tutto il pianeta scelgono questa giornata per eventi significativi.\nNel 2006 il tema della giornata fu la lotta alla povert\u00e0. Per l'occasione furono pubblicate diverse dichiarazioni ufficiali, fra cui una elaborata da 37 delle nazioni che fanno parte del Consiglio per i diritti umani delle Nazioni Unite:\nPer la celebrazione del 60\u00ba anniversario della Dichiarazione universale dei diritti umani, il 10 dicembre 2008, il segretario generale delle Nazioni Unite ha lanciato una campagna della durata di un anno che commemora il record mondiale raggiunto dalla Dichiarazione come testo pi\u00f9 tradotto al mondo (pi\u00f9 di 360 traduzioni esistenti); durante questo anno le organizzazioni in tutto il mondo hanno realizzato varie attivit\u00e0 e manifestazioni per educare le popolazioni alla conoscenza dei loro diritti."}
{"id": "3249830", "revid": "729019", "url": "https://it.wikipedia.org/wiki?curid=3249830", "title": "Roxie Cotton", "text": "\u00c8 meglio nota per il suo lavoro in federazioni come la NCW Femmes Fatales, la JAPW e la Women Superstars Uncensored (WSU) dove \u00e8 stata campionessa di coppia con Annie Social come le \"The Betdown Betties\".\nCarriera nel wrestling.\nWomen Superstars Uncensored.\nHa debuttato per la WSU il 22 settembre 2007 in un match contro Alere Little Feather ma ha perso per sottomissione. Pi\u00f9 tardi quella sera ha anche perso un match contro Becky Bayless. Ha continuato a perdere in WSU perdendo anche contro Jana e Mercedes Martinez il 22 dicembre 2007. La versione originale delle \"Betdown Betties\" \u00e8 nata l'8 marzo 2008 quando Roxie si \u00e8 alleata con Rick Cataldo con lo scopo di vincere il loro primo match per la WSU ma furono subito sconfitti dalla debuttante Awesome Kong. Pi\u00f9 tardi quella sera ha fatto coppia con Annie Social perdendo contro il team di Jana, Latasha e Alere Little Feather. Ha anche lottato nel 2008 King and Queen of the Ring Tournment lottato in coppia con Zombie ma venendo eliminati nel primo turno da Jana e Danny Demanto. Il giorno dopo ha lottato nella seconda edizione del Women's J-Cup Tournment ma \u00e8 stata eliminata nel primo turno da Angel Orsini.\nIl 21 giugno 2008 Roxxie, in coppia con Rick Cataldo, ha ottenuto la sua prima vittoria sconfiggendo il team delle Soul Sisters (Jana e Latasha) e Missy Sampson e Alere Little Feather. Pi\u00f9 tardi quella sera hanno avuto un'altra vittoria contro le Soul Sisters. Il 16 agosto 2008 ha ottenuto la sua prima title shot al WSU Championship quando ha preso parte ad un Fatal 4 Way che oltre alla campionessa Angel Orsini ha visto come partecipanti anche gli altri membri delle Betdown Betties Rick Cataldo e Annie Social. Il 22 agosto 2008 ha vinto un altro match, questa volta contro la debuttante Trixie Lynn. Pi\u00f9 tardi quella sera ha preso parte ad un Triple-Threat Match che ha visto coinvolti anche Rick Cataldo e Nicole Matthews. L'atleta Canadese, comunque, \u00e8 stata in grado di eliminare entrambe le Betdown Betties. Il giorno dopo Nicole Matthews e Roxie Cotton si sono incontrate in un singles match ma ancora una volta Roxie ne \u00e8 uscita sconfitta.\nL'11 ottobre 2008 Roxie Cotton e Annie Social hanno sconfitto nell'ordine i team di Melissa Coates e Trixxie Lynn, Miss April e Malia Hosaka e il team di Amy Lee e Missy Sampson nelle finali diventando le prime WSU Tag Team Champions. Il 29 novembre 2008 le Betdown Betties di Roxie Cotton e Annie Social hanno effettuato la loro prima difesa dei titoli contro le Souls Sisters Jana e Latasha. Il 10 gennaio 2009 le Betdown Betties sono state sconfitte dal team di Amy Lee e della debuttante Taylor Wilde perdendo cos\u00ec i titoli. Pi\u00f9 tardi quella sera, per\u00f2, Annie Social e Roxie Cotton sono state in grado di rivincere i titoli vincendo un Fatal 4 Way Tag Team Match che ha visto coinvolti anche il team di Taylor e Amy. Il loro secdondo regno, comunque, non \u00e8 durato molto visto che il Team di Miss April e Brooke Carter \u00e8 stato in grado di sconfiggere le Betdown Betties il 7 febbraio 2009. Il 7 marzo 2009 hanno invocato la clausola di rimatch ma non sono state in grado di riprendersi i titoli. Il 10 aprile 2009 Roxie Cotton ha preso parte nuovamente al Women's J-Cup Tournment ma \u00e8 stata eliminata nel primo turno da una met\u00e0 delle campionesse di coppia Miss April. Il giorno dopo ha preso parte al secondo King and Queen of the Ring Tournment ma \u00e8 stata eliminata nel primo turno da Annie Social e Bison Bravado. Il 6 giugno 2009 Annie Social e Roxie Cotton hanno sconfitto il team di Rick Cataldo e Sean Hanson per ottenere i pieni diritti sul nome \"Betdown Betties\".\nIl 14 agosto 2009 Roxie Cotton ha preso parte al Torneo per decretare la prima WSU Spirit Champion. Nel primo round ha lottato con Amber ma queste due sono arrivate ad un pareggio per limite di tempo a 10 minuti quindi entrambe sono arrivate in finale. In un Fatal 4 Way Elimination Match Latasha ha vinto lo Spirit Championship sconfiggendo Jana, Amber e Roxie Cotton. Il 22 agosto 2009 ha lottato un'altra volta con Amber, questa volta in un #1 Contender's Match per lo Spirit Championship ma \u00e8 stata sconfitta. Pi\u00f9 tardi quella sera ha sfidato Rick Cataldo ad un Loser Leaves WSU Match e Rick Cataldo ha vinto. Da allora Roxie Cotton non \u00e8 mai pi\u00f9 apparsa per la WSU.\nDivisione femminile della JAPW (2009-presente).\nRoxie Cotton \u00e8 stata parte del primo show della JAPW Women's Division il 10 gennaio 2010. Nel suo primo match ha lottato contro Sassy Stephie ed \u00e8 stata in grado di ottenere la vittoria per sottomissione dopo aver applicato il suo Cotton Mouth. Ha poi iniziato una winning streak in JAPW in quanto nel secondo show, che ha preso luogo il 9 maggio 2009, \u00e8 stata in grado di sconfiggere la sua rivale Brooke Carter. Allo Show JAPW \"Halloween Hell\" ha ottenuto la sua prima title shot al JAPW Women's Championship di Sara Del Rey il 17 ottobre 2009. Ha sofferto cos\u00ec la sua prima sconfitta in JAPW perdendo questo match. Il 9 gennaio 2010 \u00e8 tornata nella JAPW Women's Division sconfiggendo la debuttante Niya dopo aver lanciato una Open Challange.\nNCW Femmes Fatales (2009-presente).\nRoxie Cotton ha anche preso parte al primo show della NCW Femmes Fatales che ha preso piede il 5 settembre 2009. Ha preso parte ad un Fatal 4 Way Elimination Match che ha visto coinvolte anche Anna Minoushka, Mary Lee Rose e Kalamity. Durante questo match si \u00e8 alleata con Mary Lee Rose ma \u00e8 stata poi sorpresa da un Roll-Up della stessa Mary che l'ha fatta arrabbiare tantissimo e di conseguenza le ha spruzzato uno spray negli occhi, turnando heel di conseguenza. Doveva prendere parte al secondo show il 6 febbraio 2010 dove avrebbe dovuto far coppia con La Parfaite Caroline contro il team di Mary Lee Rose e Karen Brooks ma a causa di una bufera di neve non ha potuto prendere l'aereo. Dopo aver saltato quindi due show ha fatto il suo ritorno nella nCw Femmes Fatales nel Volume 4 dove ha fatto coppia con Anastasia Ivy in un tag team match perdendo contro Karen Brooks e la sua rivale Mary Lee Rose."}
{"id": "3249842", "revid": "120153009", "url": "https://it.wikipedia.org/wiki?curid=3249842", "title": "Aran Hakutora", "text": "Carriera.\nNatali identici a due altri ex lottatori di sumo, Hakurozan e Roh\u014d, fa il suo debutto ufficiale contemporaneamente a Yamamotoyama, rikishi giapponese famoso per la sua singolare stazza, nel gennaio 2007. Finisce il suo primo torneo in Jonokuchi con un perfetto 7-0, aggiudicandosi cos\u00ec il suo primo yusho. Le promozioni si susseguono velocemente e nel settembre 2008, ottenendo lo yusho nella categoria J\u016bry\u014d, si assicura l'ingresso nella divisione superiore, la Makuuchi.\nNel 2010 termina i tornei di maggio e luglio con ottimi risultati, rispettivamente 12-3 e 11-4, ricevendo inoltre due kanto-sho consecutivi che gli permetteranno di essere promosso sekiwake, facendo cos\u00ec il suo primo ingresso nel sanyaku.\nPurtroppo per lui i basho successivi si concluderanno entrambi in makekoshi costringendolo ad una retrocessione nei maegashira. L'8 ottobre 2013, dopo aver concluso con un disastroso Make-Koshi il suo ultimo torneo (Aki-Basho 2013) Aran ha ufficializzato il proprio Intai, cio\u00e8 il suo ritiro, confermando per altro i severi problemi fisici che lo hanno portato a tale decisione."}
{"id": "3249850", "revid": "371529", "url": "https://it.wikipedia.org/wiki?curid=3249850", "title": "Collectors' Items", "text": "Collectors' Items \u00e8 un album di Miles Davis pubblicato nel 1956 dalla Prestige Records.\nIl disco.\n\"Collectors' Items\" raccoglie i brani registrati da Miles Davis in due sessioni in studio realizzate a tre anni di distanza l'una dall'altra. In entrambi i casi si trattava di materiale inedito mai apparso in precedenti \"long playing\".\nLa prima parte del disco contiene tre composizioni registrate il 30 gennaio del 1953 nei WOR Studios di New York con partecipazione inusuale di Charlie Parker. Alla turbolenta seduta, descritta dallo stesso Davis nella sua autobiografia, parteciparono anche Sonny Rollins al sassofono tenore, Percy Heath al contrabbasso (presenza pressoch\u00e9 fissa nei dischi di Davis di quegli anni), Walter Bishop al pianoforte e Philly Joe Jones, amico del trombettista e suo futuro batterista nel celebre quintetto fondato un paio di anni dopo. Per l'occasione Bird suon\u00f2 il sassofono tenore e non il contralto, lo strumento che lo aveva reso celebre. Furono incise \"Compulsion\", \"The Serpent's Tooth\" (in due versioni), entrambe di Davis, e la prima delle molte versioni davisiane di \"'Round About Midnight\" di Thelonious Monk, brano che in seguito divenne uno dei cavalli di battaglia del trombettista.\nCharlie Parker fu accreditato nelle note di copertina del disco come \"Charlie Chan\", uno pseudonimo creato appositamente per aggirare gli obblighi contrattuali che legavano Parker alla sua \"label\" dell'epoca. Lo stesso nome fittizio era stato usato in precedenza dalla Debut di Charles Mingus quando furono pubblicate nel 1953 le registrazioni del famoso concerto alla Massey Hall di Toronto. Chan era il nome della convivente di Parker all'epoca e il nome era anche uno scherzoso riferimento all'omonimo personaggio protagonista di una fortunata serie di film polizieschi prodotti negli anni trenta e quaranta.\nNel secondo lato furono invece inclusi tre brani registrati nello studio di Rudy Van Gelder il 16 marzo del 1956, in una delle sedute di registrazione organizzate per onorare il contratto che legava Davis alla Prestige. Il trombettista aveva pochi mesi prima dato vita al suo celebre quintetto con John Coltrane, Red Garland, Paul Chambers e Philly Joe Jones e aveva gi\u00e0 iniziato a incidere per la Columbia Records l'album Round About Midnight\". Con il quintetto aveva anche inciso ' nel novembre del 1955. Altre sedute di incisione per la Prestige si alternarono nel corso del 1956 a quelle per la Columbia. Il risultato furono gli album della serie \"Cookin, \"Relaxin, \"Workin\"' e \"Steamin' with the Miles Davis Quintet\". A marzo per\u00f2, per precedenti impegni assunti, Davis incise con una formazione diversa che comprendeva il solo Chambers al contrabbasso tra i membri del suo abituale gruppo. Al pianoforte suon\u00f2 Tommy Flanagan, alla batteria Art Taylor e al sassofono tenore Sonny Rollins, musicista che aveva brevemente fatto parte del quintetto prima di rendersi indisponibile e costringendo cos\u00ec Davis a sostituirlo con Coltrane. Rollins, che nel frattempo era entrato in un altro quintetto che avrebbe fatto la storia dell'hard bop, la formazione di Clifford Brown e Max Roach, era cresciuto moltissimo nei tre anni trascorsi dalla registrazione delle tracce presenti nel primo lato del disco ed era considerato uno dei migliori sassofonisti in circolazione. Pochi giorni dopo, il 22 marzo, avrebbe inciso per la Prestige \"Sonny Rollins Plus 4\" con il gruppo i Brown e Roach, uno dei suoi dischi pi\u00f9 importanti del periodo, e pochi mesi dopo \"Saxophone Colossus\" e \"Tenor Madness\" (quest'ultimo con Coltrane e la sezione ritmica del gruppo di Davis).\nPer l'esiguit\u00e0 del materiale registrato nel marzo del 1956, la Prestige decise di realizzare l'album aggiungendo i brani inediti della sessione del 1953 intitolando enfaticamente \"Pezzi da collezione\" proseguendo nella pubblicazione di un gran numero di dischi contenenti materiale di Davis edito o inedito. Il disco fu pi\u00f9 volte ristampato nel corso degli anni. Nel 1973 la Prestige pubblic\u00f2 un doppio album con lo stesso titolo che conteneva l'originale in versione stereo e la riedizione di \"Blue Moods\", l'album inciso nel 1955 per la Debut di Charles Mingus, insieme a due brani comparsi precedentemente nella \"compilation\" collettiva \"Conception\".\n\"Collectors' Item\" fu pubblicato in versione rimasterizzata su CD Audio nel 1987 per la linea Original Jazz Classics della Fantasy Records e nel 2009 ne fu realizzata una nuova versione nella serie di dischi rimasterizzati digitalmente da Rudy Van Gelder."}
{"id": "3249851", "revid": "729019", "url": "https://it.wikipedia.org/wiki?curid=3249851", "title": "She Nay Nay", "text": "Ha lavorato per diverse promotions canadesi, statunitensi, britanniche ed irlandesi incluse la NCW Femmes Fatales, Ohio Valley Wrestling, SHIMMER Women Athletes e Irish Whip Wrestling.\nCarriera nel wrestling professionistico.\nGli inizi (2004-primo 2006).\nAthanasia Alexopoulus ha rinunciato ad un lavoro ben retribuito alla banca per perseguire il suo sogno di diventare una wrestler professionista a tempo pieno sotto il nome di She Nay Nay. La sua passione per il wrestling \u00e8 iniziata quando aveva 12 anni e da allora ha sempre sognato di diventare una wrestler professionista. Il suo sogno \u00e8 diventato realt\u00e0 quando ha sentito di uno show promosso da Scott D'Amore. Assistendo allo Show ha incontrato Dave Dalton che he poi diventato il suo allenatore. Dopo tre mesi di allenamento ha debuttato per la Universal Wrestling Alliance contro Misty Haven. Dopo questo match \u00e8 stata invitata a lottare per promotions come la Border City Wrestling o la Empire State Wrestling. Tra maggio e agosto 2006 ha fatto un tour per la prima volta con la Grand Prix Wrestling.\nOhio Valley Wrestling (tardo 2006-primo 2007).\nDopo il suo tour le \u00e8 stato chiesto di allenarsi con la Ohio Valley Wrestling cos\u00ec si \u00e8 trasferita dal Canada agli Stati Uniti. Il suo primo match per la OVW ha preso luogo il 6 dicembre 2006 quando ha fatto coppia con Serena Deeb nello sconfiggere il team di ODB e Beth Phoenix. L'11 maggio 2007 ha lottato in un Tag War facendo coppia con Serena, Victoria Crawford e Maryse Ouellet sconfiggendo i l team di Beth, Katie Lea, Milena Roucka e Jennifer. Un giorno dopo, comunque, ha sofferto la sua prima sconfitta in TV quando ha fatto coppia con Serena e Jennifer contro Beth, Katie e Milena. Il suo primo singles match in TV \u00e8 stato contro Beth Phoenix ma non \u00e8 riuscita a vincere. Il suo ultimo match per la OVW \u00e8 stato un Mixed Tag Team Match che ha perso..\nNon ha pi\u00f9 lavorato per la WWE da allora fino al 30 ottobre 2009 quando ha lottato con Beth Phoenix a Smackdown sotto il ring name di Jenny Brooks. Il match, comunque, \u00e8 stato solo uno squash match per pushare Beth Phoenix. Nel dicembre 2010 Athanasia ha poi fatto domanda per poter partecipare al programma WWE Tough Enough.\nNCW Femmes Fatales &amp; SHIMMER (2009-presente).\n\u00c8 stata parte del primo show della NCW Femmes Fatales che ha debuttato il 5 settembre 2009. \u00c8 stata anche nel primo match della promotion canadese in quanto ha lottato e perso contro Addy Starr nel match di apertura del primo volume. Nel secondo show, che ha preso luogo il 6 febbraio 2010, ha lottato con Karen Brooks sempre nell'Opening Match ma questa volta \u00e8 stata in grado di ottenere la vittoria in modo pulito. Durante questo match \u00e8 stata accompagnata a bordo ring dalla nuova manager ed ex-wrestler 21st Century Fox. Non \u00e8 stata bookata per il terzo show ma \u00e8 riapparsa nel Volume 4 dove ha lottato e perso un match contro Mistress Belmont dopo aver subito la sua mossa finale.\nDopo le sue performance nei primi due show della nCw Femmes Fatales \u00e8 stata bookata per prendere parte agli SHIMMER Tapings del 2 e 3 maggio 2010. Ha debuttato nella SPARKLE Division perdendo contro Leva Bates. Il giorno dopo ha lottato un tag team match sempre nella SPARKLE Division con Anna Minoushka e perdendo contro il team di PJ Tyler e Leva Bates."}
{"id": "3249852", "revid": "1700", "url": "https://it.wikipedia.org/wiki?curid=3249852", "title": "Impulse!", "text": ""}
{"id": "3249854", "revid": "371529", "url": "https://it.wikipedia.org/wiki?curid=3249854", "title": "Bob Thiele", "text": "\u00c8 noto per avere diretto l'etichetta Impulse! Records e per aver contribuito alla pubblicazione di album fondamentali per la storia del jazz nonch\u00e9 di molti successi di pop\nBiografia.\nInizi.\nNato nel quartiere di Brooklyn da una famiglia benestante, Thiele inizi\u00f2 la sua carriera musicale nel 1936, come disc jockey jazz in una radio all'et\u00e0 di 14 anni. Nel frattempo, impar\u00f2 a suonare il clarinetto, formando e dirigendo un'orchestra di 14 elementi che suonava in varie feste private nell'area di New York. Nel 1939 (a 17 anni) inizi\u00f2 a pubblicare la rivista di settore \"Jazz Magazine\" - che arriv\u00f2 ad accogliere le firme di alcuni dei migliori giornalisti musicali dell'epoca, e fond\u00f2 l'etichetta discografica Signature Records.\nCome direttore e produttore della Signature, Thiele registr\u00f2 molti dei maestri del jazz del periodo, tra cui Coleman Hawkins, Earl Hines, Lester Young, Don Byas ed Erroll Garner.\nQuando nel 1948 la Signature dovette chiudere, Thiele, dopo quattro anni di libera professione, pass\u00f2 alla Decca Records nel 1952 occupandosi delle etichette Coral e Brunswick. Qui incontr\u00f2 e produsse la cantante Teresa Brewer, che sarebbe poi divenuta sua moglie. La sua attivit\u00e0 alla Decca/Coral/Brunswick aveva a che fare con il jazz, ma anche con la musica popolare del periodo e Thiele contribu\u00ec a scoprire e a lanciare le carriere di molti nomi famosi: Buddy Holly deve a lui l'incisione del suo primo successo, \"That'll be the day\", Henry Mancini, Buddy Hackett, Jackie Wilson.\nNel 1959, Thiele pass\u00f2 alla Dot Records per produrre Pat Boone e un disco di poesie di Jack Kerouac lette dall'autore stesso su un sottofondo musicale jazz suonato al pianoforte da Steve Allen. Le poesie furono giudicate oscene dal presidente della Dot che ritir\u00f2 il disco dal mercato. Thiele allora si dimise e fond\u00f2 con Steve Allen l'etichetta Hanover-Signature con la quale ripubblic\u00f2 il disco di Kerouac.\nHanover-Signature ebbe vita breve, e Thiele ebbe diversi incarichi da altre etichette musicali, producendo anche un disco di Duke Ellington in collaborazione con Louis Armstrong per l'etichetta Roulette.\nImpulse! Records.\nDal 1961 al 1969 Thiele subentr\u00f2 a Creed Taylor alla direzione dell'etichetta Impulse! Records della ABC Paramount. Sotto questa etichetta produsse la maggior parte delle incisioni pi\u00f9 importanti di John Coltrane come leader (\"A Love Supreme\", \"Ballads\", \"Crescent\", \"Ascension\") e pi\u00f9 di cento altri dischi, tra i quali figurano lavori fondamentali di Charles Mingus, Oliver Nelson, Albert Ayler, Archie Shepp, Pharoah Sanders, Charlie Haden, Earl Hines, Johnny Hodges, Coleman Hawkins (quest'ultimo anche in collaborazione con Duke Ellington), Quincy Jones, Count Basie. Thiele lasci\u00f2 a Coltrane un'ampia autonomia, usandolo anche in parte come talent scout per l'etichetta. A seguito del suo operato, il nome della \"Impulse!\" venne quasi ad identificarsi con l'avanguardia free jazz degli anni sessanta.\nNel 1963 esce il pi\u00f9 inatteso degli album di jazz del decennio, ed \u00e8 lui, Thiele, il produttore: \"John Coltrane and Johnny Hartman\". Mai, n\u00e9 prima n\u00e9 dopo, Coltrane registr\u00f2/suon\u00f2 con un cantante. Artefice dell'operazione, Billy Eckstine, assai stimato sia da Hartmann - che in giovent\u00f9 lo prese a modello - che da Trane, il quale da qualche anno aveva fatto propria una ballad di Mr.B: \"I Want to Talk About You\". \nIn quel periodo, Thiele fond\u00f2 anche l'etichetta ABC \"Bluesway\", che era focalizzata sul blues dei tardi anni '60 e produsse, fra gli altri, B.B. King, T-Bone Walker, Eddie \"Cleanhead\" Vinson e Big Joe Turner.\nThiele scriveva spesso composizioni per gli artisti che registrava: per Armstrong scrisse, con George David Weiss, quella che sarebbe stata la sua pi\u00f9 famosa canzone (e forse la canzone pi\u00f9 famosa cantata da Armstrong): \"What a Wonderful World\". Le composizioni di Thiele risultano spesso a nome di \"George Douglas\" o \"Stanley Clayton\", pseudonimi che Thiele aveva creato combinando i nomi dei suoi zii (Stanley, Clayton, George, Douglas).\nNella sua autobiografia, Thiele ricorda che la sessione di registrazione di \"What a Wonderful World\" fu vivacizzata da una furibonda litigata con il presidente della ABC Records, Larry Newton, che venne chiuso fuori dallo studio dopo che una discussione con Thiele sulla canzone era sfociata in litigio.\nFlying Dutchman.\nLasciata la Impulse! proprio a seguito delle divergenze d'opinione con Newton, Thiele fond\u00f2 l'etichetta \"Flying Dutchman\", con cui produsse Gato Barbieri, Oliver Nelson, Johnny Hodges, Count Basie e Louis Armstrong.\nNel 1972 Thiele spos\u00f2 Teresa Brewer e negli anni successivi la registr\u00f2 in molte occasioni e in svariate collaborazioni (ad esempio con Count Basie, Duke Ellington, St\u00e9phane Grappelli, Earl Hines, Ruby Braff).\nNegli anni 1980 Thiele ebbe incarichi da diverse etichette e continu\u00f2 a produrre artisti come McCoy Tyner, John Hicks e Arthur Blythe. Nel 1995 Thiele diede alle stampe la sua autobiografia, intitolata \"What a Wonderful World\".\nMorte.\nThiele continu\u00f2 la sua attivit\u00e0 in campo musicale fino alla morte, che lo colse nel 1996 a 73 anni, mentre era ricoverato al Roosevelt Hospital di Manhattan, per insufficienza renale."}
{"id": "3249855", "revid": "287204", "url": "https://it.wikipedia.org/wiki?curid=3249855", "title": "Rally di Giordania", "text": "Il Rally di Giordania \u00e8 una competizione di rally che si disputa nelle vicinanze della capitale Giordana Amman. Inserita, alla sua 26\u00aa edizione, nel calendario ufficiale del Campionato del mondo rally (WRC) a partire dalla stagione 2008 \u00e8 la prima comparsa di un evento WRC in Medio Oriente. La prima edizione nel 2008 si \u00e8 svolta dal 24 al 27 aprile con quartier generale dell'evento situato appena fuori la capitale Amman.\nIn precedenza all'entrata nel campionato mondiale, la manifestazione era valevole solo per il Campionato Rally del Medio Oriente."}
{"id": "3249857", "revid": "119885085", "url": "https://it.wikipedia.org/wiki?curid=3249857", "title": "Marcorengo", "text": "Marcorengo \u00e8 una frazione del comune di Brusasco, ad un'altitudine di 320 metri s.l.m. e distante circa 2\u00a0km dal centro del paese. Nel nucleo abitato costituito dalle appendici abitative di Casa Coppa, Casa Nuova, Case sparse, Tamlino , Mogol, Serramezzano e il centro abitato, alloggiano circa 250 persone. Prima della sua unione a Brusasco fu un comune autonomo.\nEtimologia del nome.\nLe origini di Marcorengo sono certamente longobarde, come dimostra il suffisso \"-engo\", utilizzato in molti paesi dei dintorni (Moransengo, Tonengo, Aramengo). Un'antica tradizione racconta che un angelo incaricato di dare i nomi alle citt\u00e0 disse in piemontese al suo aiutante: \u00ab\"marc lo nen\"\u00bb (in italiano \"non segnarlo\").\nStoria.\nMarcorengo sub\u00ec un assedio nel 1695, in contemporanea all'assedio nella vicina Rocca di Verrua Savoia. Nel 1927, la politica fascista di unire i comuni interess\u00f2 anche Marcorengo, che fu inglobato con Brozolo, Brusasco e Cavagnolo nel nuovo comune di Cavagnolo-Brusasco. Mentre Brozolo e Cavagnolo si divisero da Brusasco, Marcorengo, essendo troppo piccolo per formare un comune a s\u00e9, rimase con Brusasco, divenendone una frazione."}
{"id": "3249874", "revid": "767487", "url": "https://it.wikipedia.org/wiki?curid=3249874", "title": "The Voca People", "text": "The Voca People sono un gruppo musicale e teatrale israeliano, che combina suoni vocali, canto a cappella e beatboxing, riproducendo i suoni di un'intera orchestra.\nDi rilievo internazionale, sono nati da un'idea di Lior Kalfo e Shai Fishman, e si presentano completamente vestiti di bianco con un rossetto rosso. La loro campagna marketing \u00e8 stata incentrata sul fatto che gli elementi sono alieni \"buoni\" che vengono dal pianeta Voca (da qualche parte dietro al Sole) dove tutta la loro comunicazione \u00e8 basata su musica ed espressioni vocali. Il loro motto \u00e8: \"La vita \u00e8 musica e la musica \u00e8 vita\".\nIn Italia sono diventati famosi grazie ad uno spot televisivo delle caramelle Tic tac ed a una serie di apparizioni televisive e sono in seguito comparsi anche in uno spot della Danone in onda in Israele. La loro prima apparizione in uno show televisivo italiano \u00e8 all'Ale e Franz Show il 28 settembre 2009. Successivamente sono apparsi anche a \"Domenica In\" e ad \"X-Factor 4\".\nThe Voca people sono soliti anche intrattenersi in mezzo alla gente, improvvisando esibizioni canore e giocando con i passanti. Per il loro aspetto e le loro performance sono stati paragonati al Blue Man Group.\nNel 2010 hanno portato in Italia il loro spettacolo a partire dal 10 dicembre, con tappe a Roma, Bari, Milano, Firenze, Padova, Napoli e Torino, per poi tornare nel febbraio 2011 ad Aosta."}
{"id": "3249875", "revid": "1776051", "url": "https://it.wikipedia.org/wiki?curid=3249875", "title": "Lalova", "text": "Lalova \u00e8 un comune della Moldavia situato nel distretto di Rezina di 1.349 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249882", "revid": "110157", "url": "https://it.wikipedia.org/wiki?curid=3249882", "title": "Mincenii de Jos", "text": "Mincenii de Jos \u00e8 un comune della Moldavia situato nel distretto di Rezina di 763 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249889", "revid": "110157", "url": "https://it.wikipedia.org/wiki?curid=3249889", "title": "Pereni", "text": "Pereni \u00e8 un comune della Moldavia situato nel distretto di Rezina di 612 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249891", "revid": "1776051", "url": "https://it.wikipedia.org/wiki?curid=3249891", "title": "Pripiceni-R\u0103ze\u0219i", "text": "Pripiceni-R\u0103ze\u0219i \u00e8 un comune della Moldavia settentrionale situato nel distretto di Rezina di 1.189 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249894", "revid": "1776051", "url": "https://it.wikipedia.org/wiki?curid=3249894", "title": "Saharna Nou\u0103", "text": "Saharna Nou\u0103 \u00e8 un comune della Moldavia situato nel distretto di Rezina di 1.624 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249897", "revid": "547034", "url": "https://it.wikipedia.org/wiki?curid=3249897", "title": "Robert Devereux, III conte di Essex", "text": "Biografia.\nGiovinezza e vita personale.\nRobert Devereux era il figlio ed erede di Robert Devereux, II conte d'Essex, cortigiano e soldato dell'ultima parte del regno della regina Elisabetta I. Sua madre era Frances Walsingham (1569\u20131631), unica figlia di Sir Francis Walsingham, direttore dei servizi segreti della regina. Il conte aveva anche condotto una ribellione contro Elisabetta nel 1601, ma senza successo, anzi venendo decapitato per tradimento e la famiglia venne privata del titolo. Ad ogni modo re Giacomo I d'Inghilterra scelse di restaurare la famiglia al suo posto quando egli divenne re d'Inghilterra nel 1604: in quell'anno Robert Devereux divenne III conte di Essex. Il giovane conte divenne grande amico di Enrico Federico Stuart, principe di Galles, che era pi\u00f9 giovane di lui di tre anni.\nAll'et\u00e0 di 14 anni, Robert Devereux spos\u00f2 Frances Howard; e venne inviato in un tour europeo dal 1607 al 1609, apparentemente senza aver consumato il matrimonio. Nel frattempo, sua madre inizi\u00f2 una relazione con Robert Carr, visconte Rochester, uno dei favoriti di re Giacomo I. Dopo il ritorno di Essex, Frances chiese l'annullamento del matrimonio come causa l'impotenza del marito. Essex si difese dicendo alla moglie che egli si era dimostrato impotente solo con lei e che invece era stato perfettamente capace con altre donne. Il divorzio fu un vero e proprio spettacolo pubblico che fece del conte di Essex lo zimbello della corte. Ad ogni modo l'annullamento venne garantito il 25 settembre 1613, e Frances Howard spos\u00f2 poi il suo amante, che venne nominato I conte di Somerset, il 26 dicembre di quello stesso anno. Tre anni pi\u00f9 tardi il conte di Somerset venne, assieme ad un gruppo di nobili, accusato dell'assassinio di Sir Thomas Overbury; il conte di Essex sedeva nella giuria del tribunale e fece pressione ovviamente perch\u00e9 il marito della sua ex moglie venisse deriso e condannato. Sia il conte di Somerset che sua moglie vennero condannati a morte, ma la sentenza non venne mai eseguita.\nL'11 marzo 1630 il conte di Essex spos\u00f2 Elizabeth Pawlett, figlia di Sir William Pawlett, di Edington, Wiltshire, in passato Alto Sceriffo dello Wiltshire e cugino di William Paulet, IV marchese di Winchester. Elizabeth venne introdotta a corte durante il Grande Parlamento del 1628/29 poco dopo la morte di suo padre, come maggiore tra le figlie non sposate e quindi con la necessit\u00e0 di trovare marito. Di ritorno dal servizio militare in Europa (come vedremo poi), Robert Devereux era ancora alla ricerca di una moglie per dimostrare a tutti che le accuse ricevute durante il primo matrimonio erano totalmente infondate. I due si sposarono dunque ma anche questo matrimonio si rivel\u00f2 un disastro, ma perlomeno non fu pubblico. I due si separarono nel 1631, dopo aver dato alla luce un figlio che comunque mor\u00ec nell'infanzia. Ad ogni modo, il padre di Elizabeth venne sospettato di aver introdotto tra i due un amante, Sir Thomas Uvedale (probabilmente su consiglio di William Deveraux, fratello di Robert, che avrebbe ereditato patrimonio e titoli se Robert non avesse avuto figli).\nRecentemente \u00e8 stato suggerito che il conte di Essex soffrisse di ipogonadismo, che gli cre\u00f2 alcuni problemi sessuali.\nLa carriera militare: 1620-1640.\nNel 1620 il conte di Essex si imbarc\u00f2 alla volta dell'Europa, prestando dal 1620 al 1624 in Germania tra le armate protestanti e nei Paesi Bassi. Nel 1620, inoltre, egli partecip\u00f2 alla spedizione di Sir Horace Vere in difesa del Palatinato. Nel 1621 egli prest\u00f2 servizio al seguito di Maurizio di Nassau. Nel 1624 egli ottenne il comando di un reggimento nella disastrosa campagna dell'assedio di Breda. Nel 1625 egli comand\u00f2 e fall\u00ec la Spedizione di Cadice. Malgrado i fallimenti, questo periodo di combattimento gli confer\u00ec una profonda esperienza nei metodi di guerra e nelle strategie, sebbene si fosse perlopi\u00f9 distinto in strategie difensive.\nIl conte di Essex prest\u00f2 servizio nelle armate di re Carlo I d'Inghilterra durante la prima guerra dei vescovi nel 1639, venendogli per\u00f2 negato il posto di comandante in seconda, fatto che lo spinse ad avvicinarsi alle frange parlamentari del governo.\nIl ruolo nell'inizio della guerra civile inglese: 1640-1642.\nQuando Carlo I dovette convocare il parlamento nel 1640 dopo undici anni di silenzio per risolvere i suoi problemi finanziari e l'insorgere di Scozia e Irlanda, molti parlamentari gli si opposero e questo incrin\u00f2 indissolubilmente i rapporti tra le due parti.\nIl conte di Essex era un convinto protestante ed avere la reputazione di essere uno dei pi\u00f9 nobili puritani della Camera dei Lords. Egli era amico con John Pym, uno dei personaggi che furono pi\u00f9 critici nei confronti del sovrano inglese nella Camera dei Comuni.\nNel 1641, il parlamento vot\u00f2 il Bill of Attainder contro il ministro del re Thomas Wentworth, I conte di Strafford che era tra i pi\u00f9 leali alla causa di Carlo I, il che port\u00f2 all'esecuzione di Strafford. Nel tentativo di riconciliarsi col parlamento, Carlo diede l'assenso al Bill of Attainder ed invit\u00f2 i parlamentari a partecipare al suo consiglio privato. Tra questi vi era il conte di Essex.\nEgli venne inoltre nominato Capitano Generale delle armate reali a sud del fiume Trent nel febbraio di quell'anno e divenne Lord Chamberlain nel luglio, sebbene le relazioni tra il parlamento e Carlo I continuassero a peggiorare.\nIl 4 gennaio 1642, Carlo I si rec\u00f2 alla Camera dei Comuni per arrestare Pym ed altri quattro membri del parlamento con l'accusa di tradimento. Essex avvis\u00f2 i cinque membri del parlamento dei piani del re e consent\u00ec loro di fuggire per tempo, ad eccezione di Oliver Cromwell il quale rimase ad affrontare la situazione. Carlo I venne quindi umiliato e nello stesso mese il conte di Essex incominci\u00f2 ad essere sempre pi\u00f9 assente dalla corte di Carlo I. Nell'aprile di quell'anno egli venne dimesso dall'incarico di Lord Chamberlain dopo che manc\u00f2 ad un incontro col re a York, cos\u00ec come venne annullata la sua posizione di Capitano Generale delle armate regie a sud.\nQuando la situazione politica divenne insostenibile il 4 luglio 1642 il parlamento vot\u00f2 la creazione di un Comitato di Salute Pubblica che consisteva in dieci membri della Camera dei Comuni e cinque della Camera dei Lords, tra i quali si trovava lo stesso conte di Essex oltre al conte di Northumberland, al conte di Pembroke, al conte di Holland ed al visconte Saye and Sele. Pym, John Hampden e Denzil Holles furono invece alcuni dei membri della camera dei comuni.\nRuolo nella prima guerra civile inglese: 1642-1646.\nEssex venne posto in una posizione difficile nel 1642. Il parlamento, infatti, aveva votato per la creazione di un'armata che si contrapponesse ai realisti guidati dal sovrano Carlo I, ma non era altrettanto sicuro a chi affidare il compito di guidare questa parte. Questo stato delle cose si trovava senza precedenti nella storia inglese. I parlamentari erano intenzionati ad incontrare il re ma nel contempo non volevano essere accusati di tradimento.\nL'ordinanzia parlamentare si risolse a nominare il conte di Essex quale Capitano Generale col compito anche di \"preservare la salvezza di Sua Maest\u00e0\", col compito quindi di non permettere che il re venisse ucciso.\nIl 22 agosto 1642 Carlo I alz\u00f2 simbolicamente il proprio stendardo sul Castello di Nottingham, una simbolica dichiarazione di guerra contro il parlamento, a tal punto che i due eserciti ormai pronti si scontrarono proprio nei pressi di quella localit\u00e0 per la prima volta, dando inizio alla guerra civile inglese. Ad ogni modo gran parte dei parlamentari temeva la figura del re.\nLa battaglia di Edgehill, 23 ottobre 1642.\nA seguito di scontri minori, i due eserciti addivennero alla Battaglia di Edgehill il 23 ottobre 1642. La guardia del corpo del conte di Essex comprendeva Henry Ireton, Charles Fleetwood, Thomas Harrison, Nathaniel Rich, Edmund Ludlow, Matthew Tomlinson e Francis Russell, tutti i quali ebbero un ruolo importante nella guerra civile.\nA seguito di un piccolo scambio di artiglieria, la battaglia inizi\u00f2 con la cavalleria dei realisti guidata dal principe Rupert del Reno. A seguito vi fu una seconda carica della cavalleria dei realisti, guidati da Henry Wilmot, I conte di Rochester. Sia il fianco destro che quello sinistro della cavalleria parlamentare venne sbaragliata.\nEntrambe le fazioni, nel corso degli attacchi incorsero in pesanti perdite. Questa battaglia evidenzi\u00f2 le debolezze e le forze della strategia del conte di Essex, il quel torn\u00f2 a Londra il 7 novembre."}
{"id": "3249898", "revid": "1776051", "url": "https://it.wikipedia.org/wiki?curid=3249898", "title": "S\u00eercova", "text": "S\u00eercova \u00e8 un comune della Moldavia situato nel distretto di Rezina di 2.321 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249899", "revid": "1776051", "url": "https://it.wikipedia.org/wiki?curid=3249899", "title": "Solonceni", "text": "Solonceni \u00e8 un comune della Moldavia situato nel distretto di Rezina di 1.739 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249903", "revid": "1776051", "url": "https://it.wikipedia.org/wiki?curid=3249903", "title": "\u021aareuca", "text": "\u021aareuca \u00e8 un comune della Moldavia situato nel distretto di Rezina di 3.112 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3249910", "revid": "110157", "url": "https://it.wikipedia.org/wiki?curid=3249910", "title": "Rezina", "text": "Rezina \u00e8 una citt\u00e0 della Moldavia capoluogo del distretto omonimo di 12.601 abitanti al censimento del 2004, dei quali 10.196 risiedono in localit\u00e0 Rezina e costituiscono la popolazione urbana mentre i rimanenti risiedono nelle localit\u00e0 amministrate dalla citt\u00e0 e costituiscono la popolazione rurale.\nDista 98 km a nord-est dalla capitale lungo la riva destra del Nistro.\nStoria.\nLa citt\u00e0 \u00e8 menzionata per la prima volta in un documento ufficiale il 5 febbraio 1495. Alla fine del XVIII secolo \u00e8 conosciuta come sede di un mercato. All'inizio degli anni quaranta, con l'occupazione da parte dell'Armata Rossa diventa un centro amministrativo. Un grande sviluppo industriale si \u00e8 avuto negli anni settanta.\nLocalit\u00e0.\nLa citt\u00e0 \u00e8 formata dall'insieme delle seguenti localit\u00e0 (popolazione 2004):"}
{"id": "3249917", "revid": "1702319", "url": "https://it.wikipedia.org/wiki?curid=3249917", "title": "Chiesa di Santa Maria degli Angeli (Brescia)", "text": "La chiesa di Santa Maria degli Angeli \u00e8 una chiesa di Brescia, situata in contrada delle Bassiche, a met\u00e0 fra i crocevia con via Fratelli Bronzetti e via Cairoli. Nata alla fine del Quattrocento per volere di un gruppo di monache provenienti dal convento di Santa Croce e completamente rinnovata nel Seicento, dopo la soppressione avvenuta nel 1797 fu recuperata dalle Orsoline che vi insediarono un istituto scolastico, ancora oggi attivo. Fra le opere custodite si segnalano le pitture sulla volta di Carlo Innocenzo Carloni, un grande affresco di Vittorio Trainini e una tela di Sante Cattaneo.\nStoria.\nLa storia della chiesa prende corpo come diramazione da quella della chiesa di Santa Croce. Nel 1479 Papa Sisto IV aggrega infatti il convento di Santa Croce al monastero agostiniano che ruotava attorno alla chiesa di San Barnaba: il fatto provoca una crisi fra le monache, che volevano mantenere una propria indipendenza, tanto che alcune lasciano il monastero per fondare due nuove comunit\u00e0 autonome. Una di queste \u00e8 appunto la chiesa di Santa Maria degli Angeli, mentre l'altra viene fondata a Carpenedolo, in provincia. L'originaria costruzione subisce un radicale rinnovo durante il Seicento e ulteriori modifiche nel Settecento.\nNel 1797, in seguito ai decreti napoleonici, il monastero viene soppresso e i suoi ambienti riconvertiti a ospizio per monache provenienti da altri monasteri cittadini confiscati, mentre la chiesa viene adibita a magazzino militare e spogliata dei suoi beni. Nel 1827 nel convento di Santa Maria degli Angeli viene aperto il primo monastero delle Orsoline claustrali, attinenti alle costituzioni dettate da sant'Angela Merici. L'anno successivo la nuova comunit\u00e0 avvia l'attivit\u00e0 apostolica, riassestando la chiesa e abbellendola ulteriormente. Nel convento attiguo viene anche aperto uno stimato collegio di educazione per la giovent\u00f9 femminile. L'opera educativa, fra l'altro, \u00e8 attiva ancora oggi e offre un servizio completo dalla scuola primaria alla scuola media superiore.\nNegli anni trenta del Novecento l'orientamento interno della chiesa viene invertito al fine di unificare l'ambiente, ancora impostato su una logica claustrale e pertanto con nette e ormai sconvenienti separazioni fra il coro delle monache e l'aula riservata ai fedeli. L'accesso sulla strada viene chiuso e l'altare maggiore venne rimontato sulla controfacciata. I nuovi interni vengono parzialmente rivisti: la nuova parete di fondo, ad esempio, viene completamente affrescata da Vittorio Trainini. Attualmente, l'utilizzo della chiesa \u00e8 ancora riservato a studenti e personale dell'istituto.\nStruttura.\nLa facciata della chiesa, che ormai non rispecchia pi\u00f9 l'andamento interno dopo l'inversione dell'aula, si trova incassata lungo il profilo murario della via, affiancata su entrambi i lati dalle facciate del convento attiguo, oggi istituto scolastico. Al centro si trova l'antico portale d'ingresso, oggi tamponato sovrastato da un frontone curvilineo. Ai lati si aprono due lunghe finestre rettangolari incorniciate da lesene, mentre al di sopra un'aggettante trabeazione divide in due la facciata. Nell'ordine superiore, nuovamente decorato da lesene, si apre al centro un finestrone rettangolare con angoli stondati. Un frontone triangolare corona il prospetto. La chiesa possiede inoltre un campanile con cella campanaria aperta a bifora, piuttosto basso, visibile per\u00f2 solo dal cortile interno.\nAll'interno, della primitiva costruzione quattrocentesca non resta oggi pi\u00f9 nulla a causa dei pesanti rimaneggiamenti operati nel Seicento. La pianta si sviluppa su navata unica coperta da volta a botte con solamente due cappelle laterali, poco profonde.\nOpere.\nLa chiesa.\nPareti e copertura interni della chiesa sono impreziosite da una ricchissima ed estesa decorazione a quadrature, che dilatano molto l'ambiente. Le pareti sono animate dalle pitture settecentesche di Antonio Agrati, che dipinse arcate rese con efficace prospettiva a fingere ampi spazi, immaginarie navate, colonne, balaustre e scalinate. Gli affreschi nella volta presentano invece due scene diverse: sopra l'altare maggiore \u00e8 dipinta l'\"Assunzione della Vergine\" accompagnata da uno svolazzo d'angeli, dipinta nel 1754 da Carlo Innocenzo Carloni, grande pittore lombardo di stile rococ\u00f2. La composizione \u00e8 basata su una calibrata scansione prospettica atta a creare l'illusione che il gruppo in ascensione sia veramente sospeso sulle nubi. In corrispondenza del coro delle monache, la volta, originariamente priva di decorazione, \u00e8 stata affrescata ne 1960 dal pittore bresciano Giovanni Repossi con la \"Visione di Sant'Angela\" all'interno di un medaglione quadrilobato delimitato da una finta modanatura marmorea.\nSulla parete laterale dell'odierna controfacciata \u00e8 appeso un trittico con al centro un \"Ecce homo\", copia dell'omonima opera di Tiziano. Sulla parete di fondo \u00e8 invece collocato un affresco raffigurante la \"Nativit\u00e0 di Ges\u00f9\" posto entro un'ancona in marmi policromi coronata da un'elaborata cimasa. Il dipinto \u00e8 di tipo devozionale ed \u00e8 da attribuire ad un artista bresciano del Cinquecento. Sul lato destro della chiesa si apre la cappella di sant'Agostino, arricchita una tela del 1876 del romano Gioacchino Pagliei, raffigurante il santo in abiti pontificali.\nSull'antica controfacciata \u00e8 oggi posto l'altare maggiore. L'antico altare, smontato e venduto dopo la soppressione, fu sostituito con uno nuovo durante il recupero della chiesa, ancora oggi visibile, proveniente dalla chiesa parrocchiale di Rovato. \u00c8 un'opera di inizio Settecento della bottega di Domenico Corbarelli, realizzato a intarsio con marmi policromi e adornato da un ricco tabernacolo affiancato da statuette dei quattro Evangelisti. La parete retrostante l'altare \u00e8 stata invece dipinta nel 1939 da Vittorio Trainini, il quale cre\u00f2 un'illusionistica quinta architettonica che da terra arriva alla volta superiore e inquadra l'altare: ai lati della mensa, poggianti su finti mensoloni, due angeli ad ali spiegate reggono i simboli della passione, mentre al centro della parete, in una finta cornice, si trova il grande affresco della \"Crocifissione\", con effetto complessivo molto solenne. Le vetrate attorno all'affresco sono pure di Trainini e raffigurano ai lati i busti di sant'Orsola e sant'Angela Merici, con sembianze giovanili, mentre in alto campeggia il monogramma JHS di Cristo.\nSulla parete sinistra della chiesa si trova invece l'altare delle Orsoline, sul quale campeggia la grande tela raffigurante la \"Madonna col Bambino tra santa Caterina d'Alessandria e sant'Angela Merici\", eseguita da Sante Cattaneo dopo il 1815 e originariamente collocata sull'altare maggiore. Accanto si trovano medaglioni dipinti a monocromo ancora dal Carloni che raffigurano il \"Presepe\" e il \"Sogno di Giuseppe\" a destra, \"Sant'Angela\" e \"Sant'Agostino\" a sinistra.\nLa sagrestia.\nLa sagrestia possiede una volta dipinta nuovamente con architetture illusionistiche. Al centro si trova un altro affresco di Carlo Innocenzo Carloni, con un volo di putti alati che sostengono le insegne episcopali di sant'Agostino. Sulla parete \u00e8 invece appesa una tela raffigurante la \"Morte di San Giuseppe\", opera mediocre di un seguace di Francesco Monti."}
{"id": "3249919", "revid": "729019", "url": "https://it.wikipedia.org/wiki?curid=3249919", "title": "Wards Island", "text": "Wards Island \u00e8 un'isola situata sull'East River a New York. Amministrativamente fa parte del borough di Manhattan. L'isola \u00e8 raggiunta dalla ferrovia del borough di Queens attraverso il ponte Hell Gate Bridge ed \u00e8 unito a Randall's Island a nord dalla discarica. Le due isole sono entrambe gestite dal Randall's Island Sports Foundation nell'ambito di un accordo di partnership con l'associazione New York City Department of Parks and Recreation. Insieme, le due isole formano l'area di censimento 240 della citt\u00e0 di New York, comprendente una popolazione totale di 1.386 abitanti su un terreno di 2.2 km\u00b2, secondo il censimento degli Stati Uniti del 2000.\nL'isola \u00e8 sede di numerose strutture pubbliche, tra cui Manhattan Psychiatric Center, Kirby Forensic Psychiatric Center (in cui vengono tenuti i criminali con problemi psichiatrici), ed il New York City Department of Environmental Protection. \u00c8 anche sede del parco Wards Island Park."}
{"id": "3249921", "revid": "729019", "url": "https://it.wikipedia.org/wiki?curid=3249921", "title": "Battaglia di Courtrai (1918)", "text": "La battaglia di Courtrai (nota anche come seconda battaglia del Belgio o come battaglia di Roulers) fa parte di una serie di battaglie avvenute tra la Francia settentrionale ed il Belgio meridionale tra la fine di settembre e l'ottobre 1918.\nPremesse.\nDopo lo sfondamento della Linea Hindenburg (vedi Quinta battaglia di Ypres), gli Alleati concepirono una strategia che prevedeva l'inseguimento dei tedeschi fin quando fosse possibile, prima cio\u00e8 dell'arrivo delle piogge invernali. La presa di contatto con un terreno disagevole arrest\u00f2 l'offensiva dei cento giorni subito dopo la quinta battaglia di Ypres. Comunque entro la met\u00e0 di ottobre il Corpo d'armata delle Fiandre (G.A.F.), comandato dal re Alberto I del Belgio), e raggruppante dodici divisioni belghe, dieci inglesi (provenienti dalla Seconda armata del BEF) e sei francesi provenienti dalla Sesta Armata, era pronto a riprendere l'offensiva.\nBattaglie.\nL'offensiva inizi\u00f2 il 14 ottobre e port\u00f2 alla cattura di Roulers il giorno dopo. Entro il 17 ottobre Ostenda, Lilla e Douai furono riconquistate; Bruges e Zeebrugge caddero entro il 19 ottobre, ed il giorno dopo gli attaccanti raggiunsero il confine olandese.\nConseguenze.\nEntro la data dell'armistizio, la linea di fronte era stata avanzata per circa 45 miglia e correva da Terneuzen, a Gand, lungo il fiume Schelda ad Ath e da qui a Saint-Ghislain. Qui il fronte si connetteva al British Expeditionary Force sulla Somme."}
{"id": "3249922", "revid": "281901", "url": "https://it.wikipedia.org/wiki?curid=3249922", "title": "Alosa fallax nilotica", "text": ""}
{"id": "3249927", "revid": "119278397", "url": "https://it.wikipedia.org/wiki?curid=3249927", "title": "Gambusia holbrooki", "text": "Gambusia holbrooki, conosciuta nei luoghi d'origine come gambusia orientale ma in Italia soltanto come gambusia, \u00e8 un piccolo pesce d'acqua dolce della famiglia dei Pecilidi.\nDistribuzione e habitat.\nQuesti pesci sono nativi delle acque dolci e salmastre degli Stati Uniti bagnati dall'Atlantico, dal New Jersey all'Alabama. Nel corso del XX secolo sono stati introdotti in molte zone paludose del mondo (tra cui l'Italia e tutta l'Europa meridionale) per combattere le zanzare.\nDescrizione.\n\"G. holbrooki\" presenta un chiaro dimorfismo sessuale: il maschio \u00e8 minuto, con testa piccola, dorso incurvato, ventre arrotondato e un lungo e sottile peduncolo caudale, terminante in una coda arrotondata. La pinna dorsale \u00e8 alta, le ventrali sono appuntite, l'anale \u00e8 trasformata in organo copulatore (gonopodio). La livrea maschile vede un fondo bruno chiaro, semitrasparente, dai riflessi metallici. La femmina ha corpo pi\u00f9 ampio e lungo, con un dorso pi\u00f9 lineare e un grande ventre arrotondato. Le pinne sono ampie. La livrea femminile \u00e8 ancora pi\u00f9 semplice: un uniforme colore grigio-bruno, tendente al giallo trasparente.\nI maschi raggiungono una lunghezza massima di 3,5\u00a0cm, le femmine anche gli 8\u00a0cm.\nRiproduzione.\nLa fecondazione \u00e8 interna e avviene mediante passaggio di spermatozoi dal corpo del maschio a quello della femmina con il gonopodio. La gestazione dura 3-4 settimane, dopo i quali la femmina partorisce circa 40-60 avannotti bianco-trasparenti e completamente indipendenti (sono stati registrati parti di oltre 350 nuovi nati).\nAgente di controllo biologico.\nLa specie \u00e8 famosa per cibarsi di larve di zanzara, tanto da essere chiamata in inglese \"mosquitofish\", pesce delle zanzare. Per tale motivo \u00e8 stata introdotta in Molti Paesi del mondo, assieme alla simile Gambusia occidentale, come agente di controllo biologico per impedire la proliferazione delle zanzare in ambienti acquatici, specialmente in zone interessate dalla presenza della Malaria. \u00c8 questo il caso dell'Italia, dove G. holbrooki \u00e8 stata introdotta a partire dagli anni '30 con lo scopo di eradicare la malaria dalle zone paludose del Paese, in special modo dalla pianura pontina, oggetto di un imponente intervento di bonifica da parte del regime fascista. Purtroppo la specie si \u00e8 rivelata essere un agente di controllo biologico altamente inadeguato e dannoso per l'ambiente, in quanto si nutre di una vasta gamma di invertebrati e piccoli vertebrati acquatici, senza agire specificatamente sulle zanzare, che non hanno subito la riduzione sperata. Al contrario, \"G. holbrooki\" ha causato e causa tutt'oggi gravi danni alla biodiversit\u00e0 degli ambienti in cui \u00e8 stata introdotta, risultando essere una specie altamente invasiva. Alla vasta dieta si combina la grande adattabilit\u00e0 a diverse condizioni ambientali di questa specie, in grado di sopravvivere anche in acque scarsamente ossigenate, salmastre e dalle basse temperature, nonostante sia di origine tropicale. Per tale motivo \u00e8 altamente sconsigliato il suo utilizzo per impedire la proliferazione delle zanzare in laghetti e stagni, e dunque la sua ulteriore diffusione, per evitare la sua ulteriore diffusione e i risultanti impatti.\nAlimentazione.\nMolto voraci, questi pesci si cibano di larve di insetti, insetti acquatici (come zanzare e Ephemeroptera), vermi e crostacei.\nSpecie affini.\n\"Gambusia affinis\" \u00e8 una specie estremamente simile a \"G. holbrooki\" (da cui \u00e8 distinguibile solo ad un occhio esperto), anch'essa introdotta in Europa ma assente in Italia.\nAcquariofilia.\nAnche se non appariscente come i guppy, al quale le femmine assomigliano parecchio, questi pesci sono commerciati in tutto il mondo e destinati prevalentemente all'allevamento in stagni e piscinette dei giardini delle case, proprio a causa della loro alimentazione a base di larve di zanzara. Sono inoltre utilizzati per fornire cibo vivo alle specie carnivore di pesci d'acqua dolce."}
{"id": "3249929", "revid": "486946", "url": "https://it.wikipedia.org/wiki?curid=3249929", "title": "Qobadyan", "text": ""}
{"id": "3249933", "revid": "36932697", "url": "https://it.wikipedia.org/wiki?curid=3249933", "title": "Qatar 2022", "text": ""}
{"id": "3249934", "revid": "1788047", "url": "https://it.wikipedia.org/wiki?curid=3249934", "title": "Coppa di Francia 2010-2011", "text": "La Coppa di Francia 2010-2011, in francese \"Coupe de France\", \u00e8 stata la 94\u00aa edizione della coppa di calcio nazionale organizzata dalla federazione calcistica della Francia (\"F\u00e9d\u00e9ration fran\u00e7aise de football\" - FFF).\nI turni dal primo all'ottavo vengono definiti turni di qualificazione. Dai trentaduesimi di finale si entra nella manifestazione vera e propria. Le formazioni del Championnat National, terza serie francese, entrano in gara al quinto turno.\nLe formazioni di Ligue 2 e i 7 club dei distaccamenti francesi d'oltremare entrano in competizione al settimo turno, il primo organizzato dalla FFF. I club della massima divisione entrano in gioco dai trentaduesimi di finale.\nSettimo turno.\nGiocato venerd\u00ec 19, sabato 20 e domenica 21 novembre. Tra parentesi il campionato d'appartenenza della societ\u00e0.\nOttavo turno.\ntra parentesi sempre la serie di appartenenza: Ligue 2 (2), Championnat National (3) e le restanti serie inferiori (4) - (5). Le squadre delle divisioni d'oltre mare riportano il dipartimento di appartenenza tra parentesi. Si giocher\u00e0 il 10, 11 e 12 dicembre.\nTrentaduesimi.\nSorteggio effettuato il 13 dicembre 2010.\nSedicesimi di finale.\nGiocati il 22 e 23 gennaio 2011.\nOttavi di finale.\nSi sono giocati l'1 e 2 febbraio e sono stati sorteggiati il 23 gennaio 2011. Delle 16 squadre partecipanti ben nove, dunque la maggioranza, non appartenevano alla Ligue 1. Nella stagione 2010/2011 infatti Angers, Nantes, Le Mans, Reims e Metz militavano in Ligue 2 - lo Strasburgo nello Championnat National - Drancy e Martigues nello CFA, mentre lo Chambery nel CFA 2.\nQuarti.\nI quarti di finale si sono disputati il 1\u00ba e 2 marzo 2011"}
{"id": "3249937", "revid": "182396", "url": "https://it.wikipedia.org/wiki?curid=3249937", "title": "Siria Coele", "text": ""}
{"id": "3249938", "revid": "182396", "url": "https://it.wikipedia.org/wiki?curid=3249938", "title": "Augusta Euphratensis", "text": ""}
{"id": "3249939", "revid": "182396", "url": "https://it.wikipedia.org/wiki?curid=3249939", "title": "Augusta Libanensis", "text": ""}
{"id": "3249942", "revid": "642594", "url": "https://it.wikipedia.org/wiki?curid=3249942", "title": "Palestina I", "text": ""}
{"id": "3249943", "revid": "642594", "url": "https://it.wikipedia.org/wiki?curid=3249943", "title": "Palestina II", "text": ""}
{"id": "3249945", "revid": "1573940", "url": "https://it.wikipedia.org/wiki?curid=3249945", "title": "Shawar", "text": "Shawar (, m. il 18 gennaio del 1169) \u00e8 stato un \"w\u0101si\u1e6da\" dell'Imamato fatimide dal 1162 al 1163 e, di nuovo, dal 1164 al 1169, anno della sua morte.\nLe lotte di potere in seno all'Imamato fatimide, alle quali egli fu fortemente correlato, facilitarono molto la presa di potere dell'Egitto da parte di Saladino.\nBiografia.\nDopo l'assassinio del \"w\u0101si\u1e6da\" al-Afdal Shahanshah nel 1121, l'Egitto divenne l'oggetto delle numerose lotte di potere e delle guerre civili per il posto di \"w\u0101si\u1e6da\". Dal 1121 al 1162, sette \"w\u0101si\u1e6da\" s'erano succeduti e sei di loro erano stati uccisi. Nel dicembre del 1162, al-\u02bf\u0100dil Ruzz\u012bk era stato deposto e messo a morte proprio da Sh\u0101war, governatore dell'Alto Egitto, che assunse il titolo di \"w\u0101si\u1e6da\" e di comandante delle forze armate. Ma Sh\u0101war insedi\u00f2 membri della sua famiglia in posti-chiave e la cupidigia di questi ultimi gli valse un'immensa impopolarit\u00e0, anche presso i suoi funzionari e ufficiali. Uno di loro, Dirgham, che era stato nominato Gran Ciambellano, insorse nel 1163. Sh\u0101war riusc\u00ec tuttavia a fuggire e a rifugiarsi alla corte di Norandino."}
{"id": "3249948", "revid": "124123", "url": "https://it.wikipedia.org/wiki?curid=3249948", "title": "Jacqueline Gayraud", "text": " Fu eletta Miss Francia nel 1964 presso l'Aeroporto di Parigi-Orly. In seguito fu semifinalista a Miss Mondo 1964."}
{"id": "3249949", "revid": "1305772", "url": "https://it.wikipedia.org/wiki?curid=3249949", "title": "Moto Morini 125", "text": " \nLa denominazione commerciale Moto Morini 125 \u00e8 utilizzata per definire diversi modelli:"}
{"id": "3249951", "revid": "438678", "url": "https://it.wikipedia.org/wiki?curid=3249951", "title": "Blasone (araldica)", "text": ""}
{"id": "3249957", "revid": "124123", "url": "https://it.wikipedia.org/wiki?curid=3249957", "title": "Muguette Fabris", "text": " Fu eletta Miss Francia nel 1963 presso il Grand Th\u00e9\u00e2tre di Bordeaux. In seguito arriv\u00f2 al settimo posto di Miss Mondo 1963 e finalista a Miss Universo 1963."}
{"id": "3249959", "revid": "767487", "url": "https://it.wikipedia.org/wiki?curid=3249959", "title": "John Spencer (calciatore)", "text": ""}
{"id": "3249960", "revid": "1305772", "url": "https://it.wikipedia.org/wiki?curid=3249960", "title": "Hall of Fame Tennis Championships 1991 - Singolare", "text": "Il singolare del torneo di tennis Hall of Fame Tennis Championships 1991, facente parte dell'ATP Tour, ha avuto come vincitore Bryan Shelton che ha battuto in finale Javier Frana 3-6-6-4-6-4"}
{"id": "3249968", "revid": "21880", "url": "https://it.wikipedia.org/wiki?curid=3249968", "title": "Carpospiza", "text": ""}
{"id": "3249972", "revid": "599013", "url": "https://it.wikipedia.org/wiki?curid=3249972", "title": "Eoin Jess", "text": ""}
{"id": "3249973", "revid": "1442080", "url": "https://it.wikipedia.org/wiki?curid=3249973", "title": "Swedish Open 1991 - Singolare", "text": "Il singolare del torneo di tennis Swedish Open 1991, facente parte dell'ATP Tour, ha avuto come vincitore Magnus Gustafsson che ha battuto in finale Alberto Mancini 6-1, 6-2."}
{"id": "3249976", "revid": "125181746", "url": "https://it.wikipedia.org/wiki?curid=3249976", "title": "Good Life (OneRepublic)", "text": "Good Life \u00e8 un singolo del gruppo musicale statunitense OneRepublic, pubblicato il 19 novembre 2010 come quarto estratto dal secondo album in studio \"Waking Up\".\nDescrizione.\nLa canzone \u00e8 stata scritta dai membri del gruppo (Ryan Tedder, Brent Kutzle e Eddie Fisher) insieme a Noel Zancanella, e prodotta da Tedder stesso.\nIl 21 giugno 2011 la canzone \u00e8 stata remixata con la collaborazione di B.o.B ed \u00e8 stata pubblicata solo per le stazioni radio.\nCritiche.\nAbout.com ha scritto: \"Non solo Good Life ha un testo che chiunque pu\u00f2 interpretare con \"cosa diavolo c'\u00e8 da lamentarsi\", ma ha anche una struttura musicale unica che le permetter\u00e0 un grande successo radiofonico\".\nSuccesso commerciale.\nIl singolo ha avuto un discreto successo commerciale, arrivando alla numero 8 della Billboard Hot 100 degli Stati Uniti e venendo certificato disco di platino, oltre a raggiungere le prime venti posizioni delle classifiche di gran parte dell'Europa, dell'Australia e della Nuova Zelanda.\nVideo musicale.\nIl videoclip \u00e8 stato girato in una valle di montagna situata in Colorado ed \u00e8 stato pubblicato nel febbraio 2011. Nel dicembre 2011 \u00e8 stato girato un secondo video per il Disney Parks Christmas Day Parade 2011."}
{"id": "3249979", "revid": "1833487", "url": "https://it.wikipedia.org/wiki?curid=3249979", "title": "Hirundichthys rondeletii", "text": "Hirundichthys rondeletii (sinonimo \"Danichthys rondeletii\"), noto in italiano come rondinella di mare, \u00e8 un pesce osseo marino della famiglia Exocoetidae.\nDistribuzione e habitat.\nVive nel mar Mediterraneo e nell'Oceano Atlantico, ove non si trova pi\u00f9 a nord delle acque portoghesi. Effettua migrazioni, in inverno si sposta soprattutto nel Mediterraneo orientale mentre in estate si spinge nei bacini settentrionali e nel mar Adriatico. \u00c8 il pesce volante pi\u00f9 comune nei mari italiani.\n\u00c8 una specie pelagica che vive sempre piuttosto al largo anche se nel periodo estivo si avvicina leggermente alle coste.\nDescrizione.\nHa l'aspetto tipico dei pesci volanti con le pinne pettorali molto ampie usate per effettuare dei brevi voli fuor d'acqua. In questa specie anche le pinne ventrali, inserite assai indietro, sono allungate (differenza con \"Exocoetus volitans\", che le ha brevi). La pinna caudale \u00e8 biloba, il lobo inferiore \u00e8 pi\u00f9 lungo. La pinna dorsale e la pinna anale hanno pi\u00f9 o meno la stessa lunghezza (differenza con \"Cheilopogon heterurus\" che ha l'anale molto pi\u00f9 breve della dorsale). La testa \u00e8 corta e piatta, la bocca piccola, gli occhi molto grandi. \nIl colore del corpo \u00e8 azzurro iridescente sul dorso che sfume in bianco madreperleceo sul ventre. Le pinne pettorali hanno colore scuro, brune o nerastre, con un bordo trasparente e pi\u00f9 chiare verso l'attaccatura. Pinne ventrali molto scure con la punta chiara.\nRiproduzione.\nLe uova sono deposte all'inizio dell'estate su corpi galleggianti a cui aderiscono grazie ai filamenti adesivi che ne ricoprono la superficie.\nPesca.\nSi cattura quasi sempre occasionalmente con reti da posta o, dato che \u00e8 molto attratto dalle luci, con la lampara. Abbocca anche alle lenze a traina.\nLe carni sono discrete soprattutto se fritte."}
{"id": "3249980", "revid": "281901", "url": "https://it.wikipedia.org/wiki?curid=3249980", "title": "Danichthys rondeletii", "text": ""}
{"id": "3249981", "revid": "131358", "url": "https://it.wikipedia.org/wiki?curid=3249981", "title": "Nagyv\u00e1radi AC", "text": ""}
{"id": "3249984", "revid": "281901", "url": "https://it.wikipedia.org/wiki?curid=3249984", "title": "Lestidiops sphyrenoides", "text": "Il Lestidiops sphyrenoides noto in italiano come barracudina sfirenoide, \u00e8 un pesce osseo marino della famiglia Paralepididae.\nDistribuzione e habitat.\nQuesta specie \u00e8 presente nell'Oceano Atlantico orientale e nel mar Mediterraneo, compresi i mari italiani, dove \u00e8 comune solo nel mar Ligure e nello stretto di Messina. \nVive in acque profonde fino a 1000 metri ed ha abitudini pelagiche.\nDescrizione.\nHa l'aspetto tipico dei Paralepididae, alla cui descrizione generale si rimanda, allungato, compresso ai lati, con muso appuntito e con pinne ventrali e pinne pari piuttosto arretrate. I denti sono su due file e abbastanza grandi. Si distingue dai paralepididi degli altri generi mediterranei perch\u00e9 le pinne ventrali sono pi\u00f9 in avanti della pinna dorsale. Il corpo \u00e8 molto pi\u00f9 sottile che nel barracudina comune. La linea laterale \u00e8 ricoperta da una serie di scaglie, mentre il resto del corpo \u00e8 nudo. \nIl colore \u00e8 argenteo.\nMisura fino a quasi 30\u00a0cm.\nBiologia.\nVive in banchi in cui gli individui stanno con la testa rivolte verso l'alto. Non sopravvive a temperature pi\u00f9 alte di 20\u00b0; d'inverno spesso risale in superficie in cerca di acque pi\u00f9 fresche e talvolta viene gettato sulle spiagge dalle tempeste. \nAlimentazione.\nSi ciba di organismi planctonici e di larve di pesci.\nRiproduzione.\nAvviene durante tutto l'anno. I giovanili sono privi di pinna anale.\nPesca.\nTalvolta finisce nelle reti da circuizione per le sardine quando dotate di una luce forte con scopi attrattivi, oltre che nei retini da plancton per uso scientifico.\nNon finisce mai sui mercati ittici, anche se le sue carni sono buone.\nSpecie affini.\nIl Lestidiops jayakari pseudosphyraenoides \u00e8 una specie quasi ignota, molto simile al barracudina sfirenoide da cui si distingue solo per il numero minore di vertebre.\nQuesta specie, di cui non si sono mai trovati esemplari mediterranei adulti, \u00e8 presente anche nell'Oceano Atlantico con varie sottospecie. Nel Mediterraneo \u00e8 pi\u00f9 comune nella parte orientale; sopporta acque pi\u00f9 calde che \"L. sphyrenoides\". Non si sa nulla della sua biologia."}
{"id": "3249985", "revid": "1982", "url": "https://it.wikipedia.org/wiki?curid=3249985", "title": "5679 Atsukadou", "text": ""}
{"id": "3249986", "revid": "118875344", "url": "https://it.wikipedia.org/wiki?curid=3249986", "title": "Trescone", "text": "Il trescone \u00e8 un ballo e canto popolare tipico di tutta la Toscana (dalla Garfagnana alla Maremma), dell'alta Umbria, della Romagna, del Veneto e della Lombardia.\nDi origine medievale, il ballo del trescone \u00e8 citato da Dante e da Boccaccio (nonch\u00e9 da Carlo Collodi quando Pinocchio \u00e8 impiccato alla Quercia Grande e sembra che balli tale danza dondolando al vento), dovrebbe derivare dall'antica parola di origine germanica \"thriskan\" (battere) o \"dresken\" (trebbiare), forse in associazione al movimento di battere i piedi nella danza, che ricordava il modo con cui i contadini nelle aie staccavano i chicchi di grano dalle spighe, oppure semplicemente da \"tresca\", con allusione erotico-sessuale.\nDi movimento vivace in due tempi. Inizialmente il trescone era danzato da solo uomini, poi si aggiunsero anche le donne. Eseguito a coppie, solitamente quattro disposte in quadrato, si caratterizza per il continuo scambio della dama."}
{"id": "3249987", "revid": "339392", "url": "https://it.wikipedia.org/wiki?curid=3249987", "title": "Lestidiops jayakari pseudosphyraenoides", "text": ""}
{"id": "3249989", "revid": "339392", "url": "https://it.wikipedia.org/wiki?curid=3249989", "title": "Barracudina sfirenoide", "text": ""}
{"id": "3249992", "revid": "1652635", "url": "https://it.wikipedia.org/wiki?curid=3249992", "title": "Economia dell'Austria", "text": "L'economia dell'Austria \u00e8 l'undicesima dell'Unione europea per PIL (PPA) e la quarta in termini di PIL pro-capite (PPA), pari al 66% della media dei 27 Paesi dell'Unione. Si tratta, comunque di un'economia relativamente piccola, di dimensioni paragonabili a quelle della Lombardia.\nL'Austria ha aderito all'Unione economica e monetaria fin dall'inizio (1999) e dal 2002 ha adottato l'euro. La politica monetaria, dunque, \u00e8 gestita dalla Banca centrale europea.\nCrescita economica.\nDurante il XX secolo l'Austria ha subito diversi contraccolpi che hanno rischiato di comprometterne lo sviluppo economico:\nMa verso gli anni '50, grazie ai cospicui aiuti stranieri, soprattutto quelli ad opera del Piano Marshall, ottenendo 962 ml $ USA, la rinascita economica per l'Austria era diventata possibile.\nDopo una lievissima contrazione del PIL nel 1981, l'Austria \u00e8 cresciuta in media del 2% nel resto degli anni '80 e del 2,7% negli anni '90, con due fasi di crescita particolarmente intensa tra il 1989 ed il 1991 e di nuovo nel periodo 1998-2000. Lo scoppio della bolla della new economy nel 2001 ha drasticamente ridotto i tassi di crescita, ma non ha portato il Paese in recessione. Dal 2004, poi, l'Austria ha avuto uno sviluppo di quasi il 3% annuo, prima di essere colpito dalla crisi economica mondiale che, nel 2009 ha causato una contrazione dei PIL di quasi il 4%.\nStruttura economia.\nSettore primario.\nL'elevata produttivit\u00e0 agricola ha permesso all'Austria di ottenere l'autosufficienza alimentare. Le coltivazioni di cereali e ortofrutta, cos\u00ec come la produzione vinicola, sono concentrati nella zona orientale del Paese e nella pianura del Danubio, mentre le regioni montane praticano prevalentemente l'allevamento dei bovini.\nSettore secondario.\nL'industria austriaca \u00e8 molto diversificata. I settori trainanti sono la chimica, la petrolchimica, la metallurgia (ghisa, ferroleghe e alluminio), la meccanica e l'alimentare. \nSettore terziario.\nIl turismo \u00e8 l'attivit\u00e0 pi\u00f9 importante del paese, in quanto l'Austria possiede numerosi impianti sciistici per il turismo invernale e citt\u00e0 ricche di storia come Vienna e Salisburgo per quello culturale. L'Austria presenta inoltre paesaggi incontaminati con flora e fauna tipicamente alpine per il turismo estivo.\nCommercio internazionale.\nI tre maggiori partner commerciali, sia per le importazioni sia per le esportazioni, sono le confinanti Germania (rispettivamente 45,1% e 31% nel 2009), Italia (6,7% e 8,2%) e Svizzera (6,8% e 5%), con un'incidenza considerevole. \nStoricamente, dopo gli ampi deficit registrati negli anni degli shock petroliferi, il conto corrente ha oscillato intorno alla parit\u00e0 negli anni ottanta, per poi diventare nettamente negativo nel decennio successivo, deficit di quasi il 3% del PIL (1995-96). A partire dal 2002, tuttavia, la situazione si \u00e8 capovolta con un surplus medio del 2,55% del Prodotto interno lordo nel periodo fino al 2010.\nForza lavoro.\nL'Austria dispone di una popolazione attiva di 4.300.000 persone, con un tasso di occupazione del 71,6% nel 2009, molto al di sopra della media dell'Unione europea. Seppure in declino rispetto al massimo pre-crisi (72,1% nel 2008), tale valore \u00e8 comunque pi\u00f9 elevato di tre punti percentuale rispetto a dieci anni fa. \n\u00c8 da osservare che un quarto dei lavoratori lavora part-time, mentre sono poco diffusi i contratti a tempo determinato (solo il 9,1% del totale, contro il 13,5% della media europea).\nIl tasso di disoccupazione austriaco nel secondo dopoguerra era molto basso. Ancora nel 1980, si attestava solamente all'1,6%. Nel corso degli anni '80 e '90, tuttavia, si \u00e8 assistito ad una tendenza all'aumento della disoccupazione, che nel 2005 era salita fino al 5,2%, per poi cominciare a scendere fino a toccare il 3,8% nel 2008. Tuttavia, nel 2009, con la crisi la disoccupazione \u00e8 tornata al 4,8%. Il dato resta comunque largamente al di sotto della media europea. La disoccupazione femminile \u00e8 addirittura lievemente minore di quella maschile. La disoccupazione giovanile, inoltre, pur al 10% \u00e8 comunque la met\u00e0 della media europea.\nSecondo dati del 2005, il settore che assorbe la maggior parte dei lavoratori \u00e8 quello dei servizi (67%), contro il 27,5% dell'industria ed il 5,5% dell'agricoltura.\nFinanza pubblica.\nTra il 1988 ed il 2001 il debito pubblico austriaco era notevolmente aumentato passando dal 57 al 67% del PIL. Negli anni successivi, invece, le politiche messe in atto avevano fatto scendere il rapporto debito/PIL al 59,2% del 2007. Con la crisi economica, tuttavia, il debito pubblico \u00e8 tornato a salire rapidamente fino al 70% nel 2010, anno nel quale il rapporto deficit/PIL \u00e8 risultato essere -4,8%, il dato peggiore dal 1995.\nLa spesa pubblica \u00e8 stata in media, nel decennio, intorno al 50-52% del PIL, superiore alla media europea."}
{"id": "3249994", "revid": "36933451", "url": "https://it.wikipedia.org/wiki?curid=3249994", "title": "Formazione degli Stati nazionali", "text": ""}
{"id": "3249995", "revid": "1305772", "url": "https://it.wikipedia.org/wiki?curid=3249995", "title": "Notara", "text": "Notara"}
{"id": "3249996", "revid": "729019", "url": "https://it.wikipedia.org/wiki?curid=3249996", "title": "Battaglia di Doberd\u00f2", "text": "La battaglia di Doberd\u00f2 \u00e8 stato uno degli scontri pi\u00f9 sanguinosi della prima guerra mondiale, combattuto nell'agosto 1916 tra l'esercito del Regno d'Italia e quello dell'Austria-Ungheria, quest'ultimo composto prevalentemente da reggimenti ungheresi e sloveni.\nLo scontro, che fa parte della sesta battaglia dell'Isonzo, ebbe luogo in un'area strategica posta sul bordo pi\u00f9 occidentale dell'altopiano del Carso. Dopo aver conquistato la pianura tra Monfalcone e Ronchi dei Legionari, gli italiani tentarono di sfondare in direzione dell'altopiano del Carso, al fine di prendere il controllo della strada principale di connessione tra il porto di Trieste e la citt\u00e0 di Gorizia. Dopo violenti combattimenti e numerose perdite, gli attaccanti riuscirono nel loro proposito. Le forze austro-ungariche si ritirarono, e Gorizia fu conquistata dagli italiani. Tuttavia, questi ultimi non riuscirono ad avanzare verso Trieste, e furono fermati a nord-ovest di Duino.\nMolto conosciuta nella storiografia dei paesi che un tempo facevano parte della monarchia multietnica dell'Austria-Ungheria, la battaglia \u00e8 detta anche \"la battaglia dei popoli\" poich\u00e9 tra le unit\u00e0 dell'esercito del Regno d'Italia e quelle dell'Austria-Ungheria che furono protagoniste dell'evento troviamo una forte connotazione etnico-identitaria. I reggimenti asburgici provenivano infatti dal Regno d'Ungheria, ed erano quindi composti soprattutto da ungheresi, transilvani (quindi rumeni anche), slovacchi, e dalla Slovenia. Le unit\u00e0 di parte italiana appartenevano invece in prevalenza alla Brigata Sassari, composta da soldati della medesima provenienza regionale, sardi nella fattispecie.\nVa osservato a tal proposito che il carattere per cos\u00ec dire etnico-identitario (tipico degli eserciti austro-ungarico e tedesco) fu un caso unico in tutto l'esercito italiano, dove le unit\u00e0 - nonostante i frequenti loro nomi regionali o legati a citt\u00e0 - erano composte da soldati provenienti un po' da tutte le regioni d'Italia. Fu in questa battaglia che la Brigata Sassari si distinse per valore ed efficacia militare. Un valore che poi fu alla base della nascita del mito del soldato sardo, coraggioso e forte. Un mito che contribu\u00ec non poco anche al risveglio identitario della Sardegna."}
{"id": "3249997", "revid": "61051", "url": "https://it.wikipedia.org/wiki?curid=3249997", "title": "Paralepis speciosa", "text": "La Paralepis speciosa noto in italiano come barracudina comune, \u00e8 un pesce osseo marino della famiglia Paralepididae.\nDistribuzione e habitat.\nQuesta specie, poco nota, pare endemica del mar Mediterraneo dove \u00e8 presente, non comune, anche in tutti i mari italiani, compreso il mar Adriatico meridionale.\nVive in acque profonde fino a 1000 metri, ha abitudini pelagiche ma si trattiene piuttosto vicino al fondale.\nDescrizione.\nHa l'aspetto tipico dei Paralepididae , allungato, compresso ai lati, con muso appuntito e con pinne ventrali e pinne pari piuttosto arretrate. La bocca \u00e8 ampia ed armata di denti acuti e robusti, alcuni dei quali sono impiantati sull'osso premascellare. Gli occhi sono grandi e rotondi. Le piccole pinne ventrali sono impiantate sulla verticale della pinna dorsale. \u00c8 presente una piccola pinna adiposa; la pinna anale \u00e8 lunga. La pinna caudale \u00e8 forcuta e i due lobi sono appuntiti. Il corpo \u00e8 ricoperto di scaglie molto piccole e argentate, che cadono facilmente al minimo contatto.\nIl colore dell'animale integro \u00e8 argenteo brillante con riflessi iridescenti nella parte inferiore e 7-10 larghe macchie brunastre di forma rotondeggiante sui fianchi. Le pinne sono azzurrognole, trasparenti.\nMisura fino a 12 cm.\nBiologia.\nVive in banchi in cui gli individui stanno con la testa rivolte verso l'alto.\nAlimentazione.\nSi ciba di organismi planctonici, soprattutto crostacei eufausiacei.\nPesca.\nSi cattura solo occasionalmente con i retini da plancton. Molto raramente pu\u00f2 finire nelle reti da circuizione o nelle reti a strascico.\nLe carni hanno un buon sapore ma non si trovano in commercio.\nSpecie affini.\nIl barracudina coregonoide (Paralepis coregonoides, ) \u00e8 molto simile al barracudina da cui si distingue per avere i denti molto pi\u00f9 piccoli e per avere un solo dente pi\u00f9 grande sulla punta del premascellare o per non averne affatto (in P. speciosa ce ne sono almeno due). Raggiunge i 25 cm.\nSi trova con varie sottospecie nel Mediterraneo e nel nord Atlantico sia sulle coste americane che su quelle dell'Europa. Nei mari italiani \u00e8 pi\u00f9 comune del barracudina. Supera i 1000 metri di profondit\u00e0."}
{"id": "3249998", "revid": "281901", "url": "https://it.wikipedia.org/wiki?curid=3249998", "title": "Barracudina comune", "text": ""}
{"id": "3249999", "revid": "281901", "url": "https://it.wikipedia.org/wiki?curid=3249999", "title": "Barracudina coregonoide", "text": ""}
{"id": "3250002", "revid": "281901", "url": "https://it.wikipedia.org/wiki?curid=3250002", "title": "Paralepis coregonoides", "text": ""}
{"id": "3250007", "revid": "834", "url": "https://it.wikipedia.org/wiki?curid=3250007", "title": "RAMA", "text": ""}
{"id": "3250008", "revid": "287204", "url": "https://it.wikipedia.org/wiki?curid=3250008", "title": "Rafael Gonz\u00e1lez", "text": ""}
{"id": "3250009", "revid": "110157", "url": "https://it.wikipedia.org/wiki?curid=3250009", "title": "B\u00f6neb\u00fcttel", "text": "B\u00f6neb\u00fcttel \u00e8 un comune di 2.027 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 indipendente dalle comunit\u00e0 amministrative (\"Amt\")."}
{"id": "3250011", "revid": "287204", "url": "https://it.wikipedia.org/wiki?curid=3250011", "title": "Rafael Gonzalez", "text": ""}
{"id": "3250012", "revid": "287204", "url": "https://it.wikipedia.org/wiki?curid=3250012", "title": "Gro\u00dfharrie", "text": "Gro\u00dfharrie \u00e8 un comune di 536 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Bokhorst-Wankendorf."}
{"id": "3250014", "revid": "834", "url": "https://it.wikipedia.org/wiki?curid=3250014", "title": "Rag Doll", "text": ""}
{"id": "3250015", "revid": "991694", "url": "https://it.wikipedia.org/wiki?curid=3250015", "title": "Regno di Etiopia", "text": ""}
{"id": "3250018", "revid": "110157", "url": "https://it.wikipedia.org/wiki?curid=3250018", "title": "Rendsw\u00fchren", "text": "Rendsw\u00fchren \u00e8 un comune di 796 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Bokhorst-Wankendorf."}
{"id": "3250020", "revid": "287204", "url": "https://it.wikipedia.org/wiki?curid=3250020", "title": "Schillsdorf", "text": "Schillsdorf \u00e8 un comune di 870 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Bokhorst-Wankendorf."}
{"id": "3250021", "revid": "122499372", "url": "https://it.wikipedia.org/wiki?curid=3250021", "title": "Ophichthus rufus", "text": "L'Ophichthus rufus noto in italiano come biscia di mare rosa, \u00e8 un pesce osseo marino della famiglia Ophichthidae.\nDistribuzione e habitat.\nSi tratta di una specie limitata al mar Mediterraneo ed alla parte di Oceano Atlantico immediatamente contigua allo stretto di Gibilterra. \u00c8 piuttosto rara nei mari italiani.\nVive infossata in fondali fangosi del piano circalitorale tra 50 e 300 metri di profondit\u00e0.\nDescrizione.\nCome tutti gli anguilliformi ha corpo serpentiforme ed \u00e8 privo delle pinne ventrali. La bocca \u00e8 ampia e supera di un buon tratto l'occhio. Il muso \u00e8 rotondeggiante, non appuntito. I denti sono appuntiti e rivolti indietro. L'occhio \u00e8 piccolo e coperto di pelle trasparente. La narice anteriore ha un tubulo posto sulla punta del muso. La pinna dorsale e la pinna anale (inserita molto pi\u00f9 indietro e molto pi\u00f9 corta) si interrompono prima dell'estremit\u00e0 caudale del corpo, che \u00e8 senza pinna, appuntita ed irrigidita. \nIl colore \u00e8 bruno giallastro sul dorso pi\u00f9 chiaro sul ventre, la testa \u00e8 finemente punteggiata di bruno rossastro. Le pinne sono prive di colore.\nRaggiunge i 60 cm al massimo.\nBiologia.\nAlimentazione.\nCaccia pesci ed invertebrati bentonici.\nRiproduzione.\nSi riproduce a fine estate, la larva \u00e8 un leptocefalo.\nPesca.\nSi prende, occasionalmente, con le reti a strascico e con i palamiti. \nLe carni sono buone ma piene di lische, in alcune zone della Sicilia vengono usate per il brodo di pesce.\nSpecie affini.\nIl pesce serpente macchiato (Ophichthus ophis, ) \u00e8 una specie dello stesso genere presente lungo le coste atlantiche tropicali dell'Africa occidentale. Se ne ha una segnalazione, probabilmente errata, da Nizza. Il colore \u00e8 bruno chiaro con larghe macchie scure sparse su tutto il corpo, pi\u00f9 fitte e piccole sulla testa. Raggiunge il metro e mezzo di lunghezza."}
{"id": "3250022", "revid": "76963", "url": "https://it.wikipedia.org/wiki?curid=3250022", "title": "Luca Solesin", "text": "Biografia.\nLa sua carriera come attore inizia nel 2007 con il programma televisivo in onda su Disney Channel Life Bites - Pillole di vita, nel ruolo di Teo, il protagonista insieme a Valentina Colombo che interpreta \"Giulia\".\nNel 2008 partecipa alla seconda stagione di Life Bites ed \u00e8 ospite ai Nickelodeon Kids' Choice Awards.. Nel 2009 oltre a prendere parte alla terza e quarta stagione di Life Bites - Pillole di vita, prende parte a My Camp Rock, dove gli \u00e8 stato assegnato \"Matteo\".\nNel 2010 prende parte ad una pubblicit\u00e0 per \"Disney's Friends for Change\", un servizio per migliorare il mondo.,prende parte a My Camp Rock 2, dove gli \u00e8 stata assegnata \"Erica\". e inoltre presenta Xtreme Kidz, programma caratterizzato da sfide al limite dell'estremo andato in onda nel mese di ottobre su Disney XD.\nDal 9 gennaio 2011 ritorna su Disney Channel con la sesta stagione di Life Bites - Pillole di vita; sempre nel ruolo di \"Teo\"\nNel 2015 si \u00e8 sposato e per ora non sembra ritornare nel mondo dello spettacolo dopo la fine di Life Bites."}
{"id": "3250023", "revid": "281901", "url": "https://it.wikipedia.org/wiki?curid=3250023", "title": "Ophichthus remicaudus", "text": ""}
{"id": "3250024", "revid": "110157", "url": "https://it.wikipedia.org/wiki?curid=3250024", "title": "Stolpe (Schleswig-Holstein)", "text": "Stolpe \u00e8 un comune di 1.335 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Bokhorst-Wankendorf."}
{"id": "3250025", "revid": "281901", "url": "https://it.wikipedia.org/wiki?curid=3250025", "title": "Ophichthus ophis", "text": ""}
{"id": "3250026", "revid": "281901", "url": "https://it.wikipedia.org/wiki?curid=3250026", "title": "Biscia di mare rosa", "text": ""}
{"id": "3250027", "revid": "281901", "url": "https://it.wikipedia.org/wiki?curid=3250027", "title": "Pesce serpente macchiato", "text": ""}
{"id": "3250029", "revid": "23226", "url": "https://it.wikipedia.org/wiki?curid=3250029", "title": "Protocolli degli Anziani di Sion", "text": ""}
{"id": "3250033", "revid": "287204", "url": "https://it.wikipedia.org/wiki?curid=3250033", "title": "Tasdorf", "text": "Tasdorf \u00e8 un comune di 348 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Bokhorst-Wankendorf."}
{"id": "3250035", "revid": "834", "url": "https://it.wikipedia.org/wiki?curid=3250035", "title": "Ragazza col turbante (Vermeer)", "text": ""}
{"id": "3250037", "revid": "110157", "url": "https://it.wikipedia.org/wiki?curid=3250037", "title": "Wankendorf", "text": "Wankendorf \u00e8 un comune di 2.904 abitanti dello Schleswig-Holstein, in Germania \nFa parte del circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di Bokhorst-Wankendorf."}
{"id": "3250039", "revid": "834", "url": "https://it.wikipedia.org/wiki?curid=3250039", "title": "Ragazze sul ponte (Munch)", "text": ""}
{"id": "3250040", "revid": "1238684", "url": "https://it.wikipedia.org/wiki?curid=3250040", "title": "Miss Teenager", "text": "Miss Teenager \u00e8 un concorso di bellezza italiano rivolto alle ragazze che hanno meno di 20 anni.\nIl concorso si svolge pressoch\u00e9 annualmente dal 1966, e ha contribuito a lanciare la carriera di numerosi personaggi dello spettacolo italiano come le attrici Gloria Guida, Isabella Ferrari, Claudia Gerini e Laura Chiatti, o le presentatrici televisive Milly Carlucci, Gabriella Golia, Serena Autieri e Simona Ventura.\nIl concorso si era interrotto nel 2009 a causa della morte del suo ideatore Nunzio Lusso. Nel 2016 i diritti della competizione furono riacquisti da Stefano Stefanelli che cambi\u00f2 in Miss Teenager Original."}
{"id": "3250042", "revid": "1305772", "url": "https://it.wikipedia.org/wiki?curid=3250042", "title": "Raggio di sole", "text": ""}
{"id": "3250043", "revid": "110157", "url": "https://it.wikipedia.org/wiki?curid=3250043", "title": "Behrensdorf (Ostsee)", "text": "Behrensdorf \u00e8 un comune di 643 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250044", "revid": "1305772", "url": "https://it.wikipedia.org/wiki?curid=3250044", "title": "Los Angeles Open 1991 - Singolare", "text": "Il singolare del torneo di tennis Los Angeles Open 1991, facente parte dell'ATP Tour, ha avuto come vincitore Pete Sampras che ha battuto in finale Brad Gilbert 6-2, 6-7(5), 6-3."}
{"id": "3250045", "revid": "188116", "url": "https://it.wikipedia.org/wiki?curid=3250045", "title": "Carmine Patarino", "text": ""}
{"id": "3250046", "revid": "767487", "url": "https://it.wikipedia.org/wiki?curid=3250046", "title": "ItaloBrothers", "text": "Gli ItaloBrothers sono un gruppo musicale dance e hands up proveniente da Nordhorn (Bassa Sassonia) e composto da tre giovani produttori tedeschi: Zacharias Adrian (DJ), Kristian Sandberg e Matthias Metten (cantante).\nBiografia.\nNel 2005, il produttore tedesco Zacharias Adrian e Matthias Metten decisero di riunire la loro energia, talento e passione. Dopo due lunghi anni di duro lavoro e di sperimentazione in studio, hanno fondato gli ItaloBrothers. Il primo assaggio a un pubblico pi\u00f9 ampio \u00e8 stato il rilascio del singolo \"The Moon\" nel 2005. L'anno successivo Zachi e il cantante e front man Matze pubblicarono \"Colours Of The Rainbow\", che ha attirato non solo l'attenzione dei fan, ma anche della Zooland Records, un'etichetta discografica con sede a Colonia di musica dance e house indipendente che lancia anche artisti di grande calibro, come per esempio Cascada o R.I.O.\nPoco dopo che era stato firmato il contratto nel 2006, le basi ormai erano state fissate e le cose cominciarono a progredire velocemente. Con la loro traccia successiva \"Counting Down The Days\" gli ItaloBrothers guadagnarono un preavviso internazionale. Stimolati e spinti da una rapida crescita fan-base Zachi e Matze iniziarono un primo tour dal vivo attraverso l'Europa, continuando a scrivere e produrre canzoni con il loro amico, il cantautore Kristian Sandberg.\nNon c'\u00e8 da meravigliarsi che nel 2009 lo smash single \"Stamp On The Ground\" conquist\u00f2 i club e soprattutto il Nord Europa (# 15 in Scandinavia), il brano rapidamente preso piede in tutta Europa e diffuse il suo stile energico verso il mondo della dance music.\nIl 10 dicembre 2010 \u00e8 uscito il loro primo album in studio intitolato \"Stamp!\". Tra il 2009 ha ottenuto un discreto successo con i singoli \"Stamp on the Ground\" in Svezia, Norvegia e Danimarca e \"Radio Hardcore\", in Danimarca.\nStile musicale.\nLo stile musicale degli \"ItaloBrothers\" \u00e8 paragonabile ad artisti come Prezioso feat. Marvin, Floorfilla, Gigi D'Agostino o Gabry Ponte.\nErroneamente gli \"ItaloBrothers\" vengono spesso considerati italiani, a causa del loro nome e del loro stile o anche scambiati per i Brothers, gruppo dance italiano."}
{"id": "3250047", "revid": "1305772", "url": "https://it.wikipedia.org/wiki?curid=3250047", "title": "Ragione di stato", "text": ""}
{"id": "3250048", "revid": "1305772", "url": "https://it.wikipedia.org/wiki?curid=3250048", "title": "Ramandolo", "text": ""}
{"id": "3250049", "revid": "1305772", "url": "https://it.wikipedia.org/wiki?curid=3250049", "title": "Rambuteau", "text": ""}
{"id": "3250050", "revid": "92723", "url": "https://it.wikipedia.org/wiki?curid=3250050", "title": "Ramon Magsaysay (disambigua)", "text": ""}
{"id": "3250051", "revid": "110157", "url": "https://it.wikipedia.org/wiki?curid=3250051", "title": "Blekendorf", "text": "Blekendorf \u00e8 un comune di 1.791 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250053", "revid": "1945278", "url": "https://it.wikipedia.org/wiki?curid=3250053", "title": "Dannau", "text": "Dannau \u00e8 un comune di 663 abitanti dello Schleswig-Holstein, in Germania. Copre un'area di 9,12 km\u00b2.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250055", "revid": "1305772", "url": "https://it.wikipedia.org/wiki?curid=3250055", "title": "Ram\u00f3n Hern\u00e1ndez", "text": ""}
{"id": "3250057", "revid": "110157", "url": "https://it.wikipedia.org/wiki?curid=3250057", "title": "Giekau", "text": "Giekau \u00e8 un comune di 1.112 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250058", "revid": "287204", "url": "https://it.wikipedia.org/wiki?curid=3250058", "title": "Ramon Hernandez", "text": ""}
{"id": "3250059", "revid": "110157", "url": "https://it.wikipedia.org/wiki?curid=3250059", "title": "Helmstorf", "text": "Helmstorf \u00e8 un comune di 341 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250060", "revid": "1305772", "url": "https://it.wikipedia.org/wiki?curid=3250060", "title": "Ranelagh", "text": ""}
{"id": "3250062", "revid": "110157", "url": "https://it.wikipedia.org/wiki?curid=3250062", "title": "H\u00f6gsdorf", "text": "H\u00f6gsdorf \u00e8 un comune di 421 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250063", "revid": "110157", "url": "https://it.wikipedia.org/wiki?curid=3250063", "title": "Hohenfelde (Pl\u00f6n)", "text": "Hohenfelde \u00e8 un comune di 1.092 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250065", "revid": "247933", "url": "https://it.wikipedia.org/wiki?curid=3250065", "title": "Hohenfelde (Kreis Pl\u00f6n)", "text": ""}
{"id": "3250066", "revid": "287204", "url": "https://it.wikipedia.org/wiki?curid=3250066", "title": "Raspail", "text": ""}
{"id": "3250068", "revid": "110157", "url": "https://it.wikipedia.org/wiki?curid=3250068", "title": "Panker", "text": "Panker \u00e8 un comune di 1.539 abitanti dello Schleswig-Holstein, in Germania.\nAppartiene al circondario (\"Kreis\") di Pl\u00f6n (targa PL\u00d6) ed \u00e8 parte della comunit\u00e0 amministrativa (\"Amt\") di L\u00fctjenburg."}
{"id": "3250069", "revid": "1305772", "url": "https://it.wikipedia.org/wiki?curid=3250069", "title": "Rastila", "text": ""}
{"id": "3250071", "revid": "88740", "url": "https://it.wikipedia.org/wiki?curid=3250071", "title": "Rautatientori", "text": ""}
{"id": "3250072", "revid": "287204", "url": "https://it.wikipedia.org/wiki?curid=3250072", "title": "Re Riccardo", "text": ""}
{"id": "3250073", "revid": "124295677", "url": "https://it.wikipedia.org/wiki?curid=3250073", "title": "Retroammiraglio", "text": "Quello di retroammiraglio (talvolta scritto anche come retro ammiraglio o retro-ammiraglio) \u00e8 un grado militare in vigore presso svariate marine militari del mondo. Nella Marina Militare Italiana il grado omologo \u00e8 quello di contrammiraglio (OF-6) o ammiraglio di divisione (OF-7). Il nome deriva dall'uso originario di assegnare a quest'ufficiale il comando della retroguardia, da cui appunto retroammiraglio, con un ruolo quindi contrapposto a quello dell'ammiraglio, responsabile della condotta dell'azione, e del viceammiraglio, comandante dell'avanguardia. Con il tempo il titolo di retroammiraglio si \u00e8 trasformato in quello di contrammiraglio, terminologia adottata generalmente da tutte le marine, mentre nei paesi anglosassoni e del Commonwealth tuttora il grado corrispondente a contrammiraglio \u00e8 \"rear admiral\", letteralmente \"ammiraglio di retroguardia\".\nRegno delle Due Sicilie.\nNella Real Marina del Regno delle Due Sicilie la bandiera quadra del retroammiraglio veniva issata sulla cima dell'albero di mezzana.\nPaesi Bassi.\nIl grado omologo nella Regia marina olandese \u00e8 schout-bij-nacht (olandese: schout-bij-nacht) precedentemente detto achteradmiraal, termine che apparve tra il XV e il XVI secolo e rimasto ancora in uso. \nIl grado \u00e8 superiore a quello di comandante (olandese: \"Commandeur\"), omologo al Commodoro della Royal Navy e al Rear admiral lower half, e inferiore al grado di viceammiraglio ed \u00e8 equiparabile al grado di ammiraglio di divisione della Marina Militare Italiana (codice NATO: ).\nIl nome del grado apparve tra il XV e il XVI secolo, ed originariamente il termine indicava l\u2019ufficiale di bordo responsabile del servizio di guardia/vedetta mentre il capitano dormiva, da cui quindi, per metonimia \"schout-bij-nacht\" e cio\u00e8 \"scolta di notte\" o \"scolta notturna\". \nIl titolo pi\u00f9 tardi venne usato per l'ammiraglio che in una flotta aveva il comando della retroguardia, da cui il termine achteradmiraal (retroammiraglio), con un ruolo quindi contrapposto a quello dell'ammiraglio, da cui la terminologia contrammiraglio adottata generalmente da quasi tutte le marine mondiali, mentre nei paesi anglosassoni e del Commonwealth tuttora il grado \u00e8 \"rear admiral\", letteralmente \"ammiraglio di retroguardia\".\nIn tempi successivi lo \"schout-bij-nacht\", in assenza di un alto ammiraglio, fu l'ufficiale che supervisionava l'intera squadra navale e, dal XVII secolo, lo \"schout-bij-nacht\" divenne il grado comune posseduto dal comandante della squadra navale di riserva.\nNel XVII secolo le marine di Svezia e Danimarca-Norvegia adottarono il grado come schoutbynacht e la marina imperiale russa come \u0161autbenacht (\u0448\u0430\u0443\u0442\u0431\u0435\u043d\u0430\u0445\u0442). I russi nel 1724 mutarono il nome del grado con quello di contrammiraglio (; traslitterato: \"kontr-admiral\"), seguiti nel 1771 sia dalla marina svedese sia da quella dano-norvegese che mutarono il nome del grado in \"konteramiral\" in svedese, e \"kontreadmiral\" in danese e norvegese..\nRegno Unito.\nNella scala gerarchica degli ufficiali della Royal Navy il grado di (abbreviato RAdm) \u00e8 immediatamente superiore a quello di commodoro ed inferiore a quello di viceammiraglio; \u00e8 un \"ammiraglio a due stelle\" ed il suo codice NATO \u00e8 . L'origine deriva dalla suddivisione delle squadre da battaglia inglesi all'epoca della vela, con un viceammiraglio in comando della squadra d'avanguardia, un ammiraglio al centro ed un contrammiraglio (appunto \"rear-admiral\") al comando della retroguardia. \nVa per\u00f2 ricordato che il rango di \"rear admiral\" \u00e8 leggermente differente dalla carica onorifica di retro-ammiraglio del Regno Unito (\"Rear-Admiral of the United Kingdom\"), alla quale venivano promossi tutti i capitani di vascello che venivano pensionati senza avere avuto un incarico di comando in squadra, che sarcasticamente venivano definiti \"admiral of the yellow\" (ammiragli della squadra gialla), per evidenziare che non avevano trovato posto in una delle tre squadre da battaglia esistenti, la rossa, la bianca e la blu. Ognuna di queste squadre era riconoscibile dalla bandiera di combattimento utilizzata, che era appunto del colore della squadra di appartenenza, e in base alla posizione della bandiera su uno dei tre alberi, visto che un ammiraglio normalmente issava la propria insegna su un vascello che per essere tale era per forza dotato di tre alberi, era riconoscibile l'insegna del grado. Attualmente questa insegna \u00e8 composta dalla Croce di san Giorgio rossa in campo bianco accompagnata da due pallini rossi nei due quarti dal lato dell'asta.\nStati Uniti.\nNegli Stati Uniti d'America il grado di \"retroammiraglio\" (\"rear admiral\") \u00e8 diviso in due: \"lower half\" ovvero \"met\u00e0 inferiore\", abbreviato RDML, e \"rear admiral\" (\"sic et simpliciter\"), colloquialmente detto \"upper half\", \"met\u00e0 superiore\", abbreviato RADM per via del nome del rango che lo precede. \nAmbedue fanno oggi parte della categoria degli ammiragli, tuttavia nel XIX secolo l'attuale retroammiraglio inferiore (LH), ovvero \"ammiraglio ad una stella\", veniva chiamato \"commodoro\" e non era un ufficiale di bandiera ma un capitano con maggiori responsabilit\u00e0.\nIl grado di commodoro era stato usato fino alla fine del XIX secolo e venne ripristinato nel corso della seconda guerra mondiale. Abolito nel secondo dopoguerra, il termine continu\u00f2 e continua ad essere usato nel corso della guerra fredda fino all'inizio degli anni ottanta per i capitani designati al comando di uno squadrone di pi\u00f9 unit\u00e0 navali e tra questi i capitani destinati alla promozione a retroammiraglio sia della U.S. Navy sia della U.S. Coast Guard indossavano il distintivo di grado di retroammiraglio generando confusione. Per queste ragioni venne istituito il grado di Commodore admiral che ebbe vita brevissima, tanto che istituito all'inizio del 1982, venne abolito all'inizio del 1983 e sostituito con il grado di commodoro, che a sua volta venne abolito nel 1985 e sostituito dal grado di rear admiral lower half che ha come distintivo di grado lo stesso che veniva usato dai Commodore."}
{"id": "3250076", "revid": "109372487", "url": "https://it.wikipedia.org/wiki?curid=3250076", "title": "Re di Croazia", "text": ""}
{"id": "3250077", "revid": "834", "url": "https://it.wikipedia.org/wiki?curid=3250077", "title": "Reci (Covasna)", "text": ""}
{"id": "3250078", "revid": "83531", "url": "https://it.wikipedia.org/wiki?curid=3250078", "title": "Warren Earp", "text": "Raggiunse i fratelli Wyatt, Virgil e Morgan a Tombstone (Arizona) nel 1880 e cominci\u00f2 a lavorare come aiutante sceriffo per il fratello Virgil. Stando alle fonti, Warren non prese parte alla famosa sparatoria all'O.K. Corral, quando i suoi fratelli e Doc Holliday affrontarono membri della gang criminale dei \"Cowboys\". Dopo l'omicidio di Morgan Earp (18 marzo 1882), Warren si un\u00ec a Wyatt nella Vendetta degli Earp (20 marzo-15 aprile 1882), anche nota come Guerra dell'Arizona.\nUltimi anni e morte.\nDopo aver preso parte alla Guerra dell'Arizona al seguito del fratello Wyatt, Warren si rec\u00f2 in California insieme a quest'ultimo, pi\u00f9 precisamente nella citt\u00e0 di Colton. Wyatt non rimase molto in citt\u00e0, mentre Warren decise di restare e cominci\u00f2 una vita violenta costellata di risse e sparatorie sanguinose. Solo quando il fratello Virgil venne eletto sceriffo (seppur mancante di un braccio) Warren accenn\u00f2 a calmarsi.\nNel 1893, durante l'ennesima rissa, accoltell\u00f2 un uomo alle spalle, e ancora riusc\u00ec a farla franca. A quel punto, per\u00f2, decise di lasciare Colton e si trasfer\u00ec nuovamente in Arizona a Yuma. Qui litig\u00f2 con un uomo a causa di una donna e arriv\u00f2 quasi al punto di ucciderlo, ma poi si limit\u00f2 a estorcergli del denaro in cambio di aver salva la vita.\nWarren pag\u00f2 l'estorsione con una multa ed evit\u00f2 di finire in prigione lasciando la citt\u00e0.\nNel 1894 si stabil\u00ec nel ranch di Henry Clay Hooker (che aveva gi\u00e0 conosciuto il fratello Wyatt e Doc Holliday) dove trov\u00f2 un lavoro stabile.\nAnche qui, per\u00f2, ebbe l'occasione di mettere in mostra il suo carattere violento divenendo nemico di Johnny Boyett, uno dei braccianti del ranch.\nLa lite vera e propria scoppi\u00f2 in un saloon di Willcox (sempre per una donna come era avvenuto a Yuma) il 4 luglio 1900, e Boyett sfid\u00f2 Warren apertamente. Questi, per\u00f2, prefer\u00ec tirarsi indietro.\nDue giorni dopo, il 6 luglio, i due litigarono nuovamente. Boyett grid\u00f2 a Warren di estrarre la pistola, ma lui mostr\u00f2 di essere disarmato.\nBoyett, a quel punto, usc\u00ec dal locale, e stessa cosa fece Warren poco dopo. Appena fu in strada, per\u00f2, si trov\u00f2 davanti Boyett che lo minacciava con due pistole. \nIl cowboy gli spar\u00f2 addosso quattro colpi che andarono a vuoto. Warren scapp\u00f2, e i due cominciarono a rincorrersi fino a quando, tra la folla e la confusione, Boyett non se lo ritrov\u00f2 davanti e esplose un quinto colpo.\nWarren venne colpito al cuore e mor\u00ec sul colpo.\nBoyett riusc\u00ec ad evitare l'impiccagione affermando di ritenere Warren armato e scapp\u00f2 via terrorizzato dall'idea di una possibile vendetta da parte del fratello Wyatt.\nWarren venne seppellito nel \"Pioneer Cemetery\" di Willcox."}
{"id": "3250079", "revid": "339392", "url": "https://it.wikipedia.org/wiki?curid=3250079", "title": "Regione Nordoccidentale (Ghana)", "text": ""}
{"id": "3250081", "revid": "36934196", "url": "https://it.wikipedia.org/wiki?curid=3250081", "title": "Colomano d'Ungheria", "text": ""}
{"id": "3250082", "revid": "1305772", "url": "https://it.wikipedia.org/wiki?curid=3250082", "title": "Regione Occidentale", "text": ""}
{"id": "3250084", "revid": "834", "url": "https://it.wikipedia.org/wiki?curid=3250084", "title": "Regione occidentale", "text": ""}
{"id": "3250085", "revid": "834", "url": "https://it.wikipedia.org/wiki?curid=3250085", "title": "Regione dell'Ovest", "text": ""}
{"id": "3250087", "revid": "834", "url": "https://it.wikipedia.org/wiki?curid=3250087", "title": "Regno degli Inferi", "text": ""}
{"id": "3250088", "revid": "118500060", "url": "https://it.wikipedia.org/wiki?curid=3250088", "title": "Orientamento", "text": ""}
{"id": "3250089", "revid": "200568", "url": "https://it.wikipedia.org/wiki?curid=3250089", "title": "Rendena", "text": ""}
{"id": "3250090", "revid": "107831", "url": "https://it.wikipedia.org/wiki?curid=3250090", "title": "Abel Camar\u00e1", "text": "Caratteristiche tecniche.\nGioca come prima punta.\nCarriera.\nClub.\nComincia la sua carriera professionale con il Belenenses.\nNazionale.\nConta 5 presenze con la maglia della Nazionale guineense."}
{"id": "3250091", "revid": "36934254", "url": "https://it.wikipedia.org/wiki?curid=3250091", "title": "Regno di Yugoslavia", "text": ""}
{"id": "3250092", "revid": "1305772", "url": "https://it.wikipedia.org/wiki?curid=3250092", "title": "Reparto comando e supporti tattici", "text": ""}
{"id": "3250093", "revid": "834", "url": "https://it.wikipedia.org/wiki?curid=3250093", "title": "Replicatori", "text": ""}
{"id": "3250095", "revid": "144796", "url": "https://it.wikipedia.org/wiki?curid=3250095", "title": "Luisa Giuliana d'Orange-Nassau", "text": ""}
{"id": "3250099", "revid": "1305772", "url": "https://it.wikipedia.org/wiki?curid=3250099", "title": "Hiliu\u021bi", "text": ""}
{"id": "3250104", "revid": "729019", "url": "https://it.wikipedia.org/wiki?curid=3250104", "title": "Sikorsky S-53", "text": " \nIl Sikorsky S-53, indicato anche come Sikorsky XHJS-1 da convenzioni US Navy, fu un elicottero utility monorotore tripala quadriposto, progettato dall'azienda aeronautica statunitense Sikorsky Aircraft Corporation nella seconda parte degli anni quaranta. Venne sviluppato in risposta a un requisito della U.S. Navy per un elicottero polivalente navale. Il progetto XHJS-1 non fu avviato in produzione e ne vennero costruiti solo tre prototipi.\nStoria del progetto.\nL'S-53 era uno sviluppo del Sikorsky H-5 (S-51 per la denominazione interna), equipaggiato con un motore radiale Continental R-975-34 da 391 kW (525 shp) e modificato per l'impiego sulle portaerei. Il rotore di coda fu progettato per essere al di sopra dell'altezza d'uomo, con lo scopo di fornire maggiore sicurezza a terra, e il carrello d'atterraggio fu rinforzato per consentire le operazioni da navi militari. Tra le altre varianti rispetto al modello di partenza, vi era un rotore ripiegabile e la predisposizione per un carrello di tipo anfibio.\nLa marina statunitense ne ordin\u00f2 tre prototipi con la denominazione XHJS-1 e il primo esemplare vol\u00f2 per la prima volta il 22 settembre 1947. Il progetto venne messo in competizione con il Piasecki XHUP-1 che si aggiudic\u00f2 la commessa e fu ordinato con la denominazione HUP-1. L'S-53 si rivel\u00f2 nettamente inferiore ai suoi concorrenti, non ebbe sviluppi ulteriori, fu abbandonato e mai pi\u00f9 menzionato dalla Sikorsky."}
{"id": "3250105", "revid": "1305772", "url": "https://it.wikipedia.org/wiki?curid=3250105", "title": "V\u0103ratic", "text": ""}
{"id": "3250106", "revid": "115533", "url": "https://it.wikipedia.org/wiki?curid=3250106", "title": "Sikorsky XHJS", "text": ""}
{"id": "3250107", "revid": "107831", "url": "https://it.wikipedia.org/wiki?curid=3250107", "title": "Court Philippe Chatrier", "text": ""}
{"id": "3250113", "revid": "36934658", "url": "https://it.wikipedia.org/wiki?curid=3250113", "title": "Orientamento scolastico", "text": ""}
{"id": "3250114", "revid": "767487", "url": "https://it.wikipedia.org/wiki?curid=3250114", "title": "Life in Exile After Abdication", "text": "Life in Exile After Abdication \u00e8 il secondo album da solista della batterista Maureen Tucker, nota come componente dei Velvet Underground, pubblicato nel 1989 dall'etichetta discografica 50 Skidillion Watts.\nIl disco, contenente dieci brani, vanta collaborazioni con Lou Reed, Jad Fair, Daniel Johnston e alcuni membri dei Sonic Youth."}
{"id": "3250122", "revid": "110157", "url": "https://it.wikipedia.org/wiki?curid=3250122", "title": "Aluni\u0219 (R\u00ee\u0219cani)", "text": "Aluni\u0219 \u00e8 un comune della Moldavia situato nel distretto di R\u00ee\u0219cani di 1.931 abitanti al censimento del 2004"}
{"id": "3250124", "revid": "36934801", "url": "https://it.wikipedia.org/wiki?curid=3250124", "title": "Banovine", "text": ""}
{"id": "3250127", "revid": "1305772", "url": "https://it.wikipedia.org/wiki?curid=3250127", "title": "Regno di Serbia (disambigua)", "text": ""}
{"id": "3250133", "revid": "287204", "url": "https://it.wikipedia.org/wiki?curid=3250133", "title": "Ancona Calcio 1992-1993", "text": "Questa voce raccoglie le informazioni riguardanti l'Ancona Calcio nelle competizioni ufficiali della stagione 1992-1993.\nStagione.\nNella stagione 1992-93 l'Ancona, dopo la promozione, esord\u00ec in Serie A: il campionato si concluse per\u00f2 con l'immediata retrocessione.\nL\u2019unica partita da ricordare \u00e8 per\u00f2 la storica vittoria, in casa, contro l\u2019, per 3-0.\nMaglie e sponsor.\nLo sponsor di maglia per la stagione 1992-1993 fu Latte Tre Valli, mentre il fornitore ufficiale di articoli sportivi fu Umbro.\nOrganigramma societario.\nArea direttiva\nArea tecnica\nArea sanitaria"}
{"id": "3250138", "revid": "767487", "url": "https://it.wikipedia.org/wiki?curid=3250138", "title": "Pelle di rame", "text": "Pelle di rame \u00e8 un film del 1951 realizzato dal regista Michael Curtiz. Protagonista \u00e8 Burt Lancaster nel ruolo di Jim Thorpe: leggenda olimpica e di football americano, che \u00e8 dagli esperti considerato tra gli sportivi pi\u00f9 forti e abili della storia.\nTrama.\nIl film narra la vita e le gesta dell'atleta Jim Thorpe, che interpreta un cameo nel film, oltre ad essere stato consulente per le riprese."}
{"id": "3250141", "revid": "648716", "url": "https://it.wikipedia.org/wiki?curid=3250141", "title": "R 10 (sommergibile Italia)", "text": "L'R 10 \u00e8 stato un sommergibile della Regia Marina.\nStoria.\nAppartenente alla classe R, fu l'unico, ad eccezione del \"Romolo\" e del \"Remo\", ad essere varato prima dell'annuncio dell'armistizio.\nIn tale data, per\u00f2, non era ancora divenuto operativo e fu cos\u00ec catturato dai tedeschi, che lo incorporarono nella Kriegsmarine, che necessitava di grossi sommergibili da trasporto.\nNon entr\u00f2 per\u00f2 mai in servizio.\nNel 1947 fu avviato alla demolizione."}
{"id": "3250145", "revid": "182396", "url": "https://it.wikipedia.org/wiki?curid=3250145", "title": "Syria Phoenice", "text": ""}
{"id": "3250146", "revid": "182396", "url": "https://it.wikipedia.org/wiki?curid=3250146", "title": "Syria Coele", "text": ""}
{"id": "3250147", "revid": "642594", "url": "https://it.wikipedia.org/wiki?curid=3250147", "title": "Syria Palaestina", "text": ""}
{"id": "3250150", "revid": "57342", "url": "https://it.wikipedia.org/wiki?curid=3250150", "title": "Mario Toros", "text": "Biografia.\nMario Toros ebbe una lunga carriera parlamentare. risultando eletto nella III, IV e V Legislatura della Camera dei Deputati, e nella VI, VII, VIII e IX Legislatura del Senato.\nPer oltre vent'anni fu presidente dell'organizzazione \"Friuli nel mondo\", di cui fu anche presidente onorario, oltre ad aver operato attivamente per la \"Fondazione Onlus Cjase dai Furlans\" di Villalta di Fagagna."}
{"id": "3250151", "revid": "132266", "url": "https://it.wikipedia.org/wiki?curid=3250151", "title": "Retro-ammiraglio", "text": ""}
{"id": "3250153", "revid": "1318658", "url": "https://it.wikipedia.org/wiki?curid=3250153", "title": "Turismo enogastronomico", "text": "Il turismo enogastronomico \u00e8 un viaggio volto alla scoperta dell\u2019enogastronomia di un territorio e attraverso il quale il turista pu\u00f2 fare esperienza della cultura locale e acquisire il senso del luogo. Lo stretto legame fra enogastronomia, cultura e turismo viene rimarcato dalla stessa Organizzazione Mondiale del Turismo, secondo la quale questa pratica turistica consente al viaggiatore di entrare in contatto con la cultura del luogo che sta visitando in un modo pi\u00f9 attivo e coinvolgente grazie al \u201cmedium\u201d del cibo.\nOggi \u00e8 ormai evidenza condivisa che questo segmento sia fra i pi\u00f9 dinamici nel turismo , numerosi sono gli studi e le ricerche di mercato che ne evidenziano l\u2019accresciuta rilevanza. A livello mondiale, si stima che il 93% dei turisti \"leisure\" ha partecipato a esperienze a tema rilevanti nel corso delle sue pi\u00f9 recenti vacanze e il 49% ha indicato come cibo e vino siano stati la ragione principale di almeno un proprio viaggio negli ultimi due anni . Un dato che evidenzia la nuova centralit\u00e0 assunta dall\u2019enogastronomia, che da elemento accessorio si \u00e8 trasformata in una componente in grado di influenzare il comportamento del turista.\nDescrizione.\nNegli anni recenti l\u2019enogastronomia ha assunto una nuova centralit\u00e0 nel turismo, trasformandosi da componente accessoria nelle vacanze dei turisti ad elemento di interesse e di spinta verso la scoperta di destinazioni nuove o gi\u00e0 conosciute.\nQuesta nuova centralit\u00e0 \u00e8 da ascriversi a una combinazione di fattori non strettamente legati al turismo, ma di portata pi\u00f9 ampia. L\u2019enogastronomia \u00e8 divenuta un elemento pervasivo della vita sociale, ha iniziato ad essere sempre pi\u00f9 considerata un modo per stare bene, divertirsi, sperimentare, stare in compagnia. Oltre alla valenza sociale e psicologica, essa ha assunto la valenza di strumento di trasformazione culturale e antropologica. Il cibo e il vino sono espressioni di un territorio, della gente che vi vive e delle sue tradizioni oltre che elementi d\u2019identificazione e di differenziazione rispetto agli altri. Conoscerne le origini, i processi e le modalit\u00e0 di produzione significa scoprire il territorio le vicende storiche, artistiche e sociali, la vita delle persone del luogo. In tal senso, l\u2019enogastronomia ha iniziato a configurarsi come una forma di esperienza culturale .\nIl desiderio di entrare in contatto con la cultura e le tradizioni del luogo visitato e delle persone che vi risiedono attraverso l\u2019enogastronomia ha portato allo sviluppo di un variet\u00e0 di esperienze enogastronomiche. Secondo Roberta Garibaldi queste includono:\nNumerose oggi sono le destinazioni che hanno deciso di puntare sull\u2019enogastronomia (e sulle esperienze a tema) come elemento distintivo e differenziante al fine di posizionarsi al meglio in un mercato turistico sempre pi\u00f9 competitivo e affollato. Canada, Australia, Galles, Irlanda, Scozia e Catalogna ne rappresentano degli esempi, con tanto di piani di sviluppo del turismo enogastronomico sviluppati a livello di destinazione .\nIl turismo enogastronomico nel mondo.\nSecondo il \u201cFood Travel Monitor 2016\u201d , lavoro svolto dalla World Food Travel Association su un campione di turisti provenienti da 11 Paesi di tutto il mondo (Australia, Cina, Francia, Germania, India, Irlanda, Italia, Messico, Spagna, Regno Unito e Stati Uniti d\u2019America), il 93% dei turisti leisure ha partecipato ad almeno un\u2019esperienza enogastronomica nel corso delle sue pi\u00f9 recenti vacanze, e il 49% ha indicato l\u2019enogastronomia come la ragione principale di almeno uno dei viaggio svolti dei due anni precedenti.\nI turisti enogastronomici si sentono pi\u00f9\u0300 coinvolti e hanno una maggiore influenza sociale. Sono pi\u00f9\u0300 propensi a spendere somme maggiori per cibo e bevande, a prendere parte a una variet\u00e0\u0300 di esperienze e a fare pi\u00f9\u0300 viaggi. Rispetto agli altri turisti tendono a condividere pi\u00f9 spesso con parenti e amici, cos\u00ec come sui social media, le loro esperienze di viaggio, e a portare a casa prodotti enogastronomici delle localit\u00e0\u0300 visitate; inoltre sono pi\u00f9\u0300 propensi a ritornare nella destinazione e a raccomandarla. \nL\u2019Italia viene percepita generalmente come meta di turismo enogastronomico, sia dai turisti enogastronomici che da quelli generalisti. Secondo il rapporto, il Belpaese figura nella top ten delle destinazioni pi\u00f9 richieste: ad esempio, gli intervistati di Cina e Stati Uniti indica solo l\u2019Italia come unica meta enogastronomica al di fuori del proprio Paese, mentre i tedeschi la indicano come prima destinazione .\nIl turismo enogastronomico in Italia.\nNell\u2019immaginario turistico, l\u2019Italia \u00e8 spesso sinonimo di qualit\u00e0 della vita, che si declina tanto relativamente ai luoghi ed alla cultura, quanto rispetto al cibo. La ricchezza, la variet\u00e0, il forte radicamento territoriale e la tradizione sono elementi identitari del nostro patrimonio enogastronomico, che sempre pi\u00f9 spesso attirano l\u2019attenzione del turista, sia italiano che straniero .\nLa domanda.\nSecondo il \u201cRapporto sul Turismo Enogastronomico 2019\u201d, curato da Roberta Garibaldi, l\u2019enogastronomia rappresenta oggi un importante driver di viaggio per i turisti italiani. Se nel 2016 si era evidenziato il 21% degli italiani in viaggio interessati a questo tipo di turismo , con un incremento nel 2017 al 30% , nel 2018 questo valore \u00e8 ulteriormente cresciuto . Il 45% dei turisti italiani negli ultimi tre anni ha svolto un viaggio con questa motivazione, con un aumento del 48% rispetto all\u2019anno precedente. Il turista enogastronomico \u00e8 generalmente un turista acculturato, con maggiore capacit\u00e0 e propensione alla spesa. \u00c8 generalmente sposato o convive e proviene da tutto il Paese, in particolare dall\u2019Italia meridionale, e ricerca nell\u2019enogastronomia un\u2019opportunit\u00e0 di conoscenza e contatto con la cultura di un territorio. Organizza il proprio viaggio affidandosi al web, sia per raccogliere informazioni sia per prenotare le singole componenti del viaggio; ma ha una propensione maggiore rispetto al turista generico alla prenotazione attraverso intermediari. Si sente pi\u00f9 coinvolto, vuole sperimentare l\u2019enogastronomia a 360\u00b0, affiancando spesso altre proposte attive. Predilige destinazioni dove quest\u2019offerta \u00e8 ampia e diversificata e si integra armoniosamente, sia con un contesto di particolare pregio paesaggistico, sia con un\u2019identit\u00e0 culturale forte e radicata nella popolazione residente.\nIl rapporto parimenti evidenzia una crescita della fruizione di esperienze a tema enogastronomico, che diventano patrimonio comune, con il 98% dei turisti italiani che, a prescindere che si muovano per turismo balneare, di montagna o per business, ha partecipato ad almeno un'attivit\u00e0 di questo genere nel corso di un viaggio. Fra le esperienze pi\u00f9 popolari tra i turisti italiani figurano, oltre al gustare prodotti tipici, visitare un mercato (82%) e il recarsi presso bar e ristoranti storici (72%). Grande interesse suscitano le esperienze di visita ai luoghi di produzione, con in primis le aziende agricole (62%) che registrano un tasso di interesse maggiore rispetto alle cantine (56%). Nonostante ci\u00f2, permane una domanda inespressa di esperienze a tema che indica l\u2019esistenza di un mercato potenziale ancora da soddisfare. A livello complessivo, la differenza media tra desiderio e fruizione si attesta intorno al 22% della totalit\u00e0 dei turisti e tende ad essere pi\u00f9 accentuata per alcune esperienze: in particolare, la visita a fabbriche del cioccolato (in cui il gap tra desiderio e fruizione si attesta sul 54%), pastifici (39%) e viaggi enogastronomici di pi\u00f9 giorni organizzati da un\u2019agenzia (36%).\nL\u2019offerta.\nL\u2019Italia vanta 825 prodotti agroalimentari e vitivinicoli ad Indicazione Geografica , 5.155 Prodotti Agroalimentari Tradizionali , 4 beni enogastronomici inseriti nella lista del patrimonio tangibile e intangibile dell\u2019UNESCO, 2 citt\u00e0 creative UNESCO dell\u2019enogastronomia. L\u2019ambito della ristorazione consta di 334.743 imprese attive , 875 ristoranti di eccellenza , 23.406 agriturismi che offrono servizi di alloggio, ristorazione e altre proposte turistiche. L\u2019Italia ha inoltre 114 i musei legati al gusto , 173 Strade del Vino e dei Sapori . A questa offerta si aggiungono un ampio ventaglio di esperienze a tema come visite e degustazioni in cantina, birrifici e frantoi, sagre e festival enogastronomici, esperienze di social eating e corsi di cucina offerti sia da intermediari che da piattaforme online .\nUn\u2019offerta consistente e che riflette la ricchezza e la variet\u00e0 del patrimonio eno-gastro-turistico-italiano, da Nord a Sud, nelle maggiori citt\u00e0 cos\u00ec come nei luoghi periferici. E che vede un sempre maggior numero di Tour Operator stranieri, in primis tedeschi e statunitensi, inserire pacchetti a tema enogastronomico con destinazione l\u2019Italia nella propria offerta.\nTra i pi\u00f9 rinomati distretti enogastronomici troviamo:\nNel 1999 sono state istituite le Strade del vino."}
{"id": "3250155", "revid": "1305772", "url": "https://it.wikipedia.org/wiki?curid=3250155", "title": "Langrisser IV", "text": "Langrisser IV \u00e8 un videogioco di ruolo sviluppato dalla CareerSoft e pubblicato dalla NCS nel 1997 per Sega Saturn e PlayStation. Si tratta del quarto capitolo della serie iniziata con Langrisser, e non \u00e8 stato mai esportato al di fuori del Giappone.\nLa storia di \"Langrisser IV\" si discosta dalla trama dei precedenti tre videogiochi, ma si collega con quella del suo sequel \"\".\nCome nei precedenti capitoli, il character design del gioco \u00e8 disegnato da Satoshi Urushihara, mentre la colonna sonora \u00e8 stata composta da Noriyuki Iwadare."}
{"id": "3250159", "revid": "827882", "url": "https://it.wikipedia.org/wiki?curid=3250159", "title": "Cucc\u00eca (Calabria)", "text": "La cucc\u00eca (dal greco koukk\u00eca), \u00e8 un piatto tipico della provincia cosentina, a base di grano bollito, carne di capra e di maiale. Viene preparato tradizionalmente nei comuni della fascia presilana della provincia di Cosenza. La preparazione del piatto richiede circa 3 giorni e passa attraverso diverse fasi: la pulizia del grano, la successiva macerazione, la bollitura e la cottura nel tradizionale forno a legna. Per la preparazione si usa un contenitore tradizionale in terracotta che prende il nome di \"Tin\u00ecellu\". I primi accenni relativi a questa antica tradizione sono stati scritti da Vincenzo Padula, prete poeta di Acri. Si segnala una pietanza simile in Sicilia che per\u00f2 \u00e8 un dolce.\nOrigini.\nAttualmente non ci sono certezze sull'origine. Per assonanza e somiglianza un'ipotesi \u00e8 quella della derivazione dal cus cus, il tipico piatto arabo e saraceno. Per tale ragione il piatto risalirebbe alle origini dei casali presilani, quando i saraceni invasero Cosenza. Degno di nota \u00e8 la particolarit\u00e0 dell'aggiunta di carne di maiale a quella della capra (della tradizione saracena) che sembra come l'appropriarsi di una pietanza per negarla a chi \u00e8 di religione musulmana e ritiene il maiale un animale impuro."}
{"id": "3250165", "revid": "599013", "url": "https://it.wikipedia.org/wiki?curid=3250165", "title": "Geraldo Pereira", "text": "Biografia.\nIn seguito al ritiro si \u00e8 trasferito a Itaja\u00ed, ove lavora come professore.\nCaratteristiche tecniche.\nGiocava come attaccante, ricoprendo soprattutto il ruolo di ala destra.\nCarriera.\nClub.\nNato nello Stato di Minas Gerais, crebbe nella societ\u00e0 dell'Am\u00e9rica, in cui debutt\u00f2 in massima serie nazionale il 20 agosto 1975 contro il Fortaleza. Due anni dopo, il 30 ottobre 1977, arriv\u00f2 il primo gol, al Mineir\u00e3o contro il Cruzeiro. Curiosamente, tutte le sue reti furono realizzate nel medesimo stadio, tra il III Copa Brasil e 1978. Nel 1980 si trasfer\u00ec al XV de Ja\u00fa, mentre nel 1983 fu acquistato dal Botafogo. Con il club di Rio de Janeiro visse una fase positiva della sua carriera, ottenendo anche la convocazione in Nazionale. Passato al San Paolo, per\u00f2, non si mantenne sui livelli delle annate precedenti, e venne ceduto al Coritiba, con cui gioc\u00f2 dieci partite nel Copa Brasil 1986. Passato poi all'Uberl\u00e2ndia, torn\u00f2 su un buon livello di prestazione con la maglia del Joinville, con cui vinse il campionato Catarinense: riusc\u00ec a vincere consecutivamente tre campionati di altrettanti stati tra il 1985 e il 1987. Successivamente gioc\u00f2 per Atl\u00e9tico Paranaense e Bahia, per cui disput\u00f2 le ultime stagioni in prima divisione, prima di ritirarsi con il Blumenau.\nNazionale.\nNel 1980 disput\u00f2 cinque partite con la selezione Olimpica, marcando un gol. Nel 1983 ottenne la convocazione per la Copa Am\u00e9rica. Fece dunque il suo esordio il 24 agosto a Buenos Aires contro l', subentrando a Renato Ga\u00facho. Vinse inoltre il Torneo Pre-Olimpico CONMEBOL del 1984."}
{"id": "3250170", "revid": "648716", "url": "https://it.wikipedia.org/wiki?curid=3250170", "title": "R 11 (sommergibile Italia)", "text": "L'R 11 \u00e8 stato un sommergibile della Regia Marina.\nStoria.\nAppartenente alla classe R, alla proclamazione dell'armistizio si trovava ancora in costruzione.\nCatturato dai tedeschi fu incorporato nella Kriegsmarine, che necessitava di grossi sommergibili da trasporto; la costruzione prosegu\u00ec ma con estrema lentezza, mancando i materiali necessari.\nPot\u00e9 essere varato solo il 6 luglio 1944, ad oltre un anno dall'impostazione.\nIl 24 aprile 1945 fu affondato nel porto della Spezia dai tedeschi in ritirata.\nIl relitto, recuperato nel 1946-1947, fu trasformato in pontone (denominazione \"GR 522\"), impiegato a La Spezia e smantellato alcuni anni pi\u00f9 tardi."}
{"id": "3250181", "revid": "834", "url": "https://it.wikipedia.org/wiki?curid=3250181", "title": "R\u00e9gent (diamante)", "text": ""}
{"id": "3250184", "revid": "132266", "url": "https://it.wikipedia.org/wiki?curid=3250184", "title": "Retro ammiraglio", "text": ""}
{"id": "3250187", "revid": "182396", "url": "https://it.wikipedia.org/wiki?curid=3250187", "title": "Phoenice Libanensis", "text": ""}
{"id": "3250188", "revid": "182396", "url": "https://it.wikipedia.org/wiki?curid=3250188", "title": "Syria Salutaris", "text": ""}
{"id": "3250189", "revid": "182396", "url": "https://it.wikipedia.org/wiki?curid=3250189", "title": "Palaestina Salutaris", "text": ""}
{"id": "3250199", "revid": "525063", "url": "https://it.wikipedia.org/wiki?curid=3250199", "title": "Ross Louis Rocklin", "text": ""}
{"id": "3250200", "revid": "112189666", "url": "https://it.wikipedia.org/wiki?curid=3250200", "title": "Stola (indumento)", "text": "La stola \u00e8 un'ampia veste di lana lunga fino ai piedi e stretta da una cintura. In epoca tardorepubblicana era usata dalle donne come abito per uscire, spesso ricoperto dalla palla, un ampio mantello che copriva le spalle e se necessario anche la testa."}
{"id": "3250201", "revid": "450700", "url": "https://it.wikipedia.org/wiki?curid=3250201", "title": "Recettori adrenergici", "text": ""}
{"id": "3250208", "revid": "212348", "url": "https://it.wikipedia.org/wiki?curid=3250208", "title": "Margaret Heckler", "text": "Biografia.\nNata nel Queens, la Heckler studi\u00f2 all'Universit\u00e0 di Leida e, trasferitasi nel Massachusetts, cominci\u00f2 a dedicarsi alla politica con il Partito Repubblicano.\nNel 1966 la Heckler si candid\u00f2 alla Camera dei Rappresentanti e riusc\u00ec a sconfiggere nelle primarie il deputato in carica da quarantadue anni Joseph William Martin, venendo poi eletta nelle generali. La Heckler fu riconfermata con alte percentuali di voto per sette altri mandati, finch\u00e9 nel 1982 venne sconfitta dal deputato democratico Barney Frank.\nSubito dopo la sconfitta, la Heckler venne scelta dal Presidente Ronald Reagan come suo nuovo Segretario della Salute e dei Servizi Umani. La Heckler mantenne il posto fino al 1985, quando Reagan decise di affidarle l'incarico di ambasciatore in Irlanda. La donna continu\u00f2 a servire come ambasciatore fino alla fine del mandato presidenziale di Reagan e per i primi mesi dell'amministrazione Bush."}
{"id": "3250231", "revid": "479087", "url": "https://it.wikipedia.org/wiki?curid=3250231", "title": "Grande Maestro di scacchi", "text": ""}
{"id": "3250233", "revid": "344503", "url": "https://it.wikipedia.org/wiki?curid=3250233", "title": "Steve Carver", "text": "Biografia.\nSteven Carver nacque a New York, nel pi\u00f9 famoso borough della citt\u00e0, Brooklyn.\nAll'et\u00e0 di otto anni ebbe la sua prima cinepresa. A tredici si iscrisse ai corsi presso l'High School of Music &amp; Arts di Manhattan. Frequent\u00f2 poi l'University of Buffalo, dove segu\u00ec corsi di arte ed illustrazione, e la Cornell University di Ithaca, stato di New York, dove ottenne il Baccellierato in Arti. Consegu\u00ec il Master of Fine Arts presso la Washington University di Saint Louis, nel Missouri. Per alcuni anni lavor\u00f2 nel mondo del giornalismo, che lo porter\u00e0 al suo interesse finale, il cinema."}
{"id": "3250236", "revid": "339392", "url": "https://it.wikipedia.org/wiki?curid=3250236", "title": "Grande maestro di scacchi", "text": ""}
{"id": "3250241", "revid": "1543377", "url": "https://it.wikipedia.org/wiki?curid=3250241", "title": "R 12 (sommergibile Italia)", "text": "L'R 12 \u00e8 stato un sommergibile della Regia Marina.\nStoria.\nAppartenente alla classe R, alla proclamazione dell'armistizio si trovava ancora in costruzione.\nCatturato dai tedeschi, la costruzione prosegu\u00ec per la Kriegsmarine, che abbisognava di grossi sommergibili da trasporto; i lavori proseguirono per\u00f2 con estrema lentezza, mancando i materiali necessari. All'unit\u00e0 fu assegnato il nuovo nominativo di \"U. IT. 3\".\nIl varo ebbe luogo solo il 29 settembre 1944, ad oltre un anno dall'impostazione. Il sommergibile fu completato, ma non divenne mai operativo.\nNell'aprile fu affondato all'altezza della diga Est del porto della Spezia dai tedeschi in ritirata.\nIl relitto fu recuperato nel 1946 e riparato, venendo impiegato come bettolina combustibili con contrassegno \"GR 523\". Fu impiegato prima a La Spezia, poi a Venezia ed infine ad Ancona.\nNel 1954 fu impiegato come scenografia (nelle acque antistanti La Spezia) per alcune scene del film di guerra \u201c\"La grande speranza\"\u201d (venduto, negli Stati Uniti ed in Inghilterra, rispettivamente come \u201c\"Submarine Attack\"\u201d e \u201c\"Torpedo Zone\"\u201d) subendo alcune modifiche (tra cui l'installazione di un finto cannone) per farlo apparire simile ad un sommergibile d'attacco.\nNel 1978 fu demolito.\nLatorretta dell\u2019\"R 12\", salvata dalla demolizione, fu acquistata dall'ANMI di Ortona e divenne un monumento ai caduti del mare in tale citt\u00e0.\nIntorno a met\u00e0 anni '90 una frana danneggi\u00f2 il basamento, per cui la torretta fu accantonata in un cantiere FS; lavori al tratto di strada ove si trovava eliminarono la sua rotonda, rendendo impossibile la sua ricollocazione.\nAl centro di polemiche e di una complessa vicenda burocratica, la torretta dell\u2019\"R 12\" \u00e8 rimasta abbandonata nel cantiere FS di Ortona in pessime condizioni fino al 23 febbraio 2011 quando, caricata su un autoarticolato, \u00e8 partita alla volta di Monfalcone (GO) ove \u00e8 poi stata restaurata e quindi esposta in occasione di una mostra tenutasi dal 12 al 19 marzo 2011 in occasione del primo raduno nazionale dei sommergibilisti italiani.\nPrese parte alla parata militare a Roma del 2 giugno nel 2011.\nIl 20 giugno 2016 la torretta \u00e8 stata trasferita presso il cantiere Gallinaro di Gaeta (Lt) per ulteriori lavori. A Gaeta la torretta viene inaugurata a monumento al sommergibilista il 22/04/2017"}
{"id": "3250248", "revid": "20768", "url": "https://it.wikipedia.org/wiki?curid=3250248", "title": "Miriam Simos", "text": ""}
{"id": "3250251", "revid": "1924342", "url": "https://it.wikipedia.org/wiki?curid=3250251", "title": "Closer to the Edge", "text": "Closer to the Edge \u00e8 un singolo del gruppo musicale statunitense Thirty Seconds to Mars, pubblicato il 20 agosto 2010 come terzo estratto dal terzo album in studio \"This Is War\".\nDescrizione.\nIl brano \u00e8 stato scritto da Jared Leto, frontman del gruppo, e prodotto da Flood e dagli stessi Thirty Seconds to Mars. Ha riscosso un discreto successo di vendite in tutta Europa e nel resto del mondo, ed \u00e8 stato certificato disco di platino in Australia e Portogallo. \u00c8 inoltre la prima canzone ad essere rimasta per oltre 20 settimane di seguito nella Hot Rock &amp; Alternative Songs stilata da \"Billboard\".\nVideo musicale.\nIl video \u00e8 stato diretto da Bartholomew Cubbins, pseudonimo di Jared Leto. Come il video di \"Edge of the Earth\", \u00e8 stato realizzato unendo le registrazioni di vari concerti a delle foto dei membri dei Thirty Seconds to Mars da ragazzini. Tutto ci\u00f2 \u00e8 alternato a dei video di alcuni fan della band. Alla fine del video si possono sentire le prime note di \"Hurricane\", il singolo successivo."}
{"id": "3250253", "revid": "729019", "url": "https://it.wikipedia.org/wiki?curid=3250253", "title": "Sikorsky X2", "text": " \nIl Sikorsky X2 Technology \u00e8 un elicoplano sperimentale, o con altri termini una girodina o elicottero composito, monoturbina biposto dotato di rotori coassiali accoppiato ad un'elica in configurazione spingente, realizzato dall'azienda statunitense Sikorsky Aircraft Corporation nella seconda parte degli anni duemila ed attualmente in fase di sviluppo.\nDotato delle pi\u00f9 recenti tecnologie \u00e8 un nuovo tentativo, dopo quello realizzato con l'S-72, di proporre al mercato civile e militare un'aerodina ibrida in grado di fornire, combinando le caratteristiche di un elicottero con quelle di un velivolo ad ala fissa, maggiore flessibilit\u00e0 di utilizzo e concorrenziale alla tecnologia adottata dai convertiplani.\nStoria.\nIl 1\u00ba giugno 2005 la Sikorsky Aircraft eman\u00f2 un comunicato stampa dichiarando l'intenzione di sviluppare un nuovo dimostratore tecnologico, un'aerodina ibrida ad alta velocit\u00e0 in grado di eguagliare o superare le prestazioni e le capacit\u00e0 delle aerodine ad ala rotante, come capostipite di una nuova classe di \"elicotteri coassiali\" in grado di raggiungere una velocit\u00e0 di crociera pari a 250 kt (463 km/h). Al progetto di sviluppo venne assegnata la designazione X2 Technology.\nSviluppo.\nIl programma di sviluppo viene assegnato ad un gruppo di lavoro presso la Sikorsky Global Helicopters, gi\u00e0 sede della Schweizer Aircraft ora assorbita dall'azienda, situata ad Horseheads, nella contea di Chemung, New York che si incaricher\u00e0 del progetto e della realizzazione del prototipo da avviare alle prove statiche e di volo. Gi\u00e0 dalle prime fasi il nuovo progetto integrava tecnologie all'avanguardia nel campo dell'aviazione come controlli di volo Fly-by-wire, una coppia di rotori rigidi in configurazione controrotante, un sistema di gestione attivo delle vibrazioni provocate dagli organi di trasmissione e dal sistema di propulsione integrato.\nIl prototipo si stacc\u00f2 da terra per la prima volta il 27 agosto 2008 ai comandi del pilota collaudatore Kevin Bredenbeck compiendo un volo di 30 minuti.\nLe potenzialit\u00e0 di poter offrire il modello anche al mercato militare si concretizzarono il 4 maggio 2009 quando la Sikorsky present\u00f2 il mock-up del Light Tactical Helicopter, ulteriore sviluppo dell'X2.\nIl 25 maggio 2010, l'azienda emette un comunicato nel quale dichiara che durante un volo di prova il prototipo \u00e8 riuscito a raggiungere la velocit\u00e0 di 181 kn (oltre 335\u00a0km/h) avvicinandosi alle specifiche che hanno dato origine al progetto e superando la velocit\u00e0 media degli elicotteri in produzione. In seguito, il 26 luglio successivo, un altro comunicato informa che l'esemplare, durante un volo di un'ora, ha raggiunto una velocit\u00e0 massima di 225 kt (416,7\u00a0km/h), superando anche se non ufficialmente, il primato ottenuto da un Westland Lynx appositamente modificato nel 1984. La velocit\u00e0 gi\u00e0 risulta di 50 kt superiore alla media degli elicotteri convenzionali e che il programma non solo sta raggiungendo il fine di raggiungere la velocit\u00e0 di 250 kt ma che sta gi\u00e0 superando altre prestazioni fissate durante la pianificazione del progetto.\nIl 20 ottobre 2010 l'azienda emette un comunicato stampa nel quale dichiara di aver avviato un programma di sviluppo basato sull'X2 per rispondere ad una specifica emanata dall'United States Army nota come programma Armed Aerial Scout (AAS) ed intenzionata a trovare un sostituto del Bell OH-58 Kiowa. Al nuovo programma di sviluppo militare viene assegnata la designazione aziendale Sikorsky S-97 Raider."}
{"id": "3250254", "revid": "1305772", "url": "https://it.wikipedia.org/wiki?curid=3250254", "title": "R\u00e5cksta", "text": ""}
{"id": "3250255", "revid": "1305772", "url": "https://it.wikipedia.org/wiki?curid=3250255", "title": "R\u00e5gsved", "text": ""}
{"id": "3250256", "revid": "1305772", "url": "https://it.wikipedia.org/wiki?curid=3250256", "title": "R\u00e9publique", "text": ""}
{"id": "3250258", "revid": "1429175", "url": "https://it.wikipedia.org/wiki?curid=3250258", "title": "Ribelle", "text": ""}
{"id": "3250261", "revid": "47767", "url": "https://it.wikipedia.org/wiki?curid=3250261", "title": "Silverpine Forest", "text": ""}
{"id": "3250263", "revid": "1305772", "url": "https://it.wikipedia.org/wiki?curid=3250263", "title": "Ricardo L\u00f3pez", "text": ""}
{"id": "3250264", "revid": "287204", "url": "https://it.wikipedia.org/wiki?curid=3250264", "title": "Ricardo Lopez", "text": ""}
{"id": "3250268", "revid": "834", "url": "https://it.wikipedia.org/wiki?curid=3250268", "title": "Ricardo L\u00f3pez Nava", "text": ""}
{"id": "3250270", "revid": "599013", "url": "https://it.wikipedia.org/wiki?curid=3250270", "title": "Richard Andrews", "text": ""}
{"id": "3250273", "revid": "1305772", "url": "https://it.wikipedia.org/wiki?curid=3250273", "title": "Riegsee", "text": ""}
{"id": "3250276", "revid": "228587", "url": "https://it.wikipedia.org/wiki?curid=3250276", "title": "Right On", "text": ""}
{"id": "3250278", "revid": "1305772", "url": "https://it.wikipedia.org/wiki?curid=3250278", "title": "Rimac", "text": ""}
{"id": "3250279", "revid": "834", "url": "https://it.wikipedia.org/wiki?curid=3250279", "title": "R\u00edmac", "text": ""}
{"id": "3250280", "revid": "61051", "url": "https://it.wikipedia.org/wiki?curid=3250280", "title": "Sikorsky X-2", "text": ""}
{"id": "3250281", "revid": "726373", "url": "https://it.wikipedia.org/wiki?curid=3250281", "title": "Osservatori (Highlander)", "text": "Gli Osservatori sono un'associazione segreta di mortali, che osserva le azioni degli Immortali nella serie televisiva Highlander e nei successivi film correlati. \nVennero introdotti nell'ultimo episodio della prima stagione della serie come cliffhanger per la stagione successiva. Da allora in poi loro sono stati parte integrante delle avventure di Duncan MacLeod. \nApparizione.\nNella puntata \"Gli Osservatori\" Joe Dawson spiega a Duncan MacLeaod il loro lavoro: \"\"Noi vi abbiamo sempre osservato. (...) Osserviamo, registriamo, ma non interferiamo mai. (...) Troppo, della storia umana \u00e8 andato perduto. L'unica cosa che conta \u00e8 la verit\u00e0. Noi vogliamo la verit\u00e0 sugli Immortali per sopravvivere, non un mucchio di pettegolezzi (...) Se noi avessimo rivelato il vostro segreto al tempo delle superstizioni, puoi immaginare la caccia alle streghe. (...) Mentre oggi ... probabilmente finireste in terza pagina di una di quelle riviste da supermarket a fianco ad una scimmia con tre teste ed io indosserei una camicia di forza\".\"\nGli Osservatori sono una societ\u00e0 segreta di umani mortali che osserva le vite degli Immortali, ma senza mai rivelarsi. Ad ogni Immortale \u00e8 assegnato un osservatore il cui unico compito consiste nel monitorare e registrare le loro attivit\u00e0. La rete degli Osservatori solitamente tiene schede dettagliate dei propri osservati, persino dei loro movimenti casuali. La maggior parte degli Immortali non \u00e8 a conoscenza degli Osservatori. L'organizzazione \u00e8 stata creata da Ammaletu l'Accade dopo aver visto Gilgamesh ritornare in vita. Anticamente tutti gli Osservatori indossavano un medaglione con il simbolo della loro organizzazione. Pi\u00f9 recentemente, ognuno di loro ha tatuato il simbolo all'interno del polso.\nI Cacciatori.\nI Cacciatori sono una branca esterna agli Osservatori. In origine avevano a capo \"James Horton\", con lo scopo dichiarato di uccidere tutti gli Immortali. La loro vittima pi\u00f9 famosa \u00e8 Darius. Lo scopo era comune, ma le motivazioni variavano da membro a membro. Per esempio, Horton aveva paura che il vincitore del Premio avrebbe controllato il mondo, premio che avrebbe dovuto appartenere ai mortali, mentre alcuni Cacciatori avrebbero voluto diventare essi stessi Immortali, altri ancora li cacciano solo per puro piacere.\nIl Santuario.\nIl \"Santuario\" venne creato dagli \"Osservatori\" per dare una possibilit\u00e0 agli Immortali che cercano rifugio dal Gioco. Coloro che lo hanno creato avevano un obiettivo: finch\u00e9 esiste il Santuario nessun immortale pu\u00f2 vincere il Premio. Ogni Immortale che entra nel Santuario venne inserito, quasi tutti a loro insaputa, in una macchina che li ha posti in animazione sospesa nel corso degli anni. In ogni caso, il Santuario venne distrutto nel 2000 da Jacob Kell e dalla sua gang, che per dieci anni hanno cercato Connor MacLeod, nel frattempo entrato nel Santuario. Kell decapit\u00f2 ogni Immortale eccetto Connor, che venne lasciato in vita perch\u00e9 Kell voleva personalmente ucciderlo come l'ultimo Immortale. Non \u00e8 noto se il Santuario sia stato ricostruito, ma sembra altamente improbabile, dal momento che l'Osservatore che ha supervisionato il Santuario, \"Matthew Hale\", venne ucciso da Joe Dawson per aver cercato di interferire nel combattimento tra Duncan MacLeod e Kell, entrambi in procinto di essere catturati per porli in animazione sospesa all'interno del Santuario.\nNota Bene: Nella versione cinematografica del film \"\", Methos sostiene che il Santuario sia terra consacrata. Visto che all'interno avvengono numerose decapitazioni senza che avvenga nulla di tragico, i fan hanno criticato il fatto che la Regola d'Oro, ossia che gli Immortali non possono combattere su terra consacrata, \u00e8 stata infranta. A causa di queste critiche, nell'edizione in DVD, tutti i riferimenti al fatto che il Santuario sia stato costruito su terra consacrata sono stati eliminati.\nSviluppo.\nIl Produttore Esecutivo \"Bill Panzer\" spiega, \"\"L'organizzazione degli Osservatori, che ha osservato gli Immortali registrando la loro storia senza interferire per migliaia di anni, ha conservato molti, molti segreti (...). Tra di essi, \u00e8 presente un gruppo di Osservatori chiamati Cacciatori. Questi hanno deciso che gli Immortali sono da considerarsi come un flagello, una piaga, innaturali per il pianeta Terra, per cui devono essere eliminati. Infatti con Darius hanno iniziato ad uccidere gli Immortali\".\""}
{"id": "3250284", "revid": "1305772", "url": "https://it.wikipedia.org/wiki?curid=3250284", "title": "Rimatara", "text": ""}
{"id": "3250285", "revid": "528088", "url": "https://it.wikipedia.org/wiki?curid=3250285", "title": "Chiesa dell'Itria (Castelbuono)", "text": "La chiesa dell'Itria \u00e8 un edificio religioso di Castelbuono. \u00c8 collocata nel corso principale della citt\u00e0, \u00e8 dedicata a Maria Odigitria e fu eretta nel XVI secolo.\nDescrizione.\nL'esterno parrebbe romanico e tradisce uno schema tipico delle chiese minori castelbuonesi: la facciata unica e rettangolare con campanile svettante (era questo l'aspetto anche della vicinissima chiesa di Sant'Antonio abate e ancora oggi di San Nicola). Il portale d'ingresso fu decorato nel 1600 con le volute e le statue, dette \"Babbi i l'itria\" per la loro somiglianza espressiva con i personaggi del presepe e raffiguranti \"San Pietro\", \"San Paolo\" e al centro il mezzo busto di \"Sant'Anna\".\nL'interno della chiesa \u00e8 rialzato mediante una serie di scalini ed \u00e8 ad aula. Alle pareti quattro altari laterali custodiscono tele di autori locali raffiguranti momenti della vita di Maria. L'altare maggiore, nella sua pomposit\u00e0 barocca, \u00e8 il sunto di tutte le decorazioni a stucco bianco-dorato che si rincorrono tra le pareti. Al centro di questa grande cornice di volute e ghirigori spicca la tela raffigurante la \"Madonna Odigitria\" attribuita a Gaspare Vazzano, detto lo Zoppo di Gangi, opera risalente al 1586. La tela raffigura sapientemente due anziani religiosi nell'atto di portare sulle spalle una grande cassa da cui emerge a mezzo busto la Madonna con il bambino in braccio, tema iconografico tipico delle prime raffigurazioni basiliane."}
{"id": "3250290", "revid": "120651068", "url": "https://it.wikipedia.org/wiki?curid=3250290", "title": "WTCC 2005", "text": "La stagione 2005 del Campionato mondiale Turismo \u00e8 stata la seconda edizione del campionato della FIA. \u00c8 iniziata il 10 aprile e \u00e8 terminata il 20 novembre dopo venti gare.\nIl campionato piloti \u00e8 stato vinto dall'inglese Andy Priaulx, quello costruttori dalla BMW e quello Indipendenti dal tedesco Marc Hennerici.\nOrganizzato dalla KSO, il campionato \u00e8 un proseguimento del precedente ETCC, elevato a Titolo Mondiale dalla FIA con l'introduzione di gare fuori dall'Europa. Il Titolo Europeo \u00e8 assegnato nel nuovo European Touring Car Cup, un evento composto da due sole manche.\nCalendario 2005.\nIl campionato comprende 10 eventi, ogni gara \u00e8 lunga 50 chilometri. La griglia di partenza per la prima gara \u00e8 determinata dai risultati delle qualifiche e quella della seconda gara dai risultati della prima gara con i primi otto in posizione invertita"}
{"id": "3250292", "revid": "1573940", "url": "https://it.wikipedia.org/wiki?curid=3250292", "title": "Chiesa di San Vincenzo (Castelbuono)", "text": "La chiesa di San Vincenzo \u00e8 un edificio religioso di Castelbuono.\nStoria.\nI religiosi dell'Ordine domenicano si insediarono in citt\u00e0 nel 1583 per volont\u00e0 del marchese Giovanni.\nDescrizione.\nLuogo di culto altrimenti noto come \"chiesa della Madonna del Rosario\". Il tempio con impianto a navata unica custodisce sull'altare maggiore la tela raffigurante la \"Beata Vergine del Rosario\", opera dello Zoppo di Gangi (al secolo Giuseppe Salerno).\nSul secondo altare \u00e8 collocata la tela che ritrae \"San Tommaso d'Aquino\", opera dello stesso autore.\nIl ricco apparato pittorico contempla quadri raffiguranti \"San Domenico di Guzm\u00e1n\", \"San Vincenzo Ferreri\", \"Santa Rosa da Lima\" e \"Santa Margherita Maria Alacoque\", tutte figure di spicco dell'Ordine domenicano.\nAll'interno della \"Cappella del Crocifisso\" \u00e8 custodita una \"Croce\" lignea e le statue policrome in cartapesta raffiguranti \"Santa Lucia\" e \"San Vincenzo Ferreri\"."}
{"id": "3250295", "revid": "1573940", "url": "https://it.wikipedia.org/wiki?curid=3250295", "title": "Chiesa di Sant'Agostino (Castelbuono)", "text": "La chiesa di Sant'Agostino \u00e8 un edificio religioso di Castelbuono.\nStoria.\nAggregato religioso istituito dai religiosi Agostiniani riformati della \u00abCongregazione Centuripina\u00bb o di \"Centorbi\", in seguito transitata nell'Ordine agostiniano sotto il titolo del \u00abSanto Patriarca San Giuseppe\u00bb.\nDescrizione.\nLa chiesa ha un impianto ad aula unica con quattro altari addossati alle pareti laterali dedicati rispettivamente:\nL'altare maggiore, dedicato a Sant'Agostino d'Ippona, fondatore dell'Ordine agostiniano, \u00e8 decorato con una grande pala d'altare raffigurante \"Sant'Agostino che protegge i suoi figli spirituali sotto il piviale\"."}
{"id": "3250299", "revid": "1544939", "url": "https://it.wikipedia.org/wiki?curid=3250299", "title": "Ritratto di Lucrezia Panciatichi", "text": "Il Ritratto di Lucrezia Panciatichi \u00e8 un dipinto a olio su tavola (104x84 cm) di Agnolo Bronzino, databile al 1541 circa e conservato negli Uffizi di Firenze.\nStoria.\nVasari lod\u00f2 i ritratti dei coniugi Panciatichi eseguiti da Bronzino come \"tanto naturali che paiono vivi veramente, e che non manchi loro se non lo spirito\". L'occasione della commissione \u00e8 forse legata all'ingresso di Bartolomeo Panciatichi, marito di Lucrezia (Lucrezia di Gismondo Pucci) e Cameriere di Cosimo I, nell'Accademia fiorentina, nel 1541.\nI due dipinti, assieme a due Madonne dello stesso autore (una \u00e8 la \"Sacra Famiglia Panciatichi\" pure agli Uffizi), furono visti da Vincenzo Borghini nel 1584 in casa del figlio della coppia, Carlo, Cameriere di Francesco I.\nLo sguardo apparentemente malinconico della donna ha ispirato Vernon Lee e Henry James. A lungo esposto nel cuore del museo (la Tribuna), a partire dal 2012 \u00e8 collocato nelle sale rosse dei Nuovi Uffizi.\nDescrizione e stile.\nLa donna \u00e8 rappresentata con un sontuoso vestito rosso, ornato da pizzi nella parte superiore e da una cintura con pietre preziose. Le maniche hanno un gonfio sbuffo arricciato nella parte superiore e in quella inferiore sono invece aderenti e, come di consueto, estraibili, tenute da lacci .\nIndossa inoltre due collane: una di queste reca la scritta \"amour dure sans fin\", le cui parole si rincorrono in maniera che possono essere lette da una parte all'altra, senza interruzioni, amplificando il significato di continuit\u00e0 del motto. \"Dure sans fin amour\" e \"Sans fin amour dure\" sono infatti altrettanto significative."}
{"id": "3250300", "revid": "287204", "url": "https://it.wikipedia.org/wiki?curid=3250300", "title": "Squadra motoristica", "text": "La squadra motoristica (anche detta scuderia motoristica o squadra corse) \u00e8 un'organizzazione tecnico-sportiva creata allo scopo di partecipare alle competizioni in una o pi\u00f9 specialit\u00e0 nel campo degli sport motoristici, come automobilismo, motociclismo e motonautica, comprendendo il complesso delle macchine da corsa, dei piloti e della relativa organizzazione tecnica e logistica di supporto.\nCon identico significato, vengono comunemente utilizzate la corrispondente definizione inglese racing team o il termine scuderia; quest'ultimo principalmente nel settore dell'automobilismo, dove indica il complesso delle macchine da corsa e la relativa organizzazione, e nella motonautica. Per quel che concerne l'ambito del motociclismo sportivo si \u00e8 soliti epitetare le squadre con il termine team, facendo seguire la dicitura della squadra seguita spesso dalla parola racing.\nDescrizione.\nLa squadra corse ha il compito di manutenere e regolare il mezzo tecnico utilizzato da un pilota nelle competizioni, anche provvedendo a riparazioni estemporanee nel corso delle sessioni di prova o di gara. Svolge inoltre le formalit\u00e0 burocratiche, assolvendo gli obblighi attuativi, documentali, economici, formali e di vigilanza, stabiliti dai regolamenti sportivi.\nFino agli anni settanta, la \"squadra corse\" era generalmente parte di un complesso aziendale produttivo pi\u00f9 articolato. Le grandi case automobilistiche e motociclistiche, gi\u00e0 a partire dagli anni trenta, suddivisero schematicamente le sezioni costruttive in \"reparto produzione\" e \"reparto corse\", del quale la \"squadra corse\" rappresenta la compagine da inviare sui circuiti e formata da una \"\u00e9lite\" di tecnici.\nNei tempi moderni, sempre pi\u00f9 spesso, la \"squadra corse\" \u00e8 un'organizzazione a s\u00e9 stante, collegata alla casa madre da un semplice contratto di fornitura o di locazione dei mezzi meccanici, che gestisce in proprio l'assistenza alle gare, gli introiti pubblicitari e la scelta dei piloti. "}
{"id": "3250312", "revid": "599013", "url": "https://it.wikipedia.org/wiki?curid=3250312", "title": "Jo\u00e3o Paulo de Lima Filho", "text": "Biografia.\nIn seguito al ritiro si \u00e8 trasferito a Santos, ove insegna i rudimenti del calcio ai bambini.\nCaratteristiche tecniche.\nGiocava come attaccante, ricoprendo soprattutto il ruolo di ala sinistra. Intelligente e abile tecnicamente, era dotato di passaggi e cross precisi e la sua giocata caratteristica era l'allungarsi il pallone per superare il proprio marcatore in velocit\u00e0. Negli ultimi anni di carriera si trasfer\u00ec a centrocampo, sempre sul settore sinistro del campo, per bilanciare, come da lui dichiarato a \"O Estado de S. Paulo\", il peso dell'et\u00e0.\nCarriera.\nClub.\nJo\u00e3o Paulo inizi\u00f2 la carriera calcistica con il S\u00e3o Crist\u00f3v\u00e3o nel 1976, ma fu nel Santos, l'anno seguente, che gioc\u00f2 stabilmente. Fece parte, con Juary, N\u00edlton Batata e Pita e altri, della squadra dei cosiddetti \"Meninos da Vila\" (bambini della Vila), che vinse il campionato statale 1978. Una volta terminato il Campionato Paulista 1983, si trasfer\u00ec al foi Flamengo, dove disput\u00f2 quaranta partite, l'ultima il 19 agosto 1984. In seguito, passato al Corinthians, dove il suo arrivo fu scarsamente festeggiato dai tifosi del club, dato che il giocatore era segnato da un passato al Santos, ma, comunque, rimase al club del Parque S\u00e3o Jorge cinque stagioni, esordendo il 19 settembre. Fu acquistato dal Palmeiras, acerrimo rivale del vecchio club, in vista del Campionato Paulista 1990, e gioc\u00f2 sulla fascia sinistra di centrocampo per gran parte delle diciannove gare disputate con il \"Verd\u00e3o\". Nello stesso anno, una volta conclusasi il torneo statale, espatri\u00f2 per la prima volta in carriera, unendosi alla rosa dello Yamaha Motors, club che partecipava alla Japan Soccer League. Nel 1991 fece ritorno in patria, vestendo le maglie di S\u00e3o Jos\u00e9, Gr\u00eamio Maring\u00e1 e, in aprile, Santos, giocando otto partite nel Campeonato Brasileiro S\u00e9rie A 1992. Si ritir\u00f2 poi con il N\u00e1utico.\nNazionale.\nCos\u00ec, molti elementi di quella squadra, fatta eccezione per Pita, furono convocati in Nazionale nel 1979; lo stesso Jo\u00e3o Paulo venne incluso nella selezione nazionale, senza tuttavia debuttare. Il 1\u00ba maggio fu nuovamente convocato, stavolta per un'amichevole contro la selezione Mineira. Torn\u00f2 poi a far parte della Nazionale nel 1983, grazie a Carlos Alberto Parreira che il 22 aprile lo chiam\u00f2. Il 28 aprile subentr\u00f2 a \u00c9der nella partita del Maracan\u00e3 contro il . Il 20 maggio fu incluso in una tourn\u00e9e in Europa, giocando il 17 giugno, in occasione della terza partita del tour contro la , stavolta da titolare, venendo poi sostituito da \u00c9der. Contro la gioc\u00f2 nuovamente dall'inizio e venne rimpiazzato da Jorginho Putinatti nell'intervallo, non prima per\u00f2 di aver propiziato il gol di M\u00e1rcio Rossini da calcio d'angolo, battendo dalla bandierina. Gioc\u00f2 l'ultima partita il 28 luglio contro il , per l'unica volta disputando per intero un incontro. Nel 1983 ottenne la convocazione per la Copa Am\u00e9rica, ma non fu mai utilizzato."}
{"id": "3250317", "revid": "1305772", "url": "https://it.wikipedia.org/wiki?curid=3250317", "title": "Raivavae", "text": ""}
{"id": "3250319", "revid": "47112", "url": "https://it.wikipedia.org/wiki?curid=3250319", "title": "Osservazione remota", "text": ""}
{"id": "3250320", "revid": "88740", "url": "https://it.wikipedia.org/wiki?curid=3250320", "title": "Rurutu", "text": ""}
{"id": "3250331", "revid": "580197", "url": "https://it.wikipedia.org/wiki?curid=3250331", "title": "Coppa dei Campioni 1958-1959 (pallamano maschile)", "text": "La Coppa dei Campioni 1958-1959 \u00e8 stata la 2\u00aa edizione della massima competizione europea di pallamano riservata alle squadre di club. Il torneo ha avuto inizio l'11 gennaio e si \u00e8 concluso il 18 aprile 1959. Il titolo \u00e8 stato conquistato dagli svedesi del per la prima volta nella loro storia sconfiggendo in finale i tedeschi del ."}
{"id": "3250332", "revid": "1305772", "url": "https://it.wikipedia.org/wiki?curid=3250332", "title": "Rinkeby", "text": ""}
{"id": "3250336", "revid": "1305772", "url": "https://it.wikipedia.org/wiki?curid=3250336", "title": "Riquet", "text": ""}
{"id": "3250337", "revid": "1305772", "url": "https://it.wikipedia.org/wiki?curid=3250337", "title": "Rissne", "text": ""}
{"id": "3250338", "revid": "117426898", "url": "https://it.wikipedia.org/wiki?curid=3250338", "title": "Insufficienza respiratoria acuta", "text": "L'insufficienza respiratoria acuta si verifica quando in presenza di una disfunzione del sistema respiratorio, circolatorio, un'anemia o una intossicazione con CO, in caso alte quote, si verifica una significativa alterazione degli scambi gassosi, che pu\u00f2 portare anche alla morte.\nIl termine \"acuta\" si riferisce al fatto che questa sostanziale alterazione si sviluppa in un periodo di tempo relativamente breve (da ore a giorni). Per sistema respiratorio non vengono intese solo le strutture anatomiche comprendenti il polmone e le vie aeree, ma tutte quelle che influiscono sugli scambi respiratori come il sistema nervoso centrale, che regola la frequenza respiratoria, e le strutture muscolo-scheletriche del torace, responsabili dell'atto della ventilazione (da non confondere con il termine di respirazione che generalmente indica il processo di distribuzione di ossigeno ai tessuti e la rimozione dagli stessi di anidride carbonica). \nAnche alterazioni periferiche, quali l'avvelenamento da monossido di carbonio e la sepsi, possono condurre ad un'insufficienza respiratoria acuta.\n\u00c8 importante che l'alterazione respiratoria sia significativa, deve cio\u00e8 rappresentare una sostanziale modificazione rispetto alle condizioni respiratorie di partenza del soggetto; ad esempio un individuo affetto da insufficienza respiratoria cronica possiede dei valori di gas ematici alterati rispetto alla norma, ma la cronicit\u00e0 di tali alterazioni permette al soggetto di compensare almeno in parte queste disfunzioni, tuttavia questi soggetti saranno vulnerabili ad insulti che invece verrebbero ben tollerati da individui precedentemente sani.\nLa riduzione del contenuto ematico di ossigeno nel sangue pu\u00f2 raggiungere livelli tali da provocare dei danni d'organo. Il valore di PaO2 (pressione parziale di ossigeno nel sangue periferico) al di sotto del quale tale rischio incrementa significativamente \u00e8 di 55 mmHg. Questo valore corrisponde infatti a quello in cui la curva di saturazione dell'emoglobina presenta una pendenza tale per cui ulteriori riduzioni della PaO2 portano a rapido decremento della quantit\u00e0 di emoglobina satura di O2 e quindi di contenuto ematico di ossigeno.\nTuttavia questo \u00e8 un valore assolutamente arbitrario, \u00e8 importante infatti considerare la capacit\u00e0 che ha il soggetto di cedere l'ossigeno ai tessuti, che normalmente permette di compensare casi in cui il soggetto riceva meno O2 dai polmoni, al contrario nel caso in cui la curva di associazione-dissociazione dell'emoglobina sia spostata verso sinistra (riduzione della temperatura, della PaCO2, degli idrogenioni o del 2,3-bisfosfoglicerato) l'ossigeno sar\u00e0 legato pi\u00f9 tenacemente all'emoglobina e sar\u00e0 quindi rilasciato ai tessuti con maggior difficolt\u00e0 (fig.1).\nNon ha dunque senso definire l'insufficienza respiratoria acuta solo in base ai valori dei gas ematici, bisogna invece inquadrare tali valori nelle condizioni di partenza del soggetto.\nFisiopatologia dell'ipossiemia.\nLa riduzione della PaO2 pu\u00f2 essere dovuta a 5 meccanismi principali:\nL'ipoventilazione e l'alterazione di V/Q sono le cause pi\u00f9 frequenti di insufficienza respiratoria acuta che si distingue in 2 tipi a seconda dei valori emogasanalitici.\nTipi di insufficienza respiratoria.\nTipo 1.\nIpossiemica, ipo- o normocapnica. Causata dall'inondamento alveolare con conseguente alterazione del fisiologico rapporto ventilazione/perfusione.\nTipo 2.\nIpossiemica, ipercapnica. Causata da ridotta ventilazione alveolare con conseguente incapacit\u00e0 di eliminare anidride carbonica.\nPatologie causali.\nDisfunzionali polmonari:\nDisfunzionali cardiache:\nAltre:\nDiagnosi.\nL'ipoventilazione \u00e8 principalmente causata da alterazioni del sistema nervoso centrale o della parete toracica.\nL'alterazione del rapporto ventilazione-perfusione \u00e8 causata pi\u00f9 frequentemente da BPCO, asma acuto severo ed embolia polmonare.\nLo shunt \u00e8 dovuto principalmente a processi occupanti lo spazio intra-alveolare (edema polmonare cardiogeno, ARDS, polmonite purulenta) meno comunemente possono essere responsabili shunt da difetti intracardiaci o intrapolmonari (RX torace ed ecocardiografia permettono di discriminare lo shunt funzionale da quello anatomico).\nTerapia.\nI capisaldi della terapia dell'insufficienza respiratoria acuta sono: migliorare l'ipossiemia, correggere l'acidosi, stabilizzare la gittata cardiaca, trattare la patologia causale ed evitare le possibili complicanze.\nLa PaO2 pu\u00f2 essere aumentata tramite somministrazione di supplementi di O2 mediante sistemi non invasivi (maschere, CPAP) e invasivi (intubazione). Di norma \u00e8 bene preferire i primi per ridurre il rischio di polmonite nosocomiale (soprattutto negli immunodepressi e per permettere al paziente di nutrirsi e parlare.)"}
{"id": "3250340", "revid": "1305772", "url": "https://it.wikipedia.org/wiki?curid=3250340", "title": "Ritratto di vecchia", "text": ""}
{"id": "3250343", "revid": "1305772", "url": "https://it.wikipedia.org/wiki?curid=3250343", "title": "Rubicon", "text": ""}
{"id": "3250346", "revid": "287204", "url": "https://it.wikipedia.org/wiki?curid=3250346", "title": "Rubicon (album)", "text": ""}
{"id": "3250349", "revid": "380453", "url": "https://it.wikipedia.org/wiki?curid=3250349", "title": "Ere\u011fli Belediye Spor Kul\u00fcb\u00fc", "text": "L\u2019Ere\u011fli Belediye Spor Kul\u00fcb\u00fc fu una societ\u00e0 pallavolistica femminile, con sede a Ere\u011fli."}
{"id": "3250355", "revid": "775504", "url": "https://it.wikipedia.org/wiki?curid=3250355", "title": "ZDFneo", "text": "ZDFneo \u00e8 un canale televisivo tedesco edito dalla ZDF in onda sul digitale terrestre e sul satellite. Trasmette programmi televisivi pensati per un pubblico che va dai diciotto ai quarantacinque anni, per contrastare la programmazione rivolta ad un pubblico pi\u00f9 maturo in onda su ZDF e ARD. Ha sostituito ZDFdokukanal il 1\u00ba novembre 2009."}
{"id": "3250359", "revid": "155634", "url": "https://it.wikipedia.org/wiki?curid=3250359", "title": "Serie A 2004-2005 (rugby a 15)", "text": "La serie A 2004-05 fu il 71\u00ba campionato di seconda divisione di rugby a 15 in Italia.\n divise in due gironi paritetici da 12 squadre ciascuno, le prime due classificate di ciascuno dei quali si contesero la promozione nel Super 10.\nRispetto alla composizione originaria vi fu la variazione del , promosso dalla serie B, che cedette il proprio titolo sportivo al &lt;ref name=\"CF 1/2004-05\"&gt;&lt;/ref&gt;.\nI due gironi furono dominati da e che inflissero alle loro immediate inseguitrici distacchi dell'ordine tra i dieci e i venti punti; la squadra emiliana, tuttavia, in semifinale soccombette alla seconda classificata alle spalle del Veneziamestre, la romana , che vinse il doppio confronto con un complessivo +12; pi\u00f9 facile ancora per i veneti, che sconfissero un'altra emiliana, il , con uno scarto complessivo di 57 punti nella doppia gara.\nLa finale fu disputata allo stadio Beltrametti di Piacenza e si risolse in un monologo della squadra veneziana, che si impose per 44-8 (5 mete a una) sulla Capitolina guadagnando la promozione nel successivo Super 10.\nA retrocedere in serie B furono , , e, dopo spareggio perso contro la per il penultimo posto nel girone 1, il .\nFormula.\nNella stagione regolare le 24 squadre furono ripartite su due gironi all'italiana da 12 squadre ciascuno, in ognuno dei quali esse si incontrarono con gare di andata e ritorno.\nAl termine della prima fase, le vincitrici dei due gironi s'incontrarono in partita di andata e ritorno per determinare la squadra promossa in Super 10 per la stagione successiva.\nLe ultime due classificate di ciascuno dei due gironi retrocedettero in serie B."}
{"id": "3250366", "revid": "287204", "url": "https://it.wikipedia.org/wiki?curid=3250366", "title": "Myvatn", "text": ""}
{"id": "3250374", "revid": "599523", "url": "https://it.wikipedia.org/wiki?curid=3250374", "title": "Internet explorer mobile", "text": ""}
{"id": "3250383", "revid": "1342360", "url": "https://it.wikipedia.org/wiki?curid=3250383", "title": "Frisch Auf G\u00f6ppingen", "text": "La Frisch Auf! G\u00f6ppingen \u00e8 una squadra di pallamano tedesca avente sede a G\u00f6ppingen.\n\u00c8 stata fondata nel 1896.\nNella sua storia ha vinto 9 campionati tedeschi, 2 Coppe dei Campioni e 2 EHF Cup.\nDisputa le proprie gare interne presso la Ews Arena di G\u00f6ppingen la quale ha una capienza di 5.600 spettatori."}
{"id": "3250384", "revid": "1442080", "url": "https://it.wikipedia.org/wiki?curid=3250384", "title": "Internazionali di Tennis di San Marino 1991 - Singolare maschile", "text": "Il singolare maschile del torneo di tennis Internazionali di Tennis di San Marino 1991, facente parte dell'ATP Tour, ha avuto come vincitore Guillermo P\u00e9rez Rold\u00e1n che ha battuto in finale Fr\u00e9d\u00e9ric Fontang 6-3, 6-1."}
{"id": "3250389", "revid": "767487", "url": "https://it.wikipedia.org/wiki?curid=3250389", "title": "Paramyxoviridae", "text": "Paramyxoviridae \u00e8 una famiglia di virus pleomorfi, appartenenti all'ordine \"Mononegavirales\", in possesso di un genoma ad RNA a singolo filamento negativo avvolto da una membrana lipoproteica. Appartengono a questa famiglia, fra gli altri, i virus parainfluenzali, il virus della parotite, il virus del morbillo e il virus respiratorio sinciziale umano.\nPropriet\u00e0 del virus.\nMorfologia.\nI Paramyxoviridae hanno genomi costituiti da RNA a singolo filamento con peso molecolare 4-8 x 106 Dalton. L'RNA virale costituisce solo l'1% della particella infettiva ed \u00e8 associato a una nucleoproteina \"N\" la quale permette di formare nucleocapsidi resistenti alle RNAsi. Al microscopio elettronico si osserva un nucleocapside a simmetria elicoidale con uno spessore di circa 18 nm e lunghezza fino a circa 1 \u03bcm. La particella virale possiede un rivestimento lipidico, sensibile all'etere, in cui sono inserite glicoproteine virali. Alcuni generi di \"Paramyxoviridae\" possono contenere una RNA polimerasi.\nPropriet\u00e0 biologiche.\nL'entrata del nucleocapside nella cellula ospite prevede la fusione delle due membrane, la virale e la cellulare. La trascrizione procede dalla sequenza 3'-terminale dell'RNA. Come tutti i virus con genoma a RNA a singolo filamento negativo, l'RNA virale non pu\u00f2 legarsi direttamente ai ribosomi della cellula infettata, ma deve prima essere trascritto in molecole di antigenoma complementare (cRNA) ad opera della RNA-polimerasi associata al virione.\nTassonomia.\nFino al 2016 la famiglia era divisa i due sottofamiglie: \"Paramyxovirinae\" e \"Pneumovirinae\". In quell'anno \"Pneumovirinae\" fu elevato al rango di famiglia prendendo il nome di \"Pneumoviridae\". A seguito di analisi di filogenetica molecolare, nel 2018 i generi \"Avulavirus\" e \"Rubulavirus\", appartenenti a \"Paramyxovirinae\", furono elevati al livello di sottofamiglia all'interno di \"Paramyxoviridae\", costituendo dunque i nuovi taxa \"Avulavirinae\" e \"Rubulavirinae\", e al contempo \"Paramyxovirinae\" fu ribattezzato \"Orthoparamyxovirinae;\" fu creata inoltre una nuova sottofamiglia, \"Metaparamyxoviridae\", contenente solo un genere monospecifico.\nLa famiglia \u00e8 cos\u00ec suddivisa:\nCui si aggiungono i seguenti generi \"incertae sedis\", non assegnati ad alcuna sottofamiglia."}
{"id": "3250395", "revid": "1442080", "url": "https://it.wikipedia.org/wiki?curid=3250395", "title": "ATP Praga 1991 - Singolare", "text": "Il singolare del torneo di tennis ATP Praga 1991, facente parte dell'ATP Tour, ha avuto come vincitore Karel Nov\u00e1\u010dek che ha battuto in finale Magnus Gustafsson 7-6(5), 6-2."}
{"id": "3250400", "revid": "559568", "url": "https://it.wikipedia.org/wiki?curid=3250400", "title": "I Veggenti Neri", "text": ""}
{"id": "3250402", "revid": "301422", "url": "https://it.wikipedia.org/wiki?curid=3250402", "title": "Crociera (marina militare)", "text": "Il termine crociera indica, in ambito militare, la navigazione svolta da una o pi\u00f9 navi, compiuta lungo un tratto di mare, con una rotta prestabilita o variabile, per motivi di guerra.\nIn tempo di guerra viene usualmente effettuata nei punti in cui si crede che il nemico sar\u00e0 obbligato a navigare, quali stretti, canali e sbocchi dei fiumi navigabili, mentre, in tempo di pace, le crociere posso venire compiute per mantenere in esercizio l'equipaggio e la nave in stato di approntamento. Nel termine possono essere anche contenuti: la durata del servizio, le navi in esso impegnate od il tratto di mare coperto.\nTipologie di crociera.\nAttacco.\nLa crociera pu\u00f2 avere caratteristiche di attacco, o di ricerca del nemico, quando il suo scopo \u00e8 quello di intercettazione di naviglio nemico, mercantile o da guerra, per ingaggiare battaglia.\nSorveglianza.\nLa crociera ha caratteristiche di sorveglianza quando le imbarcazioni solcano in modo continuativo, ed in pi\u00f9 direzioni, un tratto di mare prestabilito con funzioni di difesa.\nRicerca.\nLa crociera pu\u00f2 assolvere anche la funzione di ricerca e salvataggio, di relitti o di naufraghi, lungo un tratto di mare ove si ritenga possa trovarsi il suo obiettivo."}
{"id": "3250403", "revid": "247222", "url": "https://it.wikipedia.org/wiki?curid=3250403", "title": "Baby (singolo Brandy)", "text": ""}
{"id": "3250404", "revid": "1442080", "url": "https://it.wikipedia.org/wiki?curid=3250404", "title": "Schenectady Open 1991 - Singolare maschile", "text": "Il singolare maschile del torneo di tennis Schenectady Open 1991, facente parte dell'ATP Tour, ha avuto come vincitore Michael Stich che ha battuto in finale Emilio S\u00e1nchez 6-2, 6-4."}
{"id": "3250407", "revid": "36938393", "url": "https://it.wikipedia.org/wiki?curid=3250407", "title": "Pampa Sosa", "text": ""}
{"id": "3250412", "revid": "767487", "url": "https://it.wikipedia.org/wiki?curid=3250412", "title": "Maciste (film)", "text": "Maciste \u00e8 un film muto italiano del 1915 diretto da Luigi Romano Borgnetto e Vincenzo Denizot. Si tratta del primo film con protagonista Bartolomeo Pagano nel ruolo di Maciste, dopo la sua piccola comparsa nel kolossal \"Cabiria\" (1914). Il personaggio fu creato da Gabriele d'Annunzio.\nTrama.\nUna fanciulla \u00e8 vessata da un perfidio zio, che cerca di impadronirsi del suo patrimonio. Recatasi al cinema a vedere \"Cabiria\", e vedendo Maciste in azione, ha l'idea di chiedere aiuto al prestante attore che lo impersona.\nRestauro.\nIl film \u00e8 stato restaurato dalla Cineteca di Bologna in collaborazione con il Museo nazionale del cinema di Torino, questa edizione restaurata \u00e8 disponibile in DVD dal 2009 come parte della collana \"Il cinema ritrovato\" della \"Cineteca di Bologna\"."}
{"id": "3250419", "revid": "729019", "url": "https://it.wikipedia.org/wiki?curid=3250419", "title": "US Open 1991 - Doppio femminile", "text": "Gigi Fern\u00e1ndez e Martina Navr\u00e1tilov\u00e1 erano le detentrici del titolo, ma hanno perso nel 3\u00ba turno contro Katrina Adams e Manon Bollegraf.\nPam Shriver e Nata\u0161a Zvereva hanno battuto in finale 6\u20134, 4\u20136, 7\u20136 (7\u20135) Jana Novotn\u00e1 e Larisa Neiland."}
{"id": "3250422", "revid": "767487", "url": "https://it.wikipedia.org/wiki?curid=3250422", "title": "Maciste salvato dalle acque", "text": "Maciste salvato dalle acque \u00e8 un film muto italiano del 1921 diretto da Luigi Romano Borgnetto."}
{"id": "3250424", "revid": "287204", "url": "https://it.wikipedia.org/wiki?curid=3250424", "title": "US Open 1991 - Doppio misto", "text": "Elizabeth Smylie e Todd Woodbridge erano i detentori del titolo, ma hanno partecipato con partner differenti, Smylie con John Fitzgerald e Woodbridge con Nicole Bradtke.\nSmylie e Fitzgerald hanno perso nel 2\u00b0 turnoc contro Elna Reinach e Christo van Rensburg.\nProvis e Woodbridge hanno perso nei quarti di finale contro Manon Bollegraf e Tom Nijssen.\nBollegraf e Nijssen hanno battuto in finale 6\u20132, 7\u20136 (7\u20132) Arantxa S\u00e1nchez Vicario e Emilio S\u00e1nchez."}
{"id": "3250427", "revid": "767487", "url": "https://it.wikipedia.org/wiki?curid=3250427", "title": "Maciste in vacanza", "text": "Maciste in vacanza \u00e8 un film muto italiano del 1921 diretto da Luigi Romano Borgnetto."}
{"id": "3250428", "revid": "767487", "url": "https://it.wikipedia.org/wiki?curid=3250428", "title": "La trilogia di Maciste", "text": "La trilogia di Maciste \u00e8 un film muto italiano del 1920 diretto e interpretato da Carlo Campogalliani.\nTrama.\nLa pellicola \u00e8 divisa in tre episodi:\nQuesto \u00e8 un film che narra in un certo senso la vita di Maciste dalle sue pi\u00f9 sfrenate avventure contro i malvagi e alla ricerca di ragazze da salvare, fino alla fine."}
{"id": "3250432", "revid": "767487", "url": "https://it.wikipedia.org/wiki?curid=3250432", "title": "La rivincita di Maciste", "text": "La rivincita di Maciste \u00e8 un film muto italiano del 1921 diretto da Luigi Romano Borgnetto."}
{"id": "3250440", "revid": "1442080", "url": "https://it.wikipedia.org/wiki?curid=3250440", "title": "Geneva Open 1991 - Singolare", "text": "Il singolare del torneo di tennis Geneva Open 1991, facente parte dell'ATP Tour, ha avuto come vincitore Thomas Muster, il quale ha battuto in finale Horst Skoff per 6-2, 6-4."}
{"id": "3250443", "revid": "974924", "url": "https://it.wikipedia.org/wiki?curid=3250443", "title": "Sikorsky S-57", "text": " \nIl Sikorsky XV-2, noto anche con il nome di costruzione S-57, era un progetto impostato dall'azienda statunitense Sikorsky Aircraft Corporation per un aeromobile sperimentale con rotore arrestabile in volo e retrattile. Il progetto, definito un convertiplano, venne sviluppato per una ricerca congiunta tra United States Air Force e United States Army per esplorare le tecnologie necessarie alla realizzazione di un aeromobile in grado di decollare e atterrare come un elicottero, ma in grado di volare a velocit\u00e0 pi\u00f9 alte, simili a quelle degli aerei convenzionali.\nTecnica.\nLa soluzione allo studio con l'XV-2 consisteva in un rotore da utilizzare per il volo stazionario o a bassa velocit\u00e0, come negli elicotteri. A velocit\u00e0 pi\u00f9 alte, il rotore sarebbe stato fermato e retratto all'interno della fusoliera, permettendo all'XV-2 di volare come un aereo con ala a delta convenzionale.\nAl prototipo dell'XV-2 fu assegnato il numero seriale 53-4403, ma il progetto venne cancellato prima dell'inizio della costruzione."}
{"id": "3250449", "revid": "729019", "url": "https://it.wikipedia.org/wiki?curid=3250449", "title": "Federico Weil", "text": "Biografia.\nNacque in una famiglia tedesca di origine ebraica, residente nel Granducato di Baden a Randegg presso Gottmadingen. Nel 1867 la famiglia Weil si trasfer\u00ec a Napoli, dove \"Samuele Salomone Weil\" (padre di Federico) divenne uno dei dirigenti della Banca Rothschild di Napoli, e fu tra i fondatori della locale Sinagoga di Napoli.\nFederico Weil ebbe la prima esperienza lavorativa a Milano come procuratore presso la banca dei Fratelli Weill-Schott, che erano suoi cugini. Sempre come procuratore pass\u00f2 poi alla Banca dei Florio di Palermo, sempre a Palermo divenne direttore della Societ\u00e0 Generale di Credito Mobiliare Italiano, fino al 1893, ovvero fino alla vigilia del dissesto della medesima.\nNel 1894 \u00e8 stato fondatore e poi direttore della Banca Commerciale Italiana insieme a Otto Joel.\nIl 31 marzo 1908, Weil e Joel, divennero formalmente nominati amministratori delegati della BCI, sebbene gi\u00e0 da tempo svolgessero queste mansioni. L'anno successivo, condusse le operazioni di recupero dei valori della filiale BCI di Messina che rimase abbattuta dal terremoto del 1908, poi divenne responsabile del servizio ispettivo e degli affari di borsa della BCI, rappresentando l'istituto nell'organo di sorveglianza operante nella Camera di Commercio di Milano.\nNel 1914 Federico Weil dovette lasciare la carica di amministratore delegato della BCI per via delle sue origini tedesche, incompatibili con il clima nazionalistico conseguente alla partecipazione italiana al primo conflitto mondiale. Nel 1915 anche Joel si dimise dalla carica di amministratore delegato. Weil rimase ai vertici della BCI come vicepresidente e mantenne sino alla morte (nel 1919) la carica di consigliere della banca, Joel mor\u00ec il 25 aprile 1916 a Milano.\nI due banchieri vennero sostituiti alla guida della BCI da Giuseppe Toeplitz e Pietro Fenoglio, che nel 1917 vennero eletti entrambi amministratori delegati.\nWeil non si occup\u00f2 solamente della BCI, le cariche da lui ricoperte furono anche di altra natura, infatti sin dal 1902 e per precisa scelta del fondatore Ferdinando Bocconi, fu membro del Consiglio direttivo dell'Universit\u00e0 commerciale Luigi Bocconi. Aiut\u00f2 inoltre la crescita della Croce Rossa Italiana e di altre istituzioni milanesi di beneficenza e di assistenza sociale. Mor\u00ec a Milano il 26 luglio 1919."}
{"id": "3250458", "revid": "287204", "url": "https://it.wikipedia.org/wiki?curid=3250458", "title": "Gul Baba", "text": ""}
{"id": "3250466", "revid": "183114", "url": "https://it.wikipedia.org/wiki?curid=3250466", "title": "Paramyxovirus", "text": ""}
{"id": "3250472", "revid": "158913", "url": "https://it.wikipedia.org/wiki?curid=3250472", "title": "Federico Santander", "text": "Viene soprannominato \"El Ropero\", in italiano \"L'Armadio\".\nCaratteristiche tecniche.\nDi ruolo centravanti, \u00e8 forte fisicamente oltre che bravo nei colpi di testa, nel tiro da fuori area e nel giocare di sponda. Si distingue anche per il temperamento con cui gioca.\nNelle giovanili del Club Guaran\u00ed ricopriva spesso il ruolo di mediano.\nCarriera.\nClub.\nGuaran\u00ec, vari prestiti e Copenaghen.\nDebutta da professionista in patria con il Club Guaran\u00ed, segnando all'esordio contro il Tacuary il 26 aprile 2008, per poi passare in prestito al Tolosa nella stagione 2010-2011. Rientrato in Paraguay, viene successivamente prestato in Argentina al Racing Club e al Tigre senza per\u00f2 convincere e facendo nuovamente ritorno nel club dei suoi esordi.\nIl 12 giugno 2015 il ha comunicato di aver trovato un accordo per l'acquisto a titolo definitivo: si trasferir\u00e0 ai danesi dopo la semifinale di Copa Libertadores 2015 contro il . In Danimarca riesce a imporsi andando in doppia cifra in tutti e tre i campionati disputati: quattordici gol il primo anno, dodici a testa nei successivi due, per un totale di quarantotto gol in centododici presenze contando tutte le competizioni.\nBologna.\nIl 21 giugno 2018 passa a titolo definitivo al per sei milioni di euro. Con i felsinei gioca la sua prima partita in Serie A il 19 agosto 2018, partendo da titolare nella gara casalinga contro la S.P.A.L. terminata per 0-1. Segna il suo primo gol in Serie A il 23 settembre successivo in casa contro la Roma, fissando il punteggio sul 2-0 per i \"Felsinei\". Il 3 febbraio 2019 realizza il gol del successo del club per 0-1 a San Siro contro l'Inter. Il 25 maggio 2019 segna la sua prima doppietta in Serie A con la maglia del Bologna nella sfida con il Napoli vinta per 3-2, laureandosi capocannoniere del Bologna in quella stagione alla pari di Riccardo Orsolini (8 reti), nonostante abbia avuto dei problemi fisici in stagione.\nNella stagione successiva segna il suo primo gol su rigore in Serie A nella sconfitta in trasferta contro il (3-2), il 30 ottobre 2019. In questa stagione ha trovato meno spazio rispetto a quella precedente, tanto che quella al Cagliari \u00e8 stata la sua unica rete stagionale in 24 partite.\nDopo aver saltato quasi tutta la stagione 2020-21 per infortunio, ritrova la rete in Serie A il 22 dicembre 2021 contro il Sassuolo nei minuti di recupero, a pi\u00f9 di due anni dall'ultima volta.\nNazionale.\nHa esordito in nazionale maggiore il 9 ottobre 2010, nell'amichevole persa 1-0 con l'Australia. Il 4 giugno 2011 arriva il primo gol ai danni della Bolivia, in un'amichevole terminata 2-0 per l'\"Albirroja\".\nIl 20 ottobre 2018, dopo pi\u00f9 di 7 anni, torna al gol nell'amichevole pareggiata 1-1 contro il Sudafrica.\nStatistiche.\nPresenze e reti nei club.\n\"Statistiche aggiornate al 22 dicembre 2021.\""}
{"id": "3250473", "revid": "767487", "url": "https://it.wikipedia.org/wiki?curid=3250473", "title": "Vietnam - Verit\u00e0 da dimenticare", "text": "Vietnam - Verit\u00e0 da dimenticare (\"In Country\") \u00e8 un film del 1989 diretto da Norman Jewison, e interpretato da Bruce Willis.\nPer la sua interpretazione Bruce Willis ricevette una nomination al Golden Globe per il miglior attore non protagonista."}
{"id": "3250475", "revid": "1305772", "url": "https://it.wikipedia.org/wiki?curid=3250475", "title": "Distretto di Cho Moi", "text": ""}
{"id": "3250476", "revid": "183114", "url": "https://it.wikipedia.org/wiki?curid=3250476", "title": "Paramixovirus", "text": ""}
{"id": "3250477", "revid": "1305772", "url": "https://it.wikipedia.org/wiki?curid=3250477", "title": "Distretto di Commonwealth", "text": ""}
{"id": "3250479", "revid": "104846985", "url": "https://it.wikipedia.org/wiki?curid=3250479", "title": "Collegio arcivescovile De Amicis", "text": "Il collegio arcivescovile Edmondo De Amicis di Cant\u00f9 (Como) \u00e8 stata una scuola cattolica fondata nel 1910 da mons. Giuseppe Edoardo Vigan\u00f2 (1878-1967) e chiusa dalla curia dell'arcidiocesi di Milano nel 2006. Fino al 2017 nel suo complesso hanno avuto sede il liceo scientifico De Amicis istituito nel 2006 dalla Cooperativa degli ex alunni del collegio arcivescovile, e il liceo artistico Luini avviato gi\u00e0 nel 1975.\nNato sul preesistente convitto laico di Endimio Spezia, il collegio fu gestito per tutto il secolo dall'Ordine degli oblati dei Santi Ambrogio e Carlo e poi dalla Fondazione ambrosiana per la cultura e l'educazione cattolica (FACEC). Tra i suoi beni acquisiti nel corso del XX secolo, la colonia marittima di Alassio (Savona) denominata Villa San Giuseppe sita in localit\u00e0 Costa Lupara e gli edifici storici situati in posizione sopraelevata nel centro cittadino di Cant\u00f9, dove si conservano oggi la biblioteca recentemente dedicata all'insegnante filosofo mons. Adolfo Asnaghi (1917-2007), la cappella con l'altare artistico dei fratelli Carlo e Luigi Rigola, il museo zoologico, quello mineralogico e quello scientifico.\nIl collegio fungeva anche da biennio propedeutico per i seminaristi della Chiesa ambrosiana, che qui studiavano in qualit\u00e0 di prefetti chierici."}
{"id": "3250480", "revid": "1305772", "url": "https://it.wikipedia.org/wiki?curid=3250480", "title": "Distretto di Esil", "text": ""}
{"id": "3250483", "revid": "767487", "url": "https://it.wikipedia.org/wiki?curid=3250483", "title": "Povere bimbe", "text": "Povere bimbe \u00e8 un film muto italiano del 1923 diretto da Giovanni Pastrone, l'ultimo in assoluto del cineasta piemontese. Il film \u00e8 tratto dal dramma teatrale (e dal relativo romanzo) \"Le due orfanelle\" di Adolphe d'Ennery ed Eug\u00e9ne Cormon del 1874."}
{"id": "3250484", "revid": "1305772", "url": "https://it.wikipedia.org/wiki?curid=3250484", "title": "Distretto di Gopalganj", "text": ""}
{"id": "3250486", "revid": "1305772", "url": "https://it.wikipedia.org/wiki?curid=3250486", "title": "Distretto di Hamirpur", "text": ""}
{"id": "3250488", "revid": "1305772", "url": "https://it.wikipedia.org/wiki?curid=3250488", "title": "Distretto di Phu Tan", "text": ""}
{"id": "3250490", "revid": "1305772", "url": "https://it.wikipedia.org/wiki?curid=3250490", "title": "Distretto di Phuoc Long", "text": ""}
{"id": "3250491", "revid": "298229", "url": "https://it.wikipedia.org/wiki?curid=3250491", "title": "James Meredith", "text": ""}
{"id": "3250493", "revid": "545945", "url": "https://it.wikipedia.org/wiki?curid=3250493", "title": "Who's That Chick", "text": ""}
{"id": "3250498", "revid": "117668996", "url": "https://it.wikipedia.org/wiki?curid=3250498", "title": "Pumuckl", "text": "Pumuckl \u00e8 un coboldo tedesco molto noto nei cartoni animati. \u00c8 un discendente dello spirito Klabautermann.\nDescrizione.\n\u00c8 invisibile per le persone che lo circondano eccetto per il suo amico falegname Eder con cui lui convive.\nFu inventato da Ellis Kaut per una serie radiofonica sulla radio bavarese nel 1961. Solo nel 1965 la sua inventrice decise di scrivere una storia su di lui.\nSolo in seguito si inizi\u00f2 a dargli una figura fisica, grazie ai disegni prima di Barbara von Johnson nel 1980 e successivamente di Brian Bagnall, che gli diede la possibilit\u00e0 di muoversi, cantare e saltare.\nIn seguito divenne una famosa serie televisiva. Tre film e un musical raccontano le sue avventure. Il primo film \u00e8 del 1982 e si intitola \"Meister Eder und sein Pumuckl\".\nIn Germania \u00e8 uno dei pi\u00f9 popolari personaggi di intrattenimento che ha interessato diverse generazioni.\nPersonaggi.\nDiversi sono i personaggi inventati e partecipanti alla serie. Di seguito i pi\u00f9 noti.\nPumuckl.\n\"Pumuckl\" \u00e8 un diminutivo di \"Nepomuk\", un nome tedesco anticamente diffuso nella Germania meridionale. Data la sua discendenza, ama tutto ci\u00f2 che riguarda il mare, in particolare le barche a vela. Per ragioni sconosciute si \u00e8 perso in Baviera dove naturalmente non vi sono navi. Non ama l'ordine e luoghi puliti e quindi spesso si rifugia in luoghi disordinati come il laboratorio del suo compare \"Meister\" Eder, con il quale ha fin dall'inizio una sincera amicizia dopo essere rimasto appiccicato ad un oggetto del falegname e perci\u00f2 misticamente legato (leggi dei folletti).\nIl personaggio si presenta tipicamente con una folta capigliatura rossiccia, pantaloni verdi e maglia gialla. Sempre scalzo e con un naso rosso tondeggiante.\n\"Meister\" Franz Eder.\nFranz Eder \u00e8 il \"padrone\" / migliore amico di Pumuckl. Come lavoro Eder fa il falegname. Infatti il termine tedesco \"(Schreiner)-Meister\" indica la sua professione: mastro - falegname.\nDopo l'arrivo di Pumuckl nella sua vita, Eder si \u00e8 abituato alla sua presenza tanto che non ne pu\u00f2 pi\u00f9 fare a meno."}
{"id": "3250502", "revid": "339392", "url": "https://it.wikipedia.org/wiki?curid=3250502", "title": "Tempio di Atena Afaia", "text": ""}
{"id": "3250505", "revid": "3115", "url": "https://it.wikipedia.org/wiki?curid=3250505", "title": "Lorenzo Fava", "text": "Biografia.\nFiglio di un lendinarese, Lorenzo Fava nacque a Nocera Inferiore nel 1919. Si trasfer\u00ec con la famiglia a Lendinara e, completate le scuole medie, si iscrisse alla facolt\u00e0 di Giurisprudenza dell'Universit\u00e0 di Padova. Alla fine del 1940 si arruol\u00f2 negli alpini e frequent\u00f2 un anno di corso presso la Scuola allievi ufficiali di Bassano del Grappa prima di essere inviato in Montenegro con il grado di Sottotenente. In tale occasione si guadagn\u00f2 la Croce di Guerra al Valor Militare grazie alla conquista di quota 852 il 5 maggio 1942. Torn\u00f2 in patria nel 1943 e dopo l'armistizio si diede alla macchia diventando parte delle prime formazioni partigiane venete. In seguito entr\u00f2 a far parte dei GAP di Verona e comp\u00ec diverse azioni di sabotaggio come diverse interruzioni con ordigni esplosivi della linea ferroviaria Verona-Brennero, un ordigno esplosivo nella vetrina di propaganda in via Mazzini e il sabotaggio dell'impianto telefonico in Valdonica.\nPartecip\u00f2 alla liberazione di Giovanni Roveda dal Carcere degli Scalzi di Verona il 17 luglio 1944. In tale occasione rimase ferito con lui anche il partigiano Danilo Preto che mor\u00ec alcune ore dopo. Lorenzo Fava venne catturato e torturato invano per avere informazioni sugli altri gappisti e sui loro nascondigli. Venne quindi ucciso ma non \u00e8 certa la data di morte. Secondo la ricostruzione di \u201cVerona libera\u201d del 18 luglio 1945 Attilio Gasperini, vice-custode del cimitero, afferm\u00f2 che il 23 agosto 1944 le SS scaricarono da una camionetta il corpo ancora sanguinante di un uomo di nome Lorenzo Fava che dissero essere stato trovato morto a seguito di colpi d'arma da fuoco nel recinto Forte Procolo. Le esequie funebri ebbero luogo il 29 luglio 1945. Dopo la morte l'Universit\u00e0 di Padova, gli confer\u00ec la laurea \u201cad honorem\u201d e venne decorato con la Medaglia d'Oro al Valor Militare alla memoria."}
{"id": "3250506", "revid": "1310927", "url": "https://it.wikipedia.org/wiki?curid=3250506", "title": "Muteba Kidiaba", "text": "Biografia.\n\u00c8 famoso per la caratteristica di pararigori e per la sua esultanza saltellando (da seduto) sui glutei."}
{"id": "3250512", "revid": "339392", "url": "https://it.wikipedia.org/wiki?curid=3250512", "title": "Vojt\u011bch J\u00edrovec", "text": ""}
{"id": "3250513", "revid": "466539", "url": "https://it.wikipedia.org/wiki?curid=3250513", "title": "Ferdinand Bie", "text": "Carriera.\nSecondo classificato nella gara di pentathlon ai Giochi olimpici di , per 69 anni fu accreditato della medaglia d'oro, che non gli fu tolta nemmeno quando Jim Thorpe, il vincitore, fu riaccreditato dell'oro nel 1982."}
{"id": "3250519", "revid": "767487", "url": "https://it.wikipedia.org/wiki?curid=3250519", "title": "Giordano Bruno eroe di Valmy", "text": "Giordano Bruno eroe di Valmy \u00e8 un cortometraggio muto italiano del 1908 diretto da Giovanni Pastrone."}
{"id": "3250520", "revid": "123067014", "url": "https://it.wikipedia.org/wiki?curid=3250520", "title": "Given Singuluma", "text": ""}
{"id": "3250526", "revid": "92723", "url": "https://it.wikipedia.org/wiki?curid=3250526", "title": "Karel Komz\u00e1k", "text": ""}
{"id": "3250542", "revid": "92723", "url": "https://it.wikipedia.org/wiki?curid=3250542", "title": "Franti\u0161ek Kram\u00e1\u0159", "text": ""}
{"id": "3250543", "revid": "92723", "url": "https://it.wikipedia.org/wiki?curid=3250543", "title": "Franti\u0161ek Vincenc Kram\u00e1\u0159", "text": ""}
{"id": "3250544", "revid": "767487", "url": "https://it.wikipedia.org/wiki?curid=3250544", "title": "La glu (film 1908)", "text": "La glu \u00e8 un cortometraggio muto italiano del 1908 diretto da Giovanni Pastrone, prima produzione della casa cinematografica \"Itala Film\" di Torino. \u00c8 ispirato all'omonimo romanzo di Jean Richepin del 1881."}
{"id": "3250553", "revid": "1745361", "url": "https://it.wikipedia.org/wiki?curid=3250553", "title": "Stagione (televisione)", "text": "La stagione televisiva \u00e8 il periodo di trasmissione regolare di un programma.\nDefinizione.\nIl concetto di stagione si applica alla fiction \u2014 la cui lunghezza \u00e8 variabile, rientrando in un ampio \u00abrecinto\u00bb che inquadra da 3 a 200 capitoli (rinominati episodi o pi\u00f9 impropriamente puntate) \u2014 ed alla \"serie\", che ha a sua volta una durata mutevole.\n\u00c8 da notare come ricadano sotto la casistica solo i programmi con almeno due cicli di trasmissione, escludendo in tal modo le miniserie.\nTrasmissione.\nIl criterio stagionale riguarda il periodo in cui la serie viene messa in onda, circostanza che coincide sovente con l'autunno."}
{"id": "3250554", "revid": "1318658", "url": "https://it.wikipedia.org/wiki?curid=3250554", "title": "Carmela Baricelli", "text": "Biografia.\nFiglia di Carolina Sartori (di professione filatrice) e Stefano, Carmela Baricelli \u00e8 primogenita di otto figli, nessuno dei quali tuttavia le sopravviver\u00e0. \nNel 1872 si trasferisce con la famiglia a Cremona dove rimarr\u00e0 fino al 1904. \nNonostante il suo forte desiderio di intraprendere gli studi, le circostanze l'obbligarono a svolgere, sin da piccola, la tipica professione femminile dell'epoca, quella della sarta. Nel 1873, per\u00f2, si ribella platealmente per manifestare la sua intenzione di voler andare a scuola. \nBrucer\u00e0 le tappe! Viene iscritta direttamente alla seconda elementare, poich\u00e9 gi\u00e0 \u00e8 in grado di leggere e scrivere. Sei anni dopo l\u2019iscrizione, nel 1879, consegue il diploma di maestra. Si laurea nel 1887 a Pavia. Solo da quell'anno una legge consentiva alle donne l\u2019accesso all'universit\u00e0 (formalmente aperta fin dal 1870, ma in pratica tutte le iscrizioni femminili venivano respinte).\nTre anni dopo la laurea, Carmela inizia subito a insegnare presso l'istituto Anguissola di Cremona, dopo aver ottenuto il diploma di abilitazione all'insegnamento di lingua e lettere italiane nelle scuole magistrali. L\u00ec inizier\u00e0 a collaborare, nel 1885, come giornalista con \u201cLa provincia-Corriere di Cremona\u201d firmando spesso con lo pseudonimo Malvina. \nLa sua lunga permanenza a Cremona si fa sentire, in quanto assume una posizione da protagonista nell'ambito delle lotte sociali caratteristiche di quel periodo. \nNel 1889 decide di essere pi\u00f9 autonoma andando a vivere da sola, e porta con s\u00e9 Cesare, il pi\u00f9 piccolo dei fratellini, con il quale conviver\u00e0 fino al 1901. \nNel 1892 \u00e8 presente a Genova al congresso dal quale nascer\u00e0 il Partito dei lavoratori italiani. Entra a far parte anche della commissione esecutiva della camera del lavoro di Cremona che nel 1893 aveva contribuito a fondare, ed \u00e8 promotrice della lega per l\u2019emancipazione femminile. \nL'inizio del 1900 segna il principio di una lunga carriera, svolta in diversi istituti del Nord Italia. Dopo l'Istituto di Cremona, nel 1904 \u00e8 la volta dell'Istituto Magistrale\"Adelaide Cairoli\" di Pavia, finch\u00e9, dal 1912 al 1914, anni che coincidono con la sua militanza socialista, verr\u00e0 trasferita, come lei stessa riferisce nella sua autobiografia, \"per castigo delle mie idee che parevano rivoluzionarie\" , presso l'Istituto Magistrale di Padova. Successivamente verr\u00e0 trasferita a Torino presso la Regia Scuola complementare autonoma \u00abMargherita di Savoia\u00bb e, dopo un breve ritorno all' \"Anguissola\" di Cremona, assume l'incarico di preside presso l'Istituto Magistrale di Belluno.\nAl di fuori della scuola \u00e8 sempre in prima linea nell'organizzazione degli scioperi delle filande, tesi ad ottenere orari di lavoro pi\u00f9 brevi, in quanto in quegli anni ammontavano a 12-14 ore, e almeno piccoli incrementi salariali.\nBaricelli, nonostante i suoi vasti impegni, non ignor\u00f2 un problema della societ\u00e0 che le stava molto a cuore: l'alfabetizzazione e l'istruzione delle categorie sociali pi\u00f9 deboli \"da cui aspettiamo i grandi avvenimenti\".\nSostenendo la Societ\u00e0 operaia Femminile di Cremona, presso la quale tiene conferenze volte all'istruzione popolare, unisce sua passione per il lavoro di insegnante a quella per la politica. Organizza, infatti, corsi si istruzione presso la Societ\u00e0 operaia cremonese e dirige la scuola serale della Camera del lavoro, ottenendo, in questo modo, risultati proficui, nonch\u00e9 il riconoscimento dell'amministrazione comunale.\nBaricelli mostra, inoltre, grande attenzione anche nei confronti di ci\u00f2 che riguarda la professione di insegnante, battendosi per un equo adeguamento economico degli stipendi degli insegnanti, la parit\u00e0 del trattamento economico tra insegnanti di scuole maschili e femminili e l'uguaglianza nel trattamento di maestre e maestri. Propone un nuovo approccio alla metodologia di insegnamento e alla didattica, che prevede una diretta partecipazione dell'alunno, in netto contrasto con il tipo di istruzione prettamente passiva nei suoi confronti e basata su rigidi criteri di imposizione alla base della didattica dell'epoca.\nL'attivit\u00e0 politica e giornalistica.\nTra la fine degli anni Ottanta e i primi anni del nuovo secolo, la Baricelli si dedicher\u00e0 alla politica, legandosi al Partito Socialista italiano. Tuttavia l'inizio della sua attivit\u00e0 politica risale a qualche anno prima e la vede in collaborazione con Leonida Bissolati nell'istituzione di dibattiti e conferenze, che la rendono nota fra i giovani socialisti cremonesi di fine Ottocento e operante all'interno di alcune realt\u00e0 associative cittadine, quali la Societ\u00e0 operaia femminile di mutuo soccorso, la Lega di resistenza femminile e la Lega di emancipazione femminile, motivo per il quale viene iscritta come elemento sovversivo nel casellario politico dell'Archivio centrale dello Stato. Con l'istituzione della Camera del Lavoro di Cremona, nel 1893, di cui \u00e8 figura rappresentativa di spicco con un consenso di 308 dei 314 votanti all'atto dell'istituzione, concretizza, insieme all'allora presidente Garibotti, la sua idea di organizzare ed educare gli operai tramite l'avviamento di una scuola serale e di assistenza ai disoccupati tramite l'istituzione di un vero e proprio ufficio di collocamento. Tra sue le forti prese di posizione politiche si annovera anche la collaborazione con Bissolati per l'organizzazione dei primi scioperi delle lavoratrici impiegate nelle filande della realt\u00e0 cremonese che hanno luogo a decorrere dal 1893. In piazza insieme alle filatrici, Baricelli, che esercita su di loro un notevole ascendente, chiede l'aumento di mezzo centesimo sulla paga oraria, l'abolizione delle multe e la riduzione a 13 ore, anzich\u00e9 14, dell'impegno di lavoro giornaliero delle cernitrici.\nSuccessivamente collaborer\u00e0 con il giornale \"La Provincia- Corriere di Cremona\", allora ad uscita trisettimanale, con lo pseudonimo di \u00ab\"Malvina\"\u00bb, ricordando la scrittrice veneta e conferenziera proto femminista \"Malvina Frank\". \u00c8 questo l'inizio di una brillante attivit\u00e0 giornalistica che verte in particolar modo sui problemi della scuola, della famiglia, temi di attualit\u00e0, teatro e letteratura, sempre con un occhio di riguardo verso la condizione femminile. A Pavia, trasferitasi per motivipolitici presso l'Istituto magistrale \u00abAdelaide Cairoli\u00bb, \u00e8 fondatrice del circolo L'Alleanza Femminile nel 1906, il cui obiettivo \u00e8 favorire l'istruzione sociale e politica delle donne e di una testata giornalistica, L'Alleanza, attraverso la quale riprende i problemi che pi\u00f9 di tutti le stanno a cuore: la formazione e l'istruzione, senza per questo perdere di vista questioni di politica estera in un momento storico di poco precedente allo scoppio della Grande Guerra. Di nuovo trasferita per le sue idee rivoluzionarie, dapprima a Padova e successivamente a Torino, nel primo decennio del 1900, i rapporti di Baricelli con il Partito Socialista si rompono definitivamente. \nLa conversione.\nDopo l'esperienza torinese e la delusione dell'esperienza socialista, Baricelli fa ritorno nella sua citt\u00e0, Cremona, nel 1919, mostrando una netta inversione di tendenza. Come riferisce Angelo Maria Telli nella biografia a lei dedicata, \"Lettera al Paradiso con nastro azzurro\u00a0\u2013 biografia di Carmela Baricelli\", ella \u00ab\"per la prima volta sceglie il silenzio di fronte ad eventi che pure avrebbero influenzato pesantemente la vita del Paese\"\u00bb, mostrando \u00ab\"il primo segnale di un cambiamento radicale nella Baricelli, da sempre abituata per temperamento a prendere posizione e a scendere in campo in prima persona\"\u00bb. Dopo l'esperienza bellunese come preside dell'istituto magistrale della citt\u00e0,ritorna a Cremona nel 1931, dove inizia a frequentare la chiesa di Sant'Agata per arrivare, un anno pi\u00f9 tardi, al definitivo riaccostamento alla religione. Trascorre gli ultimi anni della sua vita in un appartamento presso l'Istituto del \u00abBuon Pastore\u00bb dove ha l'occasione di approfondire temi riguardanti la fede e si occupa dell'istruzione delle giovani sfortunate accolte dall'istituto."}
{"id": "3250555", "revid": "92723", "url": "https://it.wikipedia.org/wiki?curid=3250555", "title": "Wenzel Matiegka", "text": ""}
{"id": "3250557", "revid": "92723", "url": "https://it.wikipedia.org/wiki?curid=3250557", "title": "V\u00e1clav Mat\u011bjka", "text": ""}
{"id": "3250560", "revid": "92723", "url": "https://it.wikipedia.org/wiki?curid=3250560", "title": "Wenzeslaus Thomas Matiegka", "text": ""}
{"id": "3250564", "revid": "1573940", "url": "https://it.wikipedia.org/wiki?curid=3250564", "title": "Chiesa di Sant'Orsola (Brescia)", "text": "La chiesa di Sant'Orsola \u00e8 una chiesa di Brescia, situata lungo via Moretto, fra la chiesa di Santa Croce e l'intersezione con via Gramsci. Costruita all'inizio del Seicento dalle Orsoline con l'obiettivo di espandere la propria comunit\u00e0 religiosa cittadina, dopo la soppressione del 1797 fu recuperato dai frati del Fatebenefratelli che insediarono un grande ospedale nel convento annesso, ancora oggi attivo. La chiesa rappresenta oggi la cappella del centro sanitario, ma la messa serale giornaliera \u00e8 sempre aperta al pubblico. \nStoria.\nLe suore della congregazione delle Orsoline, fondata nel Cinquecento da sant'Angela Merici con sede nell'antica chiesa di Sant'Afra, oggi chiesa di Sant'Angela Merici, decidono agli inizi del Seicento di espandere la propria influenza in citt\u00e0, fondando a tal proposito un'ulteriore chiesa dove operare. Nel 1620, il dottor Nicol\u00f2 Solaro di Asti dona generosamente alle consorelle della compagnia una sua abitazione vicino alla chiesa di Santa Croce dove erigere il nuovo edificio di culto. Nel 1627 la chiesa \u00e8 gi\u00e0 eretta e viene dedicata a sant'Orsola. La consacrazione arriva due anni dopo, nel 1629. L'espansione del monastero avviene rapidamente: nel 1656, durante una visita pastorale, il cardinale Pietro Ottoboni rileva una comunit\u00e0 di ben 250 religiose e sette cappellani. Dopo la soppressione degli ordini religiosi nel 1797, la chiesa e l'attiguo convento passano a un collegio maschile e, alla fine dell'Ottocento, all'istituto dei Fatebenefratelli, che da allora la utilizzano come cappella dell'ospedale da loro fondato negli edifici annessi. Durante il Novecento subisce un vasto intervento decorativo per mano di Vittorio Trainini, che tocca varie parti della chiesa, dalle vetrate agli altari, agli affreschi. In quanto cappella dell'ospedale attiguo, la chiesa \u00e8 solitamente chiusa, ma la messa serale giornaliera \u00e8 sempre aperta al pubblico.\nStruttura.\nLa facciata, semplice e snella, \u00e8 impostata su due ordini divisi da una trabeazione mediana. Quattro lesene equidistanti scandiscono quello inferiore inquadrando il portale d'ingresso, decorato da una cimasa triangolare e sormontato da un affresco raffigurante sant'Orsola all'interno di una cornice mistilinea. Il dipinto \u00e8 stato eseguito nel Seicento da Giovanni Mauro della Rovere e restaurato nel 1748 da Antonio Dusi. Ai lati si aprono invece due finestre. Nel comparto superiore \u00e8 collocato il finestrone centrale e un frontone triangolare conclude il prospetto.\nAll'interno, la chiesa si sviluppa su navata unica coperta da volta a botte. Le pareti sono decorate da arcate incorniciate da lesene di ordine corinzio che accolgono le due cappelle laterali, poste a met\u00e0 dell'aula.\nOpere.\nLe spoliazioni operate all'inizio dell'Ottocento hanno portato alla dispersione delle varie opere d'arte che la chiesa doveva evidentemente contenere. La letteratura artistica antica segnala infatti la presenza di diverse opere tra cui una \"Sant'Orsola\" e le \"Vergini\" di Bernardino Gandino, figlio del pi\u00f9 noto Antonio Gandino, una \"Santa Caterina con il Bambino Ges\u00f9\" di Ottavio Amigoni e uno stendardo con lo \"Sposalizio mistico di Santa Caterina e Sant'Orsola\" di Pietro Marone. Le opere oggi custodite, pertanto, sono in larga parte di produzione ottocentesca e novecentesca, posizionate dai frati del Fatebenefratelli.\nIn controfacciata risalta la tribuna dell'organo, sostituito nel 1933 da uno strumento di Armando Macarinelli sia per ragioni di vetust\u00e0 del precedente, sia per un incendio che ne aveva danneggiato la cassa. I riquadri che adornano la balaustra lignea decorata a finto marmo recano vari strumenti musicali intagliati a bassorilievo e dorati. Lateralmente si aprono le vetrate ideate da Vittorio Trainini rappresentanti due grandi angeli, mentre nel finestrone sommitale \u00e8 raffigurata la \"Madonna con Bambino e i santi Raffaele e Giovanni di Dio\". Sempre al Trainini \u00e8 attribuito il simbolico \"Pellicano\" dipinto a monocromo al centro della volta e i decori sul fregio sulla trabeazione, dove putti e angioletti si alternano ad anfore e motivi floreali.\nLa cappella a destra, rinnovata dopo il 1861, \u00e8 dedicata a san Giovanni di Dio, vissuto nel Cinquecento e fondatore dell'ordine dei Fatebenefratelli. L'ancona lignea dorata, con alla base angeli reggi fiaccola, \u00e8 opera della bottega dei Poisa. La pala, dipinta nel 1989 da Gabriele Saleri, raffigura \"San Giovanni di Dio mentre assiste gli abbandonati e i moribondi\". Verso la pala centrale convergono le due figure ad affresco, collocate sulla parete, di \"San Raffaele arcangelo\" a sinistra e di \"San Giovanni Evangelista\" a destra, realizzate sempre dal Trainini nel 1930.\nIl presbiterio ha sviluppo ampio con soffitto coperto da una cupola emisferica sul cui fondo, dorato dalla ditta Poisa e inciso da fitto intreccio di ovati con volti angelici, nel 1950 il Trainini ha rappresentato i \"Sette doni dello Spirito Santo\", oltre alle \"Virt\u00f9\" nei tre lunettoni di imposta, ai simboli degli evangelisti nei pennacchi e alle architetture monocrome contornanti le bifore nelle pareti laterali, testimonianza dell'antico matroneo del convento. Sull'altare maggiore risalta la pala con il \"Martirio di Sant'Orsola\", dai colori chiari e luminosi, realizzata nel 1748 da Giovanni Battista Pittoni. Il pittore raffigura con grande vivacit\u00e0 la scena del martirio della santa, con quest'ultima attorniata dalle compagne sulla riva del mare mentre sta per cadere a terra colpita da una freccia.\nNella cappella di sinistra \u00e8 collocata l'immagine della Madonna del Buon Consiglio, molto venerata dai Fatebenefratelli. La cornice lignea che contiene la pala viene realizzata nel 1950 dai Poisa su disegno del Trainini. Nella chiesa sono esposte altre quattro opere di Gabriele Saleri, raffiguranti religiosi dell'Ordine Ospedaliero di San Giovanni di Dio e appese sugli architravi al centro di ogni intercolumnio tra le lesene perimetrali: la prima a sinistra rappresenta \"Sant'Eustachio Kugler\", l'opposta il \"Beato Benedetto Menni\", la seconda a destra \u00e8 \"San Giovanni il Grande\" e la seconda a sinistra \"San Riccardo Pampuri\".\nOrgano.\nSulla cantoria situata a ridosso della controfacciata, vi \u00e8 l'organo Maccarinelli, costruito nel 1933 e in seguito pi\u00f9 volte restaurato in sostituzione di un organo Bolognini che, a sua volta, era stato sostituito da un organo Tonoli. La mostra, incorniciata fra due robuste colonne corinzie dorate che sorreggono un timpano triangolare, \u00e8 costituita da tre cuspidi di canne del registro \"principale 8'\". L'organo \u00e8 a trasmissione pneumatica ed ha due tastiere di 61 tasti ciascuna e una pedaliera di 27 note. "}
{"id": "3250569", "revid": "599013", "url": "https://it.wikipedia.org/wiki?curid=3250569", "title": "Jasmin Kurti\u0107", "text": "Biografia.\nDalla sua compagna Amella (sposata nel 2018) ha avuto due figli di nome Mateo e Luca, nati rispettivamente nel 2019 e nel 2021.\nCaratteristiche tecniche.\n\u00c8 un robusto jolly di centrocampo che pu\u00f2 giocare davanti alla difesa oppure come mezzala in quanto, dotato di tecnica e duttilit\u00e0 tattica, \u00e8 in grado di ricoprire tutti i ruoli del centrocampo a tre; le sue caratteristiche sono comunque prevalentemente offensive e gli permettono di poter giocare anche da trequartista. Nella stagione 2011-2012 al Varese \u00e8 stato utilizzato come mediano in un centrocampo formato da due uomini.\n\u00c8 ambidestro ed \u00e8 abile nel calciare le punizioni, nello stacco, nel gioco aereo e nel saltare l'uomo. Si ispira all'inglese Steven Gerrard per il suo modo di giocare.\nCarriera.\nClub.\nBela Krajina e Gorica.\nHa iniziato a giocare nel 2007 con la maglia del Bela Krajina, chiudendo la prima stagione in carriera (2007-2008) con 27 presenze e 3 gol in seconda serie. Nella stagione 2008-2009 ottiene 25 presenze condite da 2 gol e 7 assist. Nella squadra di debutto ha poi giocato un'altra stagione, con 26 partite all'attivo, 6 gol fatti e 9 assist forniti ai propri compagni.\nNel 2010 ha iniziato a giocare nel ND Gorica, di cui \u00e8 divenuto subito un giocatore importante, con un contratto da mille euro al mese. Resta nella squadra blu fino alla pausa invernale del campionato sloveno, collezionando 15 presenze complessive.\nPalermo.\nA fine dicembre 2010, alla ripresa degli allenamenti dopo la pausa natalizia, si aggrega alla squadra italiana del Palermo, che ne ufficializza l'ingaggio il 3 gennaio 2011, all'apertura ufficiale della sessione invernale del calciomercato, e dove raggiunge altri tre connazionali: Armin Ba\u010dinovi\u010d, Josip Ili\u010di\u010d e l'altro neoacquisto Sini\u0161a An\u0111elkovi\u0107. Esordisce con la maglia rosanero - da titolare - il 12 gennaio in Palermo-Chievo Verona (1-0), partita valida per gli ottavi di finale di Coppa Italia, uscendo al 63' per far posto a Giulio Migliaccio. Il 6 febbraio esordisce nel campionato italiano giocando da titolare in Palermo-Fiorentina (2-4) valida per la venticinquesima giornata. Alla sua seconda presenza in Serie A, a due mesi di distanza dalla prima, segna la sua prima rete sia nel massimo campionato italiano che con la maglia del Palermo, nella partita del 10 aprile pareggiata in casa per 2-2 contro il e valida per la trentaduesima giornata. Chiude la stagione con 4 presenze in campionato e quella gi\u00e0 citata in Coppa Italia (persa in finale contro l'Inter per 3-1).\nVarese.\nIl 31 luglio 2011 passa in prestito con diritto di riscatto della compartecipazione al , squadra di Serie B; la trattativa comprende anche il passaggio in rosanero di Andrea Barberis, che passa al Palermo con la medesima modalit\u00e0.\nEsordisce in maglia biancorossa il 14 agosto in Varese- (0-1) del secondo turno di Coppa Italia, giocando titolare. Segna la prima rete con la nuova maglia il 14 ottobre seguente nella vittoria per 3-0 sul Padova alla decima giornata di campionato, realizzando all'85' con un tiro da trenta metri la rete che chiude la partita.\nChiude la stagione regolare del campionato, in cui ha giocato da titolare mettendosi in evidenza, con 38 presenze e 2 gol. Con il Varese prende poi parte a tutte e 4 le partite dei play-off, terminati con la sconfitta nella finale contro la Sampdoria, in cui segna nella gara di andata delle semifinali nel 2-0 contro l'Hellas Verona.\nRitorno al Palermo.\nDopo l'ottima stagione, il 20 giugno il Varese esercita l'opzione per il riscatto del cartellino del giocatore. Il giorno successivo, invece, il Palermo esercita il diritto di contropzione.\nTorna a giocare in maglia rosanero il 18 agosto 2012, nel terzo turno di Coppa Italia vinto per 3-1 sulla Cremonese.\nLa stagione si conclude con la retrocessione dei rosanero, sancita il 12 maggio 2013 dalla sconfitta esterna per 1-0 contro la Fiorentina della 37\u00aa giornata. In quella partita viene ammonito e successivamente squalificato per una giornata, concludendo cos\u00ec la stagione con 31 presenze in campionato e una in Coppa Italia.\nSassuolo e i prestiti a Torino e Fiorentina.\nIl 1\u00ba luglio 2013 passa in compartecipazione al Sassuolo. Debutta in maglia neroverde nella prima partita utile, cio\u00e8 il terzo turno di Coppa Italia vinta per 3-1 dopo i tempi supplementari in casa del Novara e disputata il 17 agosto 2013, giocando titolare.\nIl 30 gennaio 2014 passa in prestito al Torino, su decisione anche del Palermo, l'altra squadra detentrice di diritti sul suo cartellino. Segna la prima rete in maglia granata il 18 aprile 2014 nella partita della 34\u00aa giornata Lazio-Torino (3-3). A fine stagione raccoglie 16 presenze e 2 reti in campionato.\nIl 20 giugno 2014 la partecipazione del cartellino del giocatore fra Palermo e Sassuolo \u00e8 risolta a favore degli emiliani. Il 1\u00ba settembre 2014 si trasferisce in prestito alla Fiorentina, con diritto di riscatto fissato a 5 milioni di euro. Esordisce in maglia viola il 18 settembre nella partita di Europa League Fiorentina-Guingamp (3-0), mentre segna il suo primo gol il 21 settembre nella partita di campionato Atalanta-Fiorentina (0-1).\nAtalanta e SPAL.\nIl 25 giugno 2015 viene acquistato dall'Atalanta per 3,5 milioni di euro firmando un contratto quadriennale. Fa il suo esordio con la maglia della squadra orobica giocando da titolare nella partita del terzo turno di Coppa Italia contro il Cittadella, il 15 agosto 2015. Il 28 febbraio 2016 segna il suo primo gol con la maglia dei bergamaschi, nella partita pareggiata per 1-1 sul campo del Carpi.\nNel 2016-2017 e nel 2017-2018 viene impiegato anche in posizione pi\u00f9 avanzata da Gian Piero Gasperini, fornendo buone prestazioni.\nL'11 gennaio 2018 passa in prestito con obbligo di riscatto alla , legandosi al club emiliano fino al 2021. Esordisce con gli emiliani il 21 gennaio seguente, nel match in trasferta contro l'Udinese, e sigla il suo primo gol il 29 aprile 2018, nella vittoria per 3-1 sul campo del Verona.\nL'anno successivo \u00e8 titolare fisso del club biancazzurro, che si salva anche grazie al suo contributo visti i 6 gol segnati in 30 partite (tra questi una doppietta all'Empoli). Il 2019 lo chiude con 16 presenze e 2 gol.\nParma e PAOK.\nIl 10 gennaio 2020 si trasferisce in prestito, con obbligo di riscatto, al Parma, con riscatto fissato a 3,5 milioni pi\u00f9 0,5 di bonus.. Tre giorni dopo esordisce con i ducali giocando da titolare la sfida di campionato col Lecce, vinta per 2-0. Il 12 luglio segna il suo primo gol con i ducali iniziando la rimonta casalinga col Bologna, nella partita conclusa sul 2-2.\nIl 18 luglio 2021, dopo la retrocessione del Parma, viene ceduto in prestito al .\nNazionale.\nNel 2009 ha giocato 2 partite nella nazionale Under-21. Il 26 maggio 2012 esordisce da titolare in nazionale maggiore nell'amichevole pareggiata per 1-1 contro la Grecia, realizzando al 87\u00ba la rete del pareggio su calcio di punizione.\nStatistiche.\nPresenze e reti nei club.\n\"Statistiche aggiornate al 2 febbraio 2022.\""}
{"id": "3250571", "revid": "466539", "url": "https://it.wikipedia.org/wiki?curid=3250571", "title": "Hugo Wieslander", "text": "Carriera.\nSecondo classificato nella gara di decathlon ai Giochi olimpici di , per 69 anni fu accreditato della medaglia d'oro, che non gli fu tolta nemmeno quando Jim Thorpe, il vincitore, fu riaccreditato dell'oro nel 1982."}
{"id": "3250572", "revid": "92723", "url": "https://it.wikipedia.org/wiki?curid=3250572", "title": "Franti\u0161ek Anton\u00edn R\u00f6ssler", "text": ""}
{"id": "3250574", "revid": "92723", "url": "https://it.wikipedia.org/wiki?curid=3250574", "title": "Anton\u00edn R\u00f6ssler", "text": ""}
{"id": "3250576", "revid": "92723", "url": "https://it.wikipedia.org/wiki?curid=3250576", "title": "Anton\u00edn R\u00f6sler", "text": ""}
{"id": "3250580", "revid": "729019", "url": "https://it.wikipedia.org/wiki?curid=3250580", "title": "Patricio Noriega", "text": "Biografia.\nNativo di Buenos Aires, Noriega inizi\u00f2 a giocare a rugby a 11 anni, quando entr\u00f2 nelle giovanili dell'Hind\u00fa, club della provincia bonaerense; l'esordio in prima squadra avvenne a fine 1990 per un'amichevole e, l'anno successivo, giunse il debutto ufficiale in campionato.\nSempre nel 1991 giunse l'esordio nei \"Pumas\", ad Asunci\u00f3n contro il nel corso del Campionato sudamericano di quell'anno, che l' si aggiudic\u00f2.\nQuattro anni pi\u00f9 tardi fece parte della rosa dei convocati dell' alla in Sudafrica: il suo ultimo incontro con la selezione biancoceleste fu una sconfitta contro l' (25-31) a East London, singolarmente maturata grazie alla meta decisiva dell'italiano Diego Dom\u00ednguez, che in precedenza aveva anch'egli vestito la maglia dei sudamericani.\nIn quel periodo Noriega era rimasto senza impiego e lavorava saltuariamente; a settembre 1995 ricevette la proposta di diventare professionista in Australia nelle file di una formazione di Canberra, i Brumbies, appena costituita insieme al neonato Super Rugby; due mesi pi\u00f9 tardi accett\u00f2 la proposta e qualche settimana pi\u00f9 tardi fece parte della formazione dei Brumbies che prese parte al Super 12 1996, il primo campionato professionistico dell'Emisfero Sud.\nDopo tre anni di permanenza in Australia Noriega fu idoneo a rappresentare tale Paese secondo le regole dell'IRB e, nel novembre 1998, esord\u00ec con la maglia degli \"Wallabies\" in un \"test match\" di fine anno a Parigi contro la , divenendo cos\u00ec il secondo argentino, dopo Enrique \"Topo\" Rodr\u00edguez, a militare nella selezione giallo-verde; un anno pi\u00f9 tardi fece parte della rosa australiana alla in Galles, laureandosi campione del mondo \u2014 il primo e a tutt'oggi unico argentino \u2014 pur senza mai essere stato schierato in corso di competizione.\nNel 2000, facendo seguito a un infortunio alla spalla che lo tenne fuori dalla Nazionale, Noriega chiese alla Federazione australiana di essere rilasciato per poter essere messo sotto contratto dai parigini dello Stade fran\u00e7ais; il giocatore, a causa dei postumi dell'infortunio, ebbe poco spazio in Francia e dopo solo sei mesi torn\u00f2 in Australia, dove nel maggio 2001 firm\u00f2 un contratto per gli Waratahs di Sydney.\nAl rientro in Australia fece seguito anche il ritorno in Nazionale, dalla quale Noriega mancava dal 1999: tuttavia i problemi alla spalla tennero il giocatore fuori dal campo di gioco fin da agosto 2003 finch\u00e9 nel marzo 2004 annunci\u00f2 il suo ritiro.\nDopo il ritiro Noriega \u00e8 divenuto allenatore: il suo primo incarico fu quello di tecnico delle giovanili dei , poi nel 2005 fu contattato dalla Federazione argentina per tornare ad allenare in patria, e prese la conduzione del suo club originario, l', che guid\u00f2 alla vittoria nel Nacional de Clubes in quello stesso anno e alla conquista del campionato URBA nel 2006; dimessosi a fine stagione, nel 2007 assunse la guida dell'Argentina Under-18.\nNel biennio 2008-09 allen\u00f2 il , sempre nel campionato provinciale di Buenos Aires e, nel 2009, divenne tecnico della mischia della Nazionale australiana.\nA luglio 2012 si dimise da tale incarico per assumere la conduzione della mischia del di Parigi, in Francia, come collaboratore del tecnico Gonzalo Quesada.\nNel 2014, terminato il rapporto con la squadra parigina, fu a con un contratto biennale ma, dopo il primo anno, a seguito della retrocessione del club in ProD2, rassegn\u00f2 le dimissioni dall'incarico.\nA dicembre 2015 assunse la guida degli avanti del rimasti senza allenatore, incarico a tempo terminato dopo un mese."}
{"id": "3250586", "revid": "2128848", "url": "https://it.wikipedia.org/wiki?curid=3250586", "title": "Franco Odoardi", "text": "Biografia.\nCome interprete televisivo, nel 1968 e nel 1972 ha fatto parte del \"cast\" delle miniserie \"La donna di quadri\" e \"La donna di picche\", dirette da Leonardo Cortese e centrate sulla figura del tenente Sheridan.\nPer il cinema \u00e8 stato interprete, fra le altre cose, di film di genere poliziottesco."}
{"id": "3250591", "revid": "599013", "url": "https://it.wikipedia.org/wiki?curid=3250591", "title": "Bertil Ohlson", "text": "Carriera.\nAffiliato alla societ\u00e0 di Uppsala, nel 1920 conquista la medaglia di bronzo alle Olimpiadi battendo i due campioni dell'anno, Evert Nilsson e Alex-Erik Gyllenstolpe. "}
{"id": "3250598", "revid": "199745", "url": "https://it.wikipedia.org/wiki?curid=3250598", "title": "Stifftioideae", "text": "Stifftioideae \u00e8 una sottofamiglia di piante angiosperme eudicotiledoni della famiglia delle Asteraceae.\nDescrizione.\nHabitus. Le specie di questa voce sono piante annuali, biennali o perenni con portamenti erbacei o arbustivi (piante rampicanti) o arborei. Sono presenti specie rizomatose e generi monoici)\nFoglie. Le foglie lungo il caule sono a disposizione opposta o alternata e in genere sono coriacee. La forma delle lamine \u00e8 intera con contorno pi\u00f9 o meno lanceolato oppure da ellittico a orbicolare. La venatura pu\u00f2 essere pennata o tri-vene di tipo attinodroma (venatura raggiata). Le stipole sono assenti. \nInfiorescenza. Le infiorescenze sono composte da capolini, solitari e terminali, raccolti in formazioni panicolate, racemose o in formazioni pseudo-corimbose o di tipo glomeruloso. I capolini di tipo discoide o radiato ed omogami o eterogami sono formati da un involucro a forma da oblunga a campanulata, o spiralato composto da brattee (o squame) all'interno delle quali un ricettacolo fa da base ai fiori. Le brattee, persistenti e simili a foglie, disposte su 3 - 10 o pi\u00f9 serie in modo embricato e scalate in altezza, sono di vario tipo e consistenza. Il ricettacolo \u00e8 privo di pagliette a protezione della base dei fiori (ricettacolo nudo).\nFiori. I fiori (da 4 - 6 oppure da 30 - 50) sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I capolini possono contenere fiori di due tipi: (1) isomorfi (stessa forma) ossia ermafroditi con corolle di tipo tubolare profondamente lobare (5 lobi); (2) dimorfi (due forme) ossia con fiori periferici con corolle bilabiate e fiori centrali con corolle tubolari; in quest'ultimo caso o tutti i fiori sono ermafroditi, oppure i fiori periferici sono femminili e quelli centrali ermafroditi. I fiori sono quindi sia actinomorfi o zigomorfi.\nFrutti. I frutti sono degli acheni con pappo. La forma dell'achenio varia da cilindrica a fusiforme con superficie glabra o sparsamente setosa. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il capopodium (il ricettacolo alla base del gineceo) ha delle forme anulari o brevemente cilindriche oppure \u00e8 assente. I pappi, formati da 2 - 5 serie di setole capillari o barbate o densamente piumose, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio. Il colore del pappo \u00e8 generalmente biancastro, in alcune specie giallo-arancio o rosa. L'endosperma \u00e8 del tipo cellulare.\nDistribuzione e habitat.\nL'areale della trib\u00f9 \u00e8 limitato al Sud America: la maggior parte delle specie \u00e8 endemica del Venezuela e della Guyana, alcune del Brasile, altre si trovano in altri paesi della regione andina. Alcune specie si trovano in Asia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Stifftioideae, nell'ambito della famiglia, occupa una posizione \"basale\" subito dopo la sottofamiglia Barnadesioideae e della recente sottofamiglia Famatinanthoideae. Questa sottofamiglia \u00e8 probabilmente un \"gruppo fratello\" della sottofamiglia Mutisioideae. La sottofamiglia \u00e8 formata da due trib\u00f9: Hyalideae e Stifftieae.\nL'et\u00e0 di separazione di questo gruppo dal resto della famiglia \u00e8 stata calcolata variamente e oscilla tra i 27 e 47 milioni di anni fa.\nStruttura della sottofamiglia.\nLa sottofamiglia comprende 2 trib\u00f9, 14 generi e 48 specie.\nTrib\u00f9 Stifftieae.\nLa trib\u00f9 Stifftieae comprende 10 generi con 42 specie:\nTrib\u00f9 Hyalideae.\nLa trib\u00f9 Hyalideae comprende 4 generi e 6 specie:"}
{"id": "3250603", "revid": "458786", "url": "https://it.wikipedia.org/wiki?curid=3250603", "title": "Jo\u00e3o Paulo (disambigua)", "text": ""}
{"id": "3250606", "revid": "1305772", "url": "https://it.wikipedia.org/wiki?curid=3250606", "title": "Distretto di Tan Chau", "text": ""}
{"id": "3250609", "revid": "1305772", "url": "https://it.wikipedia.org/wiki?curid=3250609", "title": "Distretto di Tan Phu", "text": ""}
{"id": "3250610", "revid": "1305772", "url": "https://it.wikipedia.org/wiki?curid=3250610", "title": "Distretto di Tan Thanh", "text": ""}
{"id": "3250611", "revid": "767487", "url": "https://it.wikipedia.org/wiki?curid=3250611", "title": "The Flying Burrito Brothers", "text": "I Flying Burrito Brothers sono stati uno dei primi gruppi musicali di genere country rock. Sono conosciuti essenzialmente per il loro album musicale di debutto - \"The Gilded Palace of Sin\" - inciso nel 1969, che ha influenzato la musica rock statunitense del decennio successivo.\nSebbene sia legato ai nomi di due dei suoi principali componenti - Gram Parsons e Chris Hillman, entrambi figure storiche della musica country e gi\u00e0 attivi nei Byrds - il complesso ha visto alternarsi nelle sue file numerosi musicisti.\nFormazione originale (1968-1972).\nI Flying Burrito Brothers furono fondati nel 1968 dagli ex membri dei The Byrds Gram Parsons &amp; Chris Hillman, con l'inclusione del pianista e bassista Chris Ethridge e del suonatore di pedal steel guitar \"Sneaky\" Pete Kleinow. Il gruppo incise il proprio album di debutto intitolato \"The Gilded Palace of Sin\" senza l'apporto di un batterista fisso, anche se \"Fast\" Eddie Hoh e Jon Corneal suonarono entrambi occasionalmente insieme alla band durante i primi tempi. L'album contiene brani originali di Parsons e Hillman, e due cover di brani soul composti da Dan Penn e Chips Moman. Successivamente il gruppo assunse in formazione un batterista a tempo pieno ingaggiando un altro ex membro dei Byrds, Michael Clarke.\nNonostante fosse stato acclamato dalla critica, \"The Gilded Palace of Sin\" non vendette molte copie rivelandosi un insuccesso commerciale. Ethridge usc\u00ec dal gruppo alla met\u00e0 del 1969, e Hillman si spost\u00f2 al basso e la band assunse il cantante e chitarrista Bernie Leadon. Il gruppo si esib\u00ec nel corso del famigerato Altamont Free Concert nel dicembre 1969, e, come documentato nel film \"Gimme Shelter\", la band era sul palco quando iniziarono i disordini tra il pubblico.\nA causa dei primi disaccordi tra Gram Parsons e Hillman, il successivo album della band, \"Burrito Deluxe\", includeva solo poche collaborazioni tra i due. Parsons lasci\u00f2 il gruppo nel 1970, venendo sostituito da Rick Roberts, e la nuova line-up pubblic\u00f2 l'omonimo terzo album, \"The Flying Burrito Bros\", nel 1971. Poco dopo anche Kleinow se ne and\u00f2 per diventare un session man, e Leadon lasci\u00f2 i Burritos per dare vita agli Eagles. Al Perkins e Kenny Wertz li sostituirono, e Roger Bush e Byron Berline parteciparono come ospiti durante le esibizioni dal vivo, pubblicando nel 1972 un album live con la band, \"Last of the Red Hot Burritos\".\nIl gruppo originale si sciolse quando l'ultimo membro fondatore, Chris Hillman, port\u00f2 via Perkins con lui per unirsi ai Manassas. Berline, Bush e Wertz continuarono con la loro band, i Country Gazette. Roberts mise frettolosamente insieme una versione spuria dei Flying Burrito Brothers per adempiere a degli obblighi contrattuali inerenti concerti europei del 1973, per poi iniziare una carriera solista prima di formare i Firefall con Michael Clarke.\nSuccessive configurazioni.\nMano a mano che l'interesse per la figura artistica di Gram Parsons cresceva, lo stesso pot\u00e9 dirsi per i Flying Burrito Brothers. Questa ritrovata popolarit\u00e0 port\u00f2 alla pubblicazione dell'album \"Close Up the Honky Tonks\" nel 1974, una compilation su doppio LP di varie tracce prese dagli album, B-side, e outtakes, a cui fece seguito la ricostituzione della band per mano di Kleinow ed Ethridge nel 1975. Floyd \"Gib\" Gilbeau, Joel Scott Hill, e Gene Parsons (nessuna parentela con Gram) si unirono anch'essi al gruppo, e la nuova incarnazione dei Burritos pubblic\u00f2 l'album \"Flying Again\" nello stesso anno. Quindi Ethridge venne rimpiazzato da Skip Battin per l'incisione di \"Airborne\" del '76, seguito da un altro album di materiale precedentemente inedito, \"Sleepless Nights\". Nel corso dei decenni successivi, il gruppo continu\u00f2 incessantemente a pubblicare dischi e a fare tour. Nel 1980 il gruppo, rinominatosi Burrito Brothers senza il \"Flying\" iniziale, ebbe anche una hit con una cover del brano country \"White Line Fever\" di Merle Haggard.\nComponenti.\nQuesti i componenti che si sono alternati nel gruppo:"}
{"id": "3250612", "revid": "1305772", "url": "https://it.wikipedia.org/wiki?curid=3250612", "title": "Distretto di Thanh Tri", "text": ""}
{"id": "3250613", "revid": "88740", "url": "https://it.wikipedia.org/wiki?curid=3250613", "title": "Donald", "text": ""}
{"id": "3250614", "revid": "7", "url": "https://it.wikipedia.org/wiki?curid=3250614", "title": "Flying Burrito Brothers", "text": ""}
{"id": "3250616", "revid": "834", "url": "https://it.wikipedia.org/wiki?curid=3250616", "title": "Donkey Rhubarb (EP)", "text": ""}
{"id": "3250624", "revid": "1305772", "url": "https://it.wikipedia.org/wiki?curid=3250624", "title": "Drassanes", "text": ""}
{"id": "3250626", "revid": "834", "url": "https://it.wikipedia.org/wiki?curid=3250626", "title": "D\u00f9n", "text": ""}
{"id": "3250652", "revid": "599013", "url": "https://it.wikipedia.org/wiki?curid=3250652", "title": "Eero Lehtonen", "text": ""}
{"id": "3250669", "revid": "92723", "url": "https://it.wikipedia.org/wiki?curid=3250669", "title": "Grzegorz Gerwazy Gorczycki", "text": "Biografia.\nNacque a Rossberg (Rozbark) presso Beuthen (Bytom) in Slesia verso il 1665, ma si sa poco della sua infanzia e adolescenza. Poco si sa anche della sua formazione musicale; frequent\u00f2 l'Universit\u00e0 Carolina di Praga, dove si laure\u00f2 in arti liberali e filosofia, successivamente frequent\u00f2 l'Universit\u00e0 di Vienna, licenziandosi in teologia. Arriv\u00f2 a Cracovia nel 1689 o nel 1690, per frequentarvi il seminario. Fu ordinato presbitero il 22 marzo 1692.\nSubito dopo la sua ordinazione, fu nominato all'accademia per i preti missionari di Che\u0142mno in Pomerania, dove insegn\u00f2 retorica e poesia e diresse l'orchestra locale. Dopo due anni torn\u00f2 a Cracovia, dove fu nominato curato della cattedrale e suon\u00f2 nell'orchestra della cattedrale. Fu nominato direttore il 10 gennaio 1698 e rimase in carica per il resto della sua vita.\nLa prima registrazione di una composizione di Gorczycki risale al 1694, ma doveva aver gi\u00e0 composto un buon numero di opere prima del 1698, quando fu nominato Kapellmeister. Nessuna delle sue composizioni fu pubblicata durante la sua vita, cosicch\u00e9 la maggior parte sono andate perdute; tuttavia 39 composizioni gli possono essere attribuite con certezza.\nComposizione.\nL'opera di Gorczycki pu\u00f2 essere divisa in tre filoni:\nOpere in \"stile antico\".\nComprendono opere per coro a quattro voci, sia \"a cappella\" sia con accompagnamento di una piccola orchestra. Si pu\u00f2 notare la maestria di Gorczycki nel contrappunto; scrisse messe e arrangiamenti di introiti, antifone, offertori e inni.\nFra queste composizioni si annoverano:\nOpere in stile \"concertante\".\nQuesto stile era in voga all'epoca, in opposizione allo stile rinascimentale delle opere precedenti. Queste opere furono composte per coro e piccola orchestra.\nFra queste composizioni si annoverano:\nOpere strumentali.\nSebbene questa categoria sia relativamente esigua, \u00e8 noto Gorczycki compose un certo numero di pezzi strumentali; nel 1962 fu scoperta l'esistenza di una polacca, di cui rimane solo una piccola parte per violino. \u00c8 anche noto che l'orchestra di Wielu\u0144 aveva nel suo repertorio un\"'Ouverture in re maggiore\" di Gorczycki."}
{"id": "3250671", "revid": "39224", "url": "https://it.wikipedia.org/wiki?curid=3250671", "title": "Cattedrale di Cracovia", "text": ""}
{"id": "3250674", "revid": "298229", "url": "https://it.wikipedia.org/wiki?curid=3250674", "title": "Paavo Yrj\u00f6l\u00e4", "text": "Carriera.\nOltre all'oro di , sempre nel decathlon ai Giochi olimpici, era stato 9\u00ba a e poi 6\u00ba a ."}
{"id": "3250679", "revid": "88740", "url": "https://it.wikipedia.org/wiki?curid=3250679", "title": "Durazno", "text": ""}
{"id": "3250688", "revid": "1305772", "url": "https://it.wikipedia.org/wiki?curid=3250688", "title": "Duroc", "text": ""}
{"id": "3250689", "revid": "1573940", "url": "https://it.wikipedia.org/wiki?curid=3250689", "title": "Cylistella", "text": "Cylistella \u00e8 un genere di ragni appartenente alla famiglia Salticidae.\nDistribuzione.\nLe 7 specie note di questo genere sono diffuse in America centrale e meridionale, soprattutto in Brasile, Panama e Messico.\nTassonomia.\nA maggio 2010, si compone di sette specie:"}
{"id": "3250694", "revid": "110157", "url": "https://it.wikipedia.org/wiki?curid=3250694", "title": "Sindrome di Trousseau", "text": "La sindrome di Trousseau o tromboflebite recidivante migrante (o anche segno di malignit\u00e0 di Trousseau) \u00e8 una sindrome paraneoplastica, ossia un complesso di segni e sintomi che pu\u00f2 verificarsi nel corso di alcuni tumori maligni. Per primo, nel 1865, Armand Trousseau descrisse la correlazione tra fenomeni di coagulazione del sangue spontanea in assenza di reazioni infiammatorie e tumori occulti.\nNella maggior parte dei casi compare a seguito di tumori dell'apparato digerente, del polmone, della prostata o delle ovaie. Le cellule tumorali sono in grado di rilasciare fattori procoagulanti e fibrinolitici e citochine infiammatorie, che favoriscono il verificarsi di eventi tromboembolici. Inoltre interagiscono direttamente con monociti, macrofagi, cellule dell'endotelio e piastrine attivando localmente la coagulazione.\nUna ricerca dell\"'Istituto per lo studio e la cura dei tumori\" di Candiolo sul ruolo dell'oncogene \"Met\", guidata da Carla Boccaccio e pubblicata su Nature nel 2005, ha portato alla luce i meccanismi che legano stati di ipercoagulazione e tumore."}
{"id": "3250698", "revid": "287204", "url": "https://it.wikipedia.org/wiki?curid=3250698", "title": "Puyang", "text": "Puyang (cinese: \u6fee\u9633; pinyin: P\u00fay\u00e1ng) \u00e8 una citt\u00e0 con status di prefettura della provincia dell'Henan, nella Cina centro-orientale.\nGeografia antropica.\nSuddivisioni amministrative.\nLa prefettura di Puyang \u00e8 a sua volta divisa in 1 distretto e 5 contee."}
{"id": "3250704", "revid": "300067", "url": "https://it.wikipedia.org/wiki?curid=3250704", "title": "Joshua Heytvelt", "text": ""}
{"id": "3250705", "revid": "599013", "url": "https://it.wikipedia.org/wiki?curid=3250705", "title": "Tom\u00e1\u0161 Dvo\u0159\u00e1k", "text": "Biografia.\nTom\u00e1\u0161 Dvo\u0159\u00e1k ha detenuto il record mondiale del decathlon dal 4 luglio 1999 al 27 maggio 2001 con 8\u00a0994 punti.\nSi \u00e8 ritirato dalle competizioni nel 2008, all'et\u00e0 di 36 anni, dopo aver fallito la qualificazione per i Giochi olimpici di . Attualmente \u00e8 un allenatore federale della Repubblica Ceca."}
{"id": "3250707", "revid": "287204", "url": "https://it.wikipedia.org/wiki?curid=3250707", "title": "Sanmenxia", "text": "Sanmenxia (cinese: \u4e09\u95e8\u5ce1; pinyin: S\u0101nm\u00e9nxi\u00e1) \u00e8 una citt\u00e0 con status di prefettura della provincia dell'Henan, nella Cina centro-orientale.\nGeografia antropica.\nSuddivisioni amministrative.\nLa prefettura di Sanmenxia \u00e8 a sua volta divisa in 1 distretto, 2 citt\u00e0 e 3 contee."}
{"id": "3250708", "revid": "765341", "url": "https://it.wikipedia.org/wiki?curid=3250708", "title": "GP3 Series 2011", "text": "La stagione 2011 della GP3 Series \u00e8 la seconda stagione della categoria, nata a supporto della GP2 Series. \u00c8 iniziata il 7 maggio e si \u00e8 conclusa l'11 settembre, dopo 16 gare. Il titolo piloti \u00e8 andato al finlandese Valtteri Bottas, quello per le scuderie alla francese Lotus ART Grand Prix.\nLa pre-stagione.\nCalendario.\nIl calendario della stagione prevede 8 prove, da tenersi nei circuiti europei impegnati nella stagione della Formula 1 ; inizialmente era prevista la possibilit\u00e0 di correre anche sul Circuito di Montecarlo, ma successivamente tale possibilit\u00e0 non \u00e8 stata confermata.\nPiloti e scuderie.\nPiloti.\nSimon Trummer, che ha concluso 25\u00b0 nel 2010 con Jenzer Motorsport, \u00e8 passato al team MW Arden, dove trova gli esordienti Mitch Evans e Lewis Williamson.\nDebutta nel campionato anche Valtteri Bottas - dopo aver concluso al terzo posto nella Formula 3 Euro Series (correr\u00e0 con la Lotus ART, squadra con cui ha gareggiato nell'Euro Series). James Calado, dopo il secondo posto dietro a Jean-\u00c9ric Vergne nel Campionato inglese di Formula Tre, con la Carlin, si unisce a Bottas con la Lotus ART.\nAnche gli ex piloti della Formula Renault UK Marlon Stockinger e Nick Yelloly passeranno alla GP3 con l'ATECH CRS GP, assieme a Zo\u00ebl Amberg, proveniente dalla F. Renault centroeuropea. Vittorio Ghirelli esce dall'ATECH per approdare alla Jenzer, dove trova Maxim Zimin, che corse nel 2010 in Formula Abarth.\nDalla Carlin escono Da Costa, verso la Status Grand Prix e Dean Smith, verso la Addax. L'Addax ingaggia anche due esordienti: Gabriel Chaves, proveniente dalla Formula 3 italiana, e Dominic Storey, impegnato l'anno precedente nella F. Renault 3.5. La Status ingaggia invece Alexander Sims, nella scorsa stagione protagonista nella F3 Euro Series. La Manor ingaggia Matias Laine.\nLa Carlin Motorsport iscrive Conor Daly, vincitore dell'ultima Star Mazda, e Tom Dillmann, campione della Formula 3 tedesca nel 2010. Altri esordienti alla Tech 1 Racing: l'italiano Andrea Caldarelli, impegnato nel 2010 nella F3 italiana, Aaro Vainio che, sempre con la Tech 1, correva nella F. Renault Eurocup e Tam\u00e1s P\u00e1l Kiss, nel 2010 nella F. Renault UK.\nWilli Steindl, che ha guidato per Van Amersfoort Racing nel campionato tedesco di Formula 3 ha firmato per RSC M\u00fccke Motorsport, dove trova Michael Christensen in arrivo dalla MW Arden. La scuderia tedesca ingaggia come terzo componente il britannico Luciano Bacheta.\nEsce dalla serie il campione 2010 Esteban Guti\u00e9rrez, che passa in GP2 con la Lotus ART. Anche Stefano Coletti, James Jakes e P\u00e5l Varhaug passano in GP2. Mirko Bortolotti, Tobias Hegewald e Miki Monr\u00e1s passano invece alla Formula 2. Lo statunitense Josef Newgarden ritorna nel suo Paese per competere nella Indy Lights per la Sam Schmidt Motorsports.\nIl suo connazionale Alexander Rossi e il canadese Robert Wickens trovano invece un ingaggio nella Formula Renault 3.5 Series.\nNel corso della stagione vi sono state delle sostituzioni. Da Barcellona Daniel Morad ha sostituito Tom Dillmann alla Carlin, mentre a Valencia Thomas Hylkema prende il posto di Andrea Caldarelli, passato alla Formula Nippon, e Tom Dillmann rientra nel campionato al posto di Dominic Storey alla Addax. Dal N\u00fcrburgring Callum MacLeod sostituisce Morad alla Carlin. A Spa Richie Stanaway ha sostituito Pedro Nunes alla Lotus ART, Alex Fontana ha preso il posto di Ghirelli alla Jenzer mentre Daniel Mancinelli ha preso il posto di Luciano Bacheta alla RSC M\u00fccke Motorsport.\nScuderie.\nLa Lotus Cars associa il proprio nome a quello dell'ART Grand Prix.\nTest post stagionali.\nIl 25 e 26 ottobre vi furono dei test presso il Circuito di Barcellona, seguiti il 1\u00ba-2 dicembre dalle prove a Jerez."}
{"id": "3250709", "revid": "560310", "url": "https://it.wikipedia.org/wiki?curid=3250709", "title": "Dottor Costa", "text": ""}
{"id": "3250710", "revid": "599013", "url": "https://it.wikipedia.org/wiki?curid=3250710", "title": "Tom\u00e1s Dvor\u00e1k", "text": ""}
{"id": "3250716", "revid": "287204", "url": "https://it.wikipedia.org/wiki?curid=3250716", "title": "Botaurus lentiginosus", "text": "Il tarabuso americano (\"Botarus lentiginosus\") \u00e8 un trampoliere della famiglia Ardeidae.\nDescrizione.\nIl tarabuso americano \u00e8 un uccello marrone grosso e pesante, molto simile al grande tarbuso (\"Botaurus stellaris\"). Le sue dimensioni si aggirano fra 59\u201370\u00a0cm in lunghezza e i 95\u2013115\u00a0cm d'apertura alare.\nBiologia.\nSebbene noto per la sua furia, il tarabuso americano \u00e8 un uccello abituato a vivere nascosto in pantani, paludi e e prati. Animale solitario, questo uccello cammina furtivamente fra canneti o piante acquatiche. Se si accorge di essere stato visto, il tarbuso americano resta immobile, con il becco puntato verso l'altro, tentando di mimetizzarsi fra le canne. \u00c8 particolarmente attivo all'imbrunire. Di norma, quest'uccello viene notato principalmente per il suo verso caratteristico.\nCome altri membri degli ardeidae, il tarabuso americano vive nelle paludi e si ciba di anfibi, pesce, insetti e rettili.\nTrascorre l'inverno nel sud degli USA e nell'America centrale; l'estate invece, migra in Canada e nel resto degli Stati Uniti. Essendo un uccello migratore di lunghe distanze, \u00e8 raro che giunga in Europa, Irlanda e Regno Unito compresi. Il tarbuso americano nidifica in luoghi isolati: la femmina costruisce il nido ed il maschio fa la guardia. Due o tre uova sono incubate dalla mamma per ventinove giorni, e i pulcini la lasciano dopo 6-7 settimane.\nSottospecie.\nNon vi sono sottospecie note. Tuttavia, fossili trovati nel fiume Ichetucknee (Florida), ed originariamente descritti come una nuova forma di ardeidae (\"Palaeophoyx columbiana\"), furono in seguito riconosciuti come sottospecie preistoriche, di dimensioni ridotte, del tarbuso americano, vissute durante il tardo Pleistocene (\"B. l. columbianus\")."}
{"id": "3250720", "revid": "196390", "url": "https://it.wikipedia.org/wiki?curid=3250720", "title": "K.u.k. Armee", "text": ""}
{"id": "3250722", "revid": "92723", "url": "https://it.wikipedia.org/wiki?curid=3250722", "title": "Bisaltia", "text": "La Bisaltia (greco: \"\u0392\u03b9\u03c3\u03b1\u03bb\u03c4\u03af\u03b1\") era un'antica regione della Macedonia posta a nord-est della Migdonia, fra il fiume Strimone e il lago Cercinitis a est e la Crestonia a ovest. Era chiamata Bisaltica da Livio.\nIn antichit\u00e0 la regione era abitata da una popolazione detta Bisalti, una trib\u00f9 tracia. Al tempo dell'invasione di Serse (seconda guerra persiana) Erodoto afferma che la regione era governata da un re Tracio. Dopo la sconfitta dei persiani a Platea la Bisaltia venne annessa dal Alessandro I al Regno di Macedonia tanto che Tucidite afferma che al tempo della guerra del Peloponneso era appunto governata dai macedoni.\nLa regione era ricca di miniere di argento come dimostrato dal fatto che la maggior parte di monete tribali ritrovate sono appunto coniate in questo metallo. Esse erano probabilmente utilizzate per il pagamento di tributi ai sovrani persiani che occuparono la regione fino al 479 a.C.\nLa pi\u00f9 importante citt\u00e0 della regione era Argilus (o Argilo) che \u00e8 considerata una colonia di Andros.\nL'area occupata dall'antica regione \u00e8 oggi suddivisa fra le prefetture greche di Serres e Salonicco."}
{"id": "3250723", "revid": "270833", "url": "https://it.wikipedia.org/wiki?curid=3250723", "title": "2 libbre navale", "text": ""}
{"id": "3250725", "revid": "105611", "url": "https://it.wikipedia.org/wiki?curid=3250725", "title": "Citt\u00e0 fondate durante il fascismo", "text": ""}
{"id": "3250730", "revid": "1573940", "url": "https://it.wikipedia.org/wiki?curid=3250730", "title": "Cyllodania", "text": "Cyllodania \u00e8 un genere di ragni appartenente alla famiglia Salticidae.\nDistribuzione.\nLe due specie note di questo genere sono diffuse in America centrale e meridionale, soprattutto in Per\u00f9, Panama e Venezuela.\nTassonomia.\nA maggio 2010, si compone di due specie:"}
{"id": "3250732", "revid": "36426", "url": "https://it.wikipedia.org/wiki?curid=3250732", "title": "Museo Nazionale Iracheno", "text": ""}
{"id": "3250737", "revid": "287204", "url": "https://it.wikipedia.org/wiki?curid=3250737", "title": "Bordeaux Open 1991 - Singolare", "text": "Il singolare del torneo di tennis Bordeaux Open 1991, facente parte dell'ATP Tour, ha avuto come vincitore Guy Forget che ha battuto in finale Olivier Dela\u00eetre 6-1, 6-3."}
{"id": "3250740", "revid": "1543377", "url": "https://it.wikipedia.org/wiki?curid=3250740", "title": "Cattedrale di Salisbury", "text": "La cattedrale di Salisbury (cattedrale della Beata Vergine Maria, in inglese: \"Cathedral Church of the Blessed Virgin Mary\") \u00e8 la chiesa principale della diocesi anglicana di Salisbury, nel Wiltshire (Inghilterra). Considerata uno dei maggiori esempi del primo gotico inglese, fu in gran parte costruita in soli 38 anni, dal 1220 al 1258, in sostituzione della cattedrale di Old Sarum, eretta da sant'Osmundo su incarico di Guglielmo il Conquistatore nel 1092, che venne distrutta appositamente e della quale rimangono solo le fondamenta.\nLa cattedrale ha la guglia visitabile pi\u00f9 alta del Regno Unito (123 metri). Inoltre la cattedrale ha il pi\u00f9 grande chiostro e recinto (oltre 32 ettari) del paese. Al suo interno sono conservati il pi\u00f9 antico orologio del mondo (risalente al 1386) e una delle quattro copie originali superstiti della Magna Carta. Nel 2008, la cattedrale ha celebrato il 750\u00ba anniversario della consacrazione del 1258.\nStoria.\nLa decisione di trasferire la sede episcopale e di costruire la cattedrale nella zona attuale fu presa in seguito al deteriorarsi delle relazioni tra il clero e gli ordini militari di Old Sarum, l'antica cittadella che sorgeva nei pressi dell'odierna Salisbury. Il trasferimento avvenne durante l'episcopato di Richard Poore, un uomo facoltoso che don\u00f2 le terre per la costruzione. La nuova cattedrale fu finanziata anche mediante donazioni, principalmente dalle parrocchie del sud-ovest a cui fu chiesto di versare una somma fissa annuale fino al suo completamento. La leggenda vuole che il vescovo di Old Sarum scagli\u00f2 una freccia verso il luogo in cui avrebbe costruito la chiesa; la freccia colp\u00ec un cervo che infine mor\u00ec nel punto in cui sorge l'attuale cattedrale.\nLa prima pietra fu posata il 28 aprile 1220. Il materiale di costruzione fu estratto dalla cava di Teffont Evias, nel Wiltshire. A causa della falda acquifera piuttosto superficiale, la cattedrale fu costruita solamente con poco pi\u00f9 di un metro di fondamenta. Nel 1258 la navata, il transetto e il coro erano completati. La facciata occidentale fu terminata nel 1265. Il chiostro e la sala capitolare furono completati intorno al 1280. Poich\u00e9 fu completata in soli 38 anni, la cattedrale presenta un unico stile predominante, il gotico inglese.\nLe parti che furono completate in seguito sono il chiostro, la sala capitolare, la torre e la guglia, che con suoi 123 metri di altezza domina lo skyline dal 1320. Sebbene la guglia sia la caratteristica predominante della cattedrale, ha causato non pochi problemi alla tenuta strutturale dell'edificio. Insieme con la torre, infatti, aggiunge alla costruzione un peso di 6\u00a0500 tonnellate. Senza l'aggiunta di contrafforti, archi di rinforzo e bretelle di metallo nei secoli successivi, sarebbe inesorabilmente crollata. Invece ancora oggi \u00e8 la guglia pi\u00f9 alta del Regno Unito. Col tempo i grossi pilastri di rinforzo agli angoli della guglia si sono piegati verso l'interno a causa dello sforzo. L'aggiunta di tiranti di rinforzo sopra la crociera nel 1668 ad opera di Christopher Wren imped\u00ec ulteriori deformazioni. I tiranti furono poi nascosti da un finto soffitto. Cambiamenti significativi alla cattedrale furono apportati dall'architetto James Wyatt nel 1790, tra cui la sostituzione del jub\u00e9 originale e la demolizione del campanile situato a circa 100 metri a nord-ovest dell'edificio principale.\nLa sala capitolare e la Magna Carta.\nLa sala capitolare si distingue per la sua forma ottagonale, il sottile pilastro centrale e il fregio medievale. Fu decorata dal 1855 al 1859 dall'architetto William Burges. Il fregio circonda le pareti interne e rappresenta scene dai libri della Genesi e dell'Esodo che rappresentano tra gli altri Adamo ed Eva, No\u00e8, la Torre di Babele, Abramo, Isacco e Giacobbe. La sala capitolare, inoltre, custodisce la miglior conservata tra le quattro copie originali superstiti della \"Magna Carta\". Una copia di questo documento giunse a Salisbury grazie a Elias di Dereham, che era presente a Runnymede nel 1215 quando la Carta fu promulgata. A lui venne affidato il compito di distribuirne alcune delle copie. Pi\u00f9 tardi Elias divenne canonico di Salisbury e supervision\u00f2 la costruzione della cattedrale.\nLa facciata occidentale.\nLa facciata ovest \u00e8 costituita da due torrette a ciascuna estremit\u00e0, con due contrafforti in corrispondenza della linea mediana a sostegno della grande trifora centrale. Le due torrette sono sormontate da una guglia, mentre la parte superiore della sezione centrale \u00e8 composta da quattro finestre con archi a sesto acuto sormontate da due finestre a quadrifoglio. Sopra queste vi \u00e8 una mandorla con una statua di Cristo in trono. A livello del suolo si trova la porta principale fiancheggiata da due porte pi\u00f9 piccole. L'intera facciata \u00e8 decorata con motivi a quadrifoglio e a trifoglio, colonne e file di statue. La facciata \u00e8 quasi certamente contemporanea del resto della cattedrale. Questo appare evidente dal modo in cui le finestre coincidono con gli spazi interni. La facciata \u00e8 alta 33 metri.\nLa facciata \u00e8 decorata con pi\u00f9 di 130 nicchie di varia grandezza. Di queste, 73 contengono una statua. La linea delle nicchie si estende attorno alle torri nelle facciate nord, sud e est. Ci sono cinque livelli di nicchie (senza contare la mandorla con Cristo), in cui sono scolpiti, a partire dall'alto, angeli e arcangeli, patriarchi dell'Antico Testamento, apostoli ed evangelisti, martiri, dottori e filosofi e, nel livello inferiore, nobili, ecclesiastici e altre persone legate alla cattedrale. La maggior parte delle statue \u00e8 stata collocate durante la met\u00e0 del XIX secolo, ma sette di esse risalgono al XIV secolo e alcune sono state installate nell'ultimo decennio.\nL'orologio.\nL'orologio della cattedrale di Salisbury, datato al 1386, \u00e8 il secondo pi\u00f9 antico orologio funzionante del mondo (il primo \u00e8 della Torre di Sant'Andrea, a Chioggia). L'orologio non ha una facciata perch\u00e9 tutti gli orologi dell'epoca scandivano l'ora su una campana. Originariamente era infatti collocato sul campanile che fu poi demolito nel 1792. In seguito l'orologio fu spostato alla torre della cattedrale, dove rimase in funzione fino al 1884. Fu quindi chiuso in una soffitta e dimenticato fino al 1929. Nel 1956 riprese a funzionare dopo un restauro. Un secondo intervento di manutenzione fu effettuato nel 2007."}
{"id": "3250741", "revid": "128245", "url": "https://it.wikipedia.org/wiki?curid=3250741", "title": "Pandemia (disambigua)", "text": ""}
{"id": "3250749", "revid": "767487", "url": "https://it.wikipedia.org/wiki?curid=3250749", "title": "Willi Hofmann", "text": "Biografia.\nAi X Giochi olimpici invernali (edizione disputatasi nel 1968 a Grenoble, Francia) vinse la medaglia di bronzo nel Bob a quattro con i connazionali Hans Candrian, Jean Wicki e Walter Graf partecipando per la nazionale svizzera, dietro a quella italiana e all'austriaca.\nIl tempo totalizzato fu di 4:43,92 con un leggero distacco rispetto alle altre classificate 4:43,07 e 4:43,83 i loro tempi."}
{"id": "3250750", "revid": "1573940", "url": "https://it.wikipedia.org/wiki?curid=3250750", "title": "Gypogyna", "text": "Gypogyna \u00e8 un genere di ragni appartenente alla famiglia Salticidae.\nDistribuzione.\nL'unica specie nota di questo genere \u00e8 stata rinvenuta in alcune localit\u00e0 del Paraguay e dell'Argentina.\nTassonomia.\nA maggio 2010, si compone di una specie:"}
{"id": "3250768", "revid": "729019", "url": "https://it.wikipedia.org/wiki?curid=3250768", "title": "Ph\u00f6nix D.I", "text": "Il Ph\u00f6nix D.I, designazione aziendale Type 8, fu un caccia monoposto biplano sviluppato dall'azienda austro-ungarica Ph\u00f6nix Flugzeugwerke AG negli anni dieci del XX secolo.\nDerivato dal tedesco imperiale Hansa-Brandenburg D.I, prodotto su licenza dalla Ph\u00f6nix, fu il primo modello progettato dall'azienda austro-ungarica ed entr\u00f2 in servizio nei reparti della k.u.k. Luftfahrtruppen, l'aeronautica militare imperiale, gi\u00e0 nelle prime fasi della prima guerra mondiale ma ben presto affiancato da modelli pi\u00f9 efficienti.\nStoria del progetto.\nDurante le prime fasi della prima guerra mondiale, l'industria meccanica progred\u00ec velocemente nello sviluppo della componentistica sottoposta alle autorit\u00e0 militari tedesco imperiali. Non cos\u00ec veloce fu invece nell'alleato austro-ungarico, che prefer\u00ec affidarsi alla produzione su licenza invece di sviluppare modelli di progettazione nazionale. Tuttavia alcune aziende, avendo acquisito sufficiente esperienza, decisero di sviluppare qualche modello derivato che introduceva differenze strutturali tali da essere considerati nuovi modelli.\nNel frattempo, all'inizio del 1917, i vertici della k.u.k. Luftfahrtruppen espressero l'esigenza di aumentare la propria flotta aerea stipulando un contratto \"aperto\" per la fornitura di nuovi velivoli con le aziende aeronautiche nazionali. In quest'ambito, all'interno di un pi\u00f9 vasto contratto di 264 nuovi velivoli, venne sottoscritto un ordine alla Ph\u00f6nix Flugzeugwerke per 120 esemplari del modello D.I, designazione adottata per identificare i modelli monoposto da caccia, previa valutazione delle caratteristiche del prototipo da parte di apposita commissione.\nLa Ph\u00f6nix, che aveva ottenuto dalla Hansa und Brandenburgischen Flugzeugwerke l'autorizzazione a produrre su licenza il caccia Hansa-Brandenburg D.I, ritenne di poter migliorare le caratteristiche generali di quel modello adattando alla cellula 28.50 una nuova motorizzazione in grado di erogare una potenza superiore, sostituendo l'originario Austro-Daimler da 185 PS (136 kW) con lo Hiero 6 da 200 PS (147\u00a0kW), ed abbandonando la caratteristica soluzione a montanti incrociati per il collegamento delle ali. L'adozione del nuovo motore necessit\u00f2 di poche modifiche, soprattutto orientate all'irrobustimento della cellula, ed i due prototipi, identificati con il numero di serie 20.15 e 20.16, che ne derivarono conservavano quindi sostanzialmente lo stesso aspetto del predecessore se non per alcune misure d'ingombro date dalla diversa motorizzazione e per l'adozione di montanti alari convenzionali.\nPortato in volo per la prima volta nell'agosto 1917, dopo averne valutato le prestazioni lo si giudic\u00f2 idoneo al servizio e le autorit\u00e0 militari ne autorizzarono la produzione in serie emettendo un ordine di fornitura per altri 119 esemplari. La produzione venne identificata in tre distinte serie, pur identiche tra loro, in base all'azienda costruttrice del motore, la Hiero, la \u00d6sterreichische Fiat Werken- &amp; Maschinenbau AG (Fi) e la Breitfeld-Dan\u011bk &amp; Co. (Bd): la serie 128 (cellule da 128.01 a 128.31) equipaggiata con motore Hiero, la serie 228 (228.01-228.55) motorizzata Hiero(Fi) e la serie 328 (328.01-328.34) motorizzata Hiero(Bd) tutti da 200 PS nominali. Ad una valutazione comparativa con i modelli allora in servizio il Ph\u00f6nix D.I si rivel\u00f2 superiore all'Albatros (Oef) D.III, in velocit\u00e0 massima ed in velocit\u00e0 variometrica, che dell'Aviatik (Berg) D.I nelle complessive caratteristiche di volo.\nIl Ph\u00f6nix D.I cominci\u00f2 ad essere consegnati dall'ottobre dello stesso anno ma alcune carenze tecnico organizzative compromisero sensibilmente le consegne ai reparti. Al novembre 1917 giacevano in deposito 50 nuovi esemplari di D.I ancora sprovvisti di armamento perch\u00e9 in attesa di ricevere il sistema di sincronizzazione Zaparka e solo l'intervento diretto del comandante in capo delle k.u.k. Luftfahrtruppen, l'oberst Emil Uzelac, sblocc\u00f2 la situazione ordinando di inviare immediatamente i velivoli al fronte dove i tecnici avrebbero potuto installare loro stessi l'armamento previsto.\nUna volta in servizio le prestazioni offerte, bench\u00e9 complessivamente migliorate, furono ben presto superate dai velivoli avversari. Per cercare di conservare un'adeguata capacit\u00e0 al combattimento, l'ufficio tecnico dell'azienda cominci\u00f2 quindi un ulteriore sviluppo che porter\u00e0 alla realizzazione dei successivi Ph\u00f6nix D.II, D.III e D.IV\nTecnica.\nIl Ph\u00f6nix D.I conservava l'aspetto per l'epoca convenzionale del modello capostipite della serie, il Hansa-Brandenburg D.I: biplano, monomotore monoposto con carrello fisso.\nLa fusoliera di sezione rettangolare raccordata dorsalmente e realizzata con struttura in legno ricoperta da pannelli in compensato, era caratterizzata dal singolo abitacolo aperto destinato al pilota protetto da un parabrezza. Posteriormente terminava in un impennaggio classico monoderiva con elemento verticale di forma ovoidale allungata e dotato di lunghi piani orizzontali controventati a pianta triangolare che terminavano in due distinti equilibratori.\nLa configurazione alare era biplana, con ala superiore dalla maggiore superficie ed apertura dell'inferiore, quest'ultima leggermente spostata verso coda, collegate tra loro da una coppia di montanti per lato integrati da tiranti in cavetto d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Hiero 6, un sei cilindri in linea raffreddato a liquido capace di erogare una potenza pari a 200 PS (147 kW), posizionato all'apice anteriore direttamente integrato nella struttura fusoliera ed abbinato ad un'elica bipala in legno a passo fisso. L'impianto di raffreddamento prevedeva l'installazione del radiatore appoggiato sulla parte centrale dell'ala superiore.\nL'armamento consisteva in una coppia di mitragliatrici Schwarzlose M.16 calibro 8 mm posta davanti all'abitacolo che, sincronizzata, consentiva di sparare senza conseguenze attraverso il disco dell'elica.\nImpiego operativo.\nI Ph\u00f6nix D.I destinati alle k.u.k. Luftfahrtruppen arrivati al fronte dal dicembre 1917 vennero impiegati nel ruolo di caccia dalle Fliegerkompanie: Flik 14, Flik 30, Flik 60J (basate a Grigno e Feltre), Flik 61J (basate a Ghirano e Motta di Livenza) e Flik 63J (basate a Istrago (Spilimbergo), Motta di Livenza e Portobuffol\u00e9), e nel ruolo di caccia di scorta nelle missioni di bombardamento dalle Flik 4, 15, Flik 17, Flik 48 a Pergine Valsugana, Flik 54/D e Flik 66. Al gennaio 1918 risultano inoltre in carico alla sesta armata di stanza a Casarsa, Motta di Livenza e Pianzano, precisamente alle Flik 42J, alle Flik 37 (poi Flik D e Flik P trasferite a San Lorenzo Isontino) e dall'aprile 1918 alle Flik 43J basate a San Lorenzo Isontino.\nNel corso del conflitto alcuni esemplari vennero destinati a missioni di ricognizione aerea (Flik 16 nel 1918), equipaggiati con apparecchiature fotografiche e un pi\u00f9 potente motore Hiero da 230 PS.\nI Ph\u00f6nix D.I vennero inoltre impiegati dalla k.u.k. Seeflieger, i reparti aerei della k.u.k. Kriegsmarine (la marina militare austro-ungarica), nel compito di caccia da difesa aerea nelle stazioni navali affacciate al Mare Adriatico. Risultano presenti nel 1917 al campo di volo di Alturafeld di Lisignano (Pola), affiancando e sostituendo i precedenti ed oramai obsoleti Fokker E.III, a Valbandon e successivamente in forza all'\"Abwehrstaffel Pola\".\nAl 15 ottobre 1918 erano in linea i seguenti esemplari: 3 nella Flik 12Rb (compresi i Ph\u00f6nix D.II), 2 nella Flik 37P di San Lorenzo Isontino, 2 nella Flik 46P, 1 nella Flik 40P e 8 nella Flik 39P di San Pietro in Campo dell'Aeroporto di Belluno.\nCon questo caccia Frank Linke-Crawford ottiene 7 vittorie dal 10 gennaio 1918 all'11 marzo successivo, Kurt Gruber (aviatore) 6 vittorie dal 10 gennaio al 4 aprile, Friedrich Lang 3 vittorie dal 19 maggio al 12 agosto, Karl Teichmann 2 vittorie il 3 febbraio ed il 22 agosto, Roman Schmidt 2 vittorie il 12 ed il 23 luglio e Karl Urban (aviatore) 1 vittoria il 19 maggio.\nAl termine della prima guerra mondiale, in ottemperanza a quanto imposto dal Trattato di Versailles del 1919, la quasi totalit\u00e0 dei velivoli in dotazione all'aviazione militare austro-ungarica venne distrutta o ceduta come risarcimento alle nazioni vincitrici. Non risulta alcun Ph\u00f6nix D.I sopravvissuto."}
{"id": "3250769", "revid": "93556", "url": "https://it.wikipedia.org/wiki?curid=3250769", "title": "Automotrici FE A.62-70", "text": "Le automotrici A.62 \u00f770 sono rotabili automotori termici alimentati a gasolio, a scartamento ridotto (950\u00a0mm), costruiti dalla Fiat Ferroviaria negli anni trenta per il servizio viaggiatori delle Ferrovie eritree di cui alcuni esemplari sono ancora in servizio.\nStoria.\nLe automotrici furono costruite dalla Fiat secondo un progetto derivato strettamente da quello del gruppo ALn 56; vennero immatricolate, dal loro arrivo in Asmara intorno al 1936, con i numeri da 62 a 70. Rappresentarono un importante progresso nel servizio ferroviario della Ferrovia Massaua-Asmara e del suo prolungamento in quanto dimezzarono i tempi di viaggio. Venne prodotte con allestimenti diversi; le unit\u00e0 da A.62 a A.68 per servizio viaggiatori con 32 posti a sedere. Le unit\u00e0 A.69 e A.70 come furgone merci e panche di legno. Negli anni del secondo dopoguerra continuarono a servire il trasporto locale. Dopo un periodo di abbandono alcune unit\u00e0 sono state rimesse in ordine di marcia a cura delle maestranze locali eritree.\nTecnica.\nLe automotrici hanno la cassa a struttura tubolare saldata che poggia direttamente sui due carrelli mediante un perno e dei rulli di scorrimento. Sulle testate si trova il dispositivo di aggancio a barra rigida. \nI carrelli sono molto semplici, con un telaio in acciaio saldato formato essenzialmente da due longheroni su cui poggia la cassa per mezzo di rulli scorrevoli. Le sospensioni sono a balestra corta di tipo camionistico. La sede del perno \u00e8 in posizione asimmetrica rispetto al centro del telaio per aumentare il peso gravante sull'asse motore. Il motore trova posto sopra il primo asse e tutta la meccanica \u00e8 contenuta entro il carrello. \nLe A.62 \u00f7 70 montavano in origine una coppia di motori diesel, tipo 356 C a iniezione indiretta (con precamera), a sei cilindri in linea capaci di erogare 85\u00a0kW ciascuno.\nAltri progetti.\n "}
{"id": "3250772", "revid": "287204", "url": "https://it.wikipedia.org/wiki?curid=3250772", "title": "Phonix D.I", "text": ""}
{"id": "3250773", "revid": "1543377", "url": "https://it.wikipedia.org/wiki?curid=3250773", "title": "Wreckorder", "text": "Wreckorder \u00e8 l'album di debutto di Francis Healy, frontman dei Travis, uscito il 4 ottobre 2010. \u00c8 stato prodotto dalla casa discografica di Healy, la WreckordLabel. L'album \u00e8 disponibile in due versioni, standard e deluxe.\nIl disco.\nLa copertina dell'album \u00e8 stata disegnata da Tim Barber. Come ringraziamento per il suo contributo all'album, Healy ha omaggiato Paul McCartney diventando vegetariano. \"Mia moglie ed io eravamo seduti a un tavolo, pensando a un modo per ringraziare Paul, e ho consigliato di diventare vegetariano. Dato che nostro figlio lo \u00e8 gi\u00e0, non restava che saltare nella stessa barca. Quando ho incontrato Paul in uno dei suoi concerti a Berlino, gliel'ho detto ed \u00e8 rimasto visibilmente sbalordito. Tre giorni dopo abbiamo ricevuto per posta tre libri di cucina di Linda McCartney.\" Healy ha annunciato che il primo singolo dell'album sarebbe stato \"Buttercups\". In un'intervista per Spin, ha rivelato che \"Buttercups parla di un'esperienza dei miei giorni alla scuola d'arte, quando la mia ragazza di allora rifiut\u00f2 i fiori che avevo colto per lei. Non potevo comprarli, cos\u00ec pensai che i fiori colti da me sarebbero stati pi\u00f9 romantici. Lei non la pensava allo stesso modo. La relazione non dur\u00f2 molto.\""}
{"id": "3250774", "revid": "550959", "url": "https://it.wikipedia.org/wiki?curid=3250774", "title": "Enciclopedia britannica", "text": ""}
{"id": "3250777", "revid": "118738818", "url": "https://it.wikipedia.org/wiki?curid=3250777", "title": "Walter Graf", "text": "Biografia.\nAi X Giochi olimpici invernali (edizione disputatasi nel 1968 a Grenoble, Francia) vinse la medaglia di bronzo nel bob a quattro con i connazionali Hans Candrian, Jean Wicki e Willi Hofmann partecipando per la nazionale svizzera, dietro a quella italiana e all'austriaca.\nIl tempo totalizzato fu di 4:43,92 con un leggero distacco rispetto alle altre classificate (4:43,07 e 4:43,83 i loro tempi)."}
{"id": "3250779", "revid": "282579", "url": "https://it.wikipedia.org/wiki?curid=3250779", "title": "Crociera (Marina militare)", "text": ""}
{"id": "3250782", "revid": "834", "url": "https://it.wikipedia.org/wiki?curid=3250782", "title": "Marker assisted selection", "text": ""}
{"id": "3250783", "revid": "767487", "url": "https://it.wikipedia.org/wiki?curid=3250783", "title": "Guido Casty", "text": "Biografia.\nAi Campionati mondiali vinse una medaglia d'argento nel 1974, nel bob a quattro con Hans Candrian, Yves Marchand e Gaudenz Beeli."}
{"id": "3250786", "revid": "767487", "url": "https://it.wikipedia.org/wiki?curid=3250786", "title": "Vlado Kreslin", "text": "Biografia.\nVlado Kreslin nasce nel piccolo paese di Beltinci, nella regione dell'Oltremura (Prekmurje in Sloveno), all'epoca parte della Jugoslavia. \nComincia la sua carriera di musicista nel 1970, ancora da studente, come batterista del gruppo \"Apollo\". Successivamente, nel 1973, suona col gruppo \"Band \u0160pirit\" di Murska Sobota e quindi dal 1975 al 1978 con gli \"Horizont\" di Lubiana.\nLa svolta alla carriera per Vlado Kreslin arriva quando entra a far parte, come cantante, del gruppo rock dei Martin Krpan, coi quali suoner\u00e0 dal 1983 al 1991. Da l\u00ec in poi si dedica quindi alla carriera solista e da compositore, alla riscoperta della musica folk della sua terra, l'Oltremura, con la collaborazione della \"Beltin\u0161ka Banda\" (Banda di Beltinci), gruppo storico del suo paese, composto da veri e propri musicisti veterani, il cui membro pi\u00f9 anziano, il contrabbassista Jouzek \u00e8 nato nel 1905. In seguito Kreslin continua la contaminazione tra suoni rock e folk tipici della tradizione slovena e balcanica, accompagnato dalla fidata rock band dei \"Mali Bogovi\" (Piccoli dei), diventando uno degli autori pi\u00f9 apprezzati e di maggior successo in Slovenia.\nLa \"Beltin\u0161ka Banda\" ed i \"Mali Bogovi\" continuano ad alternarsi sul palco insieme a Vlado Kreslin durante i suoi concerti, in particolare durante il periodo natalizio quando per tre sere, da vent'anni a questa parte, deliziano i propri fan al Cankarjev Dom di Lubiana, un appuntamento ormai diventato un classico della stagione invernale della capitale slovena.\nNell'ottobre del 2010 esce il suo ultimo disco \"Drevored\" (in italiano Viale) che contiene anche una cover in sloveno del celebre brano Podmoskovnye ve\u010dera (\"Podmoskovski ve\u010deri\" in sloveno) di Vasily Solovyov-Sedoi e Mikhail Matusovsky.\nCollaborazioni.\nNumerose le collaborazioni con artisti sloveni quali il gruppo rock Siddharta, Gal Gjurin e Severa Gjurin del gruppo Olivija e la cantante e pianista Neisha.\nCelebre il trio formato con Pero Lov\u0161in e Zoran Predin in occasione della storica qualificazione della Slovenia al Campionato Europeo di Calcio del 2000, per il quale i tre celebri cantautori composero e cantarono l'inno della Nazionale di calcio della Slovenia.\nNon mancano collaborazioni anche con noti artisti internazionali del calibro dei R.E.M., Allan Taylor ed Hans Theessink.\nKreslin si \u00e8 reso partecipe di altre interessanti collaborazioni con artisti dei Paesi e regioni confinanti la sua Slovenia, quali Gabriella Gabrielli, cantante dei Zuf de \u017dur (Friuli Venezia Giulia), Etnoplo\u010d (Friuli Venezia Giulia - Slovenia), Livio Morosin (Istria), Lidija Bajuk (Me\u0111imurje) ed altri artisti dell'area balcanico-mediterranea come Beppe Gambetta, Vlatko Stefanovski, Rade \u0160erbed\u017eija, Vlada Divljan, Arsen Dedi\u0107, Mario Incudine, Lucilla Galeazzi ed i rifugiati bosniaci Vali. Gran parte di queste collaborazioni hanno preso forma nell'album Muzika del 1998. Nel 2015 ha collaborato con Antonella Ruggiero."}
{"id": "3250794", "revid": "1543377", "url": "https://it.wikipedia.org/wiki?curid=3250794", "title": "Club Ciudad de Bol\u00edvar", "text": "Il Club Ciudad de Bol\u00edvar \u00e8 una societ\u00e0 pallavolistica argentina, con sede a San Carlos de Bol\u00edvar e militante nel massimo campionato argentino, la Liga Argentina de Voleibol."}
{"id": "3250799", "revid": "1573940", "url": "https://it.wikipedia.org/wiki?curid=3250799", "title": "Cattedrale di Norwich", "text": "La cattedrale di Norwich (cattedrale della Santa e Indivisibile Trinit\u00e0, in inglese \"Cathedral Church of the Holy and Undivided Trinity\") \u00e8 la chiesa principale della diocesi anglicana di Norwich, nel Norfolk (Inghilterra).\nLa costruzione fu iniziata nel 1096 sul sito di due precedenti chiese e conclusa nel 1145. L'attuale guglia, dopo alcune ricostruzioni, risale al 1840. Il complesso \u00e8 situato nella parte pi\u00f9 bassa della pianura di Norwich, circondata da tre lati da colline e verso nord dall'area boscosa di Mousehold heath."}
{"id": "3250805", "revid": "210936", "url": "https://it.wikipedia.org/wiki?curid=3250805", "title": "I GOG", "text": ""}
{"id": "3250806", "revid": "767487", "url": "https://it.wikipedia.org/wiki?curid=3250806", "title": "Yves Marchand", "text": "Biografia.\nAi campionati mondiali vinse una medaglia d'argento nel 1974, nel bob a quattro con Hans Candrian, Guido Casty e Gaudenz Beeli."}
{"id": "3250807", "revid": "729019", "url": "https://it.wikipedia.org/wiki?curid=3250807", "title": "Tratto sperimentale Maglev di Yamanashi", "text": "La Yamanashi Maglev Test Line (in giapponese: \u5c71\u68a8\u5b9f\u9a13\u7dda, \"Yamanashi Jikkensen\") \u00e8 una linea ferroviaria costruita nella prefettura di Yamanashi (in Giappone) al solo scopo di sperimentare la tecnologia per i futuri treni a levitazione magnetica o \"maglev\". Si estende per 42,8 km da Sakaigawa ad Akiyama e l'80% del percorso \u00e8 sviluppato in galleria."}
{"id": "3250810", "revid": "1632387", "url": "https://it.wikipedia.org/wiki?curid=3250810", "title": "Abbazia di Bath", "text": "L'abbazia di Bath (Chiesa abbaziale di San Pietro e San Paolo, in inglese \"The Abbey Church of Saint Peter and Saint Paul, Bath\" o semplicemente \"Bath Abbey\") fu anticamente monastero benedettino della citt\u00e0 di Bath, nel Somerset (Inghilterra). Oggi \u00e8 la chiesa parrocchiale della citt\u00e0.\nFondata nel VII secolo e riorganizzata nel X secolo, la chiesa fu ricostruita nel XII e XVI secolo ed \u00e8 uno dei maggiori esempi di gotico perpendicolare della West Country.\nLa chiesa, con pianta a croce latina, pu\u00f2 contenere circa 1200 persone e viene usata, oltre che per cerimonie religiose, per cerimonie civili, concerti e letture."}
{"id": "3250812", "revid": "156281", "url": "https://it.wikipedia.org/wiki?curid=3250812", "title": "II GOG invernali", "text": ""}
{"id": "3250819", "revid": "1543377", "url": "https://it.wikipedia.org/wiki?curid=3250819", "title": "Gaudenz Beeli", "text": "Biografia.\nAi campionati mondiali vinse una medaglia d'argento nel 1974, nel bob a quattro con Hans Candrian, Guido Casty e Yves Marchand.\n\u00c8 il padre di Binia Beeli."}
{"id": "3250828", "revid": "1573940", "url": "https://it.wikipedia.org/wiki?curid=3250828", "title": "Nyctanassa violacea", "text": "La nitticora capogiallo (Nyctanassa violacea ()) \u00e8 un uccello della famiglia degli Ardeidi relativamente piccolo, che vive in larga parte delle Americhe, in special modo lungo le regioni costiere pi\u00f9 calde.\nDescrizione.\nGli esemplari adulti di nitticora capogiallo sono lunghi circa 61\u00a0cm e pesano in media 625 grammi. Hanno il corpo di una tonalit\u00e0 grigiastra e una corona bianca, occhi rossi, segnati da bande bianche nella parte inferiore, e piccole zampe gialle. Gli esemplari giovani hanno un piumaggio marrone, screziato di bianco o di grigio.\nBiologia.\nNelle localit\u00e0 pi\u00f9 calde, talvolta la nitticora capogiallo \u00e8 stanziale; nel resto delle regioni, migra nell'America centrale e nelle Indie occidentali. Occasionalmente, capita che si diriga verso nord, presso i Grandi Laghi o in Ontario, dopo la riproduzione.\nLa nitticora capogiallo insegue le prede o tende loro agguati sul bordo degli specchi d'acqua, principalmente di notte. Principalmente, si ciba di crostacei, molluschi, rane, insetti acquatici e piccoli pesci.\nRiproduzione.\nL'habitat della nitticora capogiallo per la riproduzione sono le paludi e gli acquitrini degli Stati Uniti orientali e del nord-est. Talvolta, nidifica in colonie, di solito su piattaforme di bastoncini sugli alberi o piccoli arbusti. Depone 3-5 uova di colore verde-blu."}
{"id": "3250830", "revid": "287204", "url": "https://it.wikipedia.org/wiki?curid=3250830", "title": "Enrico Cerulli", "text": "Biografia.\nCerulli frequent\u00f2 l'Universit\u00e0 degli Studi di Napoli Federico II e si laure\u00f2 con una tesi sul diritto tribale dei somali migiurtini. Allo stesso tempo si form\u00f2 studiando lingue etio-semitiche sotto Francesco Gallina, ma anche lingua araba e cultura islamica sotto Carlo Alfonso Nallino e Giorgio Levi Della Vida presso il Regio Istituto Orientale, oggi Universit\u00e0 degli Studi di Napoli \"L'Orientale\".\nNel tempo divenne famoso per i suoi studi sulle traduzioni in latino e antico francese del \"Kit\u0101b al-Mi\u02bfr\u0101j\" (Libro del \"Mi\u02bfr\u0101j\"), celebre testo islamico in arabo, concernente l'ascesa al cielo di Maometto dalla Mecca a Gerusalemme e il suo viaggio in una sola notte (i musulmani discussero per 3 secoli se il racconto fosse da intendersi alla lettera o in senso mistico, optando infine per la prima soluzione), che secondo molti studiosi (Miguel As\u00edn Palacios e Cerulli tra questi), aveva avuto una grande influenza su Dante e sulla sua Divina Commedia, grazie alle numerose versioni chiamate \"Libro della Scala\".\nFra l'inizio del 1939 e la met\u00e0 del 1940, Cerulli fu inviato nel Corno d'Africa come funzionario coloniale e, in tale qualit\u00e0, fu nominato governatore dello Scioa e quindi dell'Harar, due provincie dell'Africa Orientale Italiana. Fu altres\u00ec nominato capo dell'Ufficio politico per l'Africa Orientale del Ministero degli Esteri.\nNel 1948, dopo la seconda guerra mondiale, il restaurato governo di Hail\u00e9 Selassi\u00e9 chiese alle Nazioni Unite la sua consegna per crimini di guerra, insieme ad altri nove alti funzionari italiani. L'ONU rispose alle richiesta accordando la sua chiamata a testimone, non quella a imputato. Il governo etiope in seguito lasci\u00f2 cadere i capi di accusa ma band\u00ec per sempre Cerulli dall'Etiopia, nonostante il suo alto contributo di studioso e l'uso di suoi libri da parte degli studiosi etiopici.\nPi\u00f9 tardi il Cerulli fu nominato ambasciatore in Iran, incarico nel quale rimase fra il 1950 ed il 1954.\nConcluse il suo \"cursus honorum\" (che non lo port\u00f2 mai all'insegnamento universitario malgrado la sua indiscussa eccellenza nel campo degli studi etiopici) come Presidente dell'Accademia Nazionale dei Lincei di Roma."}
{"id": "3250832", "revid": "767487", "url": "https://it.wikipedia.org/wiki?curid=3250832", "title": "Trilaterazione", "text": "La trilaterazione \u00e8 una tecnica che permette di calcolare distanze fra punti sfruttando le propriet\u00e0 dei triangoli.\nLa trilaterazione \u00e8 una tecnica basata sulla determinazione di tre valori fondamentali sulla base del quale si pu\u00f2 costruire un solo triangolo: da un segmento base si individua la posizione del vertice del triangolo che restituito in scala \u00e8 in grado di rappresentare un rilievo in scala ridotta conservando la posizione dei punti rilevati in relazione geometrica reciproca e certa.\nLa trilaterazione, come la triangolazione topografica consiste nel collegare idealmente una serie di punti nel terreno formando una rete di triangoli adiacenti, per determinare le coordinate planimetriche e, mentre la prima si avvale della misura dei lati la seconda si avvale della misura degli angoli."}
{"id": "3250837", "revid": "1186766", "url": "https://it.wikipedia.org/wiki?curid=3250837", "title": "Collaltino di Collalto", "text": "Biografia.\nNacque nel castello di San Salvatore, propriet\u00e0 della sua antica e potente famiglia trevigiana, dal conte Manfredo e da Bianca Maria Vinciguerra, poetessa. Come molti celibi dell'epoca, fu indirizzato al mestiere delle armi (sotto la guida di Alfonso d'Avalos) e, al contempo, ebbe una buona formazione letteraria. Una sua raccolta di poesie fu stampata dal Giolito nel 1545 e, di nuovo, nel 1549.\nSi trattava dunque di un personaggio colto e raffinato, ben inserito negli ambienti letterari veneziani. Lodi gli vennero dall'Aretino (che, peraltro, era padrino di battesimo del fratello minore di Collaltino, Vinciguerra, pi\u00f9 tardi abate di Nervesa), mentre Ludovico Dolce e Lodovico Domenichi gli dedicarono alcune opere; finanzi\u00f2 Ortensio Lando e Marco della Fratta lo inser\u00ec nel suo \"Dialogo della nobilt\u00e0\"; altro suo grande estimatore (nonch\u00e9 suo segretario) fu Giuseppe Betussi, che lo celebr\u00f2 nel \"Raverta\".\nNel 1543 intrattenne rapporti con Camillo Caula, capitano al servizio di Francesco I di Francia, e, in una lettera di Edward Harvel a Enrico VIII, si legge che il Collalto era interessato a mettersi al servizio del re d'Inghilterra dopo averne apprezzato la cortesia durante un soggiorno a Londra. Nel 1545 part\u00ec effettivamente per la Gran Bretagna assieme al Betussi. Nel 1548 \u00e8 a Venezia, sconfortato per una delusione d'amore a causa di una certa Elena.\nSul finire dello stesso anno comincia a partecipare alle riunioni nel salotto di Gaspara Stampa. La poetessa prov\u00f2 un profondo amore per il Collalto che le ispir\u00f2 la stesura della celebri \"Rime\", ma la relazione fu assai travagliata: gi\u00e0 nell'estate del 1549 lui la lasciava per raggiungere Parigi e fu al seguito di Enrico II durante l'assedio a Boulogne-sur-Mer, roccaforte inglese. Nel novembre, Collaltino torn\u00f2 a Venezia, per ritirarsi poi a Lendinara. Solo alla fine del 1550 torn\u00f2 a San Salvatore con la Stampa, ma nel 1551 partecipava alla guerra di Parma al fianco di Orazio Farnese. Il 18 luglio, tentando una sortita da Mirandola per raggiungere Parma, veniva imprigionato da Vincenzo de' Nobili e Alessandro Vitelli. Probabilmente \u00e8 in quest'anno che si chiude l'esperienza amorosa con la poetessa.\nIn una lettera del 3 marzo 1552, Fran\u00e7ois de Tournon riferiva che il Collalto era ancora disponibile a combattere al seguito del re di Francia. Risulta a capo di duecento uomini giunti in soccorso dei ribelli senesi contro la guarnigione spagnola. Non si sa, invece, se abbia partecipato alla battaglia di Marciano e alla difesa di Montalcino.\nNel 1557 spos\u00f2 Giulia Torelli di Cassei da cui ebbe due figli, Furio Camillo e Pirro.\nNel 1558, entrato nel territorio della Serenissima alla testa di un'armata, fu condannato all'esilio per tradimento e fu costretto a rifugiarsi dai Gonzaga a Mantova. Pare che il Collalto, mosso da aspri rancori, intendesse attaccare i parenti."}
{"id": "3250840", "revid": "8660", "url": "https://it.wikipedia.org/wiki?curid=3250840", "title": "Allen (Texas)", "text": "Allen \u00e8 una citt\u00e0 della contea di Collin nel Texas, negli Stati Uniti. \u00c8 un sobborgo a nord di Dallas. Al censimento del 2010, la citt\u00e0 aveva una popolazione di abitanti. Nel 2019, la popolazione di Allen era stimata in abitanti. Allen si trova a circa 32,2\u00a0km a nord del centro di Dallas e fa parte dell'area metropolitana di Dallas-Fort Worth.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nL'area di Allen era in precedenza abitata dai Caddo, Comanche e altre trib\u00f9 di nativi americani. I primi immigrati dagli Stati Uniti e dall'Europa arrivarono all'inizio degli anni 1840. La citt\u00e0 fu fondata dalla Houston and Central Texas Railroad e prese questo nome nel 1872 in onore di Ebenezer Allen, un politico statale e promotore ferroviario. La ferrovia consentiva la vendita dei raccolti in tutta la nazione prima che marcissero, provocando un cambiamento rispetto alla precedente agricoltura basata sul bestiame. Il 22 febbraio 1878, una banda guidata da Sam Bass ha commesso ad Allen quella che si dice sia stata la prima rapina ad un treno nel Texas.\nDal 1908 al 1948, Allen era una fermata della Texas Traction Company, una linea tranviaria interurbana da Denison a Dallas. Allen era una piccola citt\u00e0 di poche centinaia di residenti quando fu incorporata nel 1953. Da allora, \u00e8 cresciuta notevolmente grazie alla costruzione della U.S. Route 75, all'Aeroporto Internazionale di Dallas-Fort Worth e allo sviluppo delle vicine Dallas e Plano.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "3250858", "revid": "599013", "url": "https://it.wikipedia.org/wiki?curid=3250858", "title": "WTA Tour 1976", "text": "Il WTA Tour 1976 \u00e8 iniziato il 12 gennaio con il Virginia Slims of Houston e si \u00e8 concluso il 1\u00ba gennaio 1977 con la finale del New South Wales Open.\nNel 1976 indipendentemente dai tornei del Grande Slam organizzati dall'ITF, la stagione dei tornei della WTA era divisa in 2 circuiti:\nUn certo numero di tornei non appartenevano a nessuno di questi due circuiti.\nCalendario.\nMaggio.\n\"Nessun evento\"\nGiugno.\n\"Nessun evento\"\nLuglio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\""}
{"id": "3250865", "revid": "36943915", "url": "https://it.wikipedia.org/wiki?curid=3250865", "title": "La vera storia di una falsa squadra", "text": ""}
{"id": "3250869", "revid": "1149807", "url": "https://it.wikipedia.org/wiki?curid=3250869", "title": "Machan - La vera storia di una falsa squadra", "text": "Machan - La vera storia di una falsa squadra (\"Machan\") \u00e8 un film di Uberto Pasolini.\nPresentato alla mostra del cinema di Venezia del 2008 e uscito nelle sale cinematografiche italiane il 12 settembre successivo, \u00e8 ispirato alla storia vera di una finta squadra di pallamano che nel 2004 spar\u00ec in Germania dopo avere ottenuto il visto d'ingresso per ragioni sportive.\nTrama.\n\"Machan\" \u00e8 l'equivalente singalese di \"amicizia\". Manoj, barman di hotel, e Stanley, venditore di frutta, sono due amici di Colombo che tentano l'espatrio in Germania in cerca di un futuro migliore, ma la burocrazia e le leggi rendono problematico al limite dell'impossibile emigrare in tale Paese.\nCasualmente i due amici trovano un d\u00e9pliant pubblicitario di un torneo a inviti di pallamano (sport molto popolare in Germania) da tenersi in una cittadina della Baviera. Decidono quindi di tentare il tutto per tutto e, tra mille difficolt\u00e0 e defezioni, creano una squadra che, complice il relativo anonimato che circonda lo sport singalese a livello internazionale, viene spacciata per la nazionale di pallamano dello Sri Lanka.\nLa squadra ovviamente, i cui componenti avevano avuto un'infarinatura minima sul gioco della pallamano, non \u00e8 competitiva e perde diversi incontri a zero punti segnati, ma quando finalmente riesce a marcare un punto i giocatori, bench\u00e9 in Germania per espatriare clandestinamente, non riescono a trattenere la loro gioia. Quella sera stessa fuggono, precedendo di poco la polizia che la mattina dopo fa irruzione nell'albergo avendo scoperto la natura illegale della squadra singalese.\nLa storia vera.\nA settembre 2004 in Baviera fu organizzato un soggiorno per atleti stranieri nel quadro di un programma di scambi sportivi; a tale soggiorno fu ammessa, con regolare lettera di presentazione, una delegazione singalese di 23 persone, alcune delle quali accreditate come accompagnatori, allenatori e medici, che ottenne un visto di un mese.\nAlloggiati a Wittislingen, dopo circa una settimana dall'arrivo sparirono tutti; all'inizio si pens\u00f2 a uno smarrimento nei boschi bavaresi, ma quando il comitato olimpico dello Sri Lanka comunic\u00f2 che nel Paese non esiste una federazione di pallamano, sport l\u00ec praticamente sconosciuto (nell'unico incontro disputato, l'estemporanea compagine perse 0-72), apparve chiaro che i 23 singalesi avevano millantato il loro status di sportivi per ottenere un visto d'ingresso in Germania.\nA quattro anni dalla fuga nessuno dei 23 finti atleti era stato ancora rintracciato.\nPremi e candidature.\n\"Machan\" fu presentato alla 65\u00aa mostra del cinema di Venezia del 2008, vincendo il premio FEDIC e il Label Europa Cinemas.\nA seguire partecip\u00f2 ad altre rassegne come l'Art Film Festival, il Brussels European Film Festival e il Palm Beach International Film Festival."}
{"id": "3250870", "revid": "729019", "url": "https://it.wikipedia.org/wiki?curid=3250870", "title": "SNCASO SO-4000", "text": "Lo SNCASO SO-4000 era un bombardiere strategico bimotore a getto, ad ala media a freccia, prodotto dall'azienda francese Soci\u00e9t\u00e9 nationale des constructions a\u00e9ronautiques du sud-ouest all'inizio degli cinquanta.\nCostruito in un solo esemplare, rimase allo stato sperimentale.\nStoria del progetto.\nIl progetto del SO-4000 nacque nel corso del 1946 quando la \"Direction de la Technique et de l'Innovation\" (organo ministeriale del governo francese) incaric\u00f2 le aziende Soci\u00e9t\u00e9 nationale de constructions a\u00e9ronautiques du Centre (SNCAC) e Soci\u00e9t\u00e9 nationale des constructions a\u00e9ronautiques du sud-ouest (SNCASO) di costruire due prototipi al fine di valutare la realizzazione di un bombardiere che fosse in grado di trasportare 5\u00a0000 kg di bombe alla velocit\u00e0 di oltre 900 km/h, dotato di autonomia pari ad almeno 3\u00a0000 km e capace di volare a 9\u00a0000 m di altezza.\nIl programma di sviluppo proposto dalle due aziende coinvolte prevedeva la realizzazione di due velivoli in scala ridotta (in rapporto 1:2) per l'acquisizione dei dati utili alla costruzione del bombardiere richiesto, stante l'assenza di gallerie del vento sufficientemente grandi da consentire le prove ad un velivolo delle dimensioni previste.\nLa SNCASO procedette quindi con la realizzazione dei velivoli SO-M1 e SO-M2 (la lettera \"M\" stava ad indicare \"Maquette\", modello in francese). In sostanza si trattava di due esemplari identici ma il primo era un aliante (destinato ad eseguire test di volo, dopo essere stato portato in quota da un altro velivolo), mentre il secondo era alimentato da un turbogetto Rolls-Royce Derwent.\nIl programma di sviluppo del SO-4000 procedette speditamente, sotto la guida dell'ingegnere Jean-Charles Parot (responsabile del gruppo di progettisti che operava nello stabilimento SNCASO di Courbevoie): all'epoca l'Arm\u00e9e de l'air aveva previsto che, del progetto prescelto, sarebbe stata avviata la costruzione di cinque prototipi (da realizzare tra il dicembre del 1948 e l'aprile del 1949) e di 100 esemplari di serie, la cui consegna era prevista, con la cadenza di 6 esemplari al mese, a partire dal marzo del 1949.\nBen presto, per\u00f2, gli scenari mutarono drasticamente e, in base ad una scelta dettata prevalentemente da ragioni di budget, gi\u00e0 alla fine del 1947 lo stato maggiore dell'Arm\u00e9e de l'air aveva deciso di fare del SO-4000 un velivolo sperimentale la cui produzione si sarebbe limitata ai due modelli in scala ridotta ed al prototipo.\nLa realizzazione del prototipo venne portata a termine all'inizio del 1950: il 4 marzo il SO-4000 venne trasferito presso la base aerea di Orl\u00e9ans-Bricy (posta nell'omonima localit\u00e0 del Loiret) ed il 13 aprile iniziarono le prove di rullaggio.\nTecnica.\nStruttura.\nLo SNCASO SO-4000 era un monoplano bimotore ad ala media, con angolo di freccia di 31\u00b0; la fusoliera era di sezione ovale. La cabina di pilotaggio era pressurizzata: nei progetti era previsto che ospitasse i due membri dell'equipaggio (pilota e navigatore/bombardiere) in posizione affiancata sotto la vetratura integrata nelle linee della fusoliera, ma all'atto pratico questa soluzione fu accantonata in favore di un abitacolo che vedeva l'equipaggio disposto in tandem: il pilota sotto un cupolino a goccia ed il navigatore/bombardiere subito dietro ma all'interno della fusoliera.\nIl vano bombe ed i serbatoi del carburante erano disposti nella sezione centrale del velivolo, subito davanti ai due turbogetto che erano disposti affiancati nella sezione finale della fusoliera. Le prese d'aria erano realizzate a fianco della fusoliera, poco prima del bordo d'entrata delle semiali. Gli impennaggi erano di tipo classico, con i piani orizzontali disposti in posizione ribassata, per non subire la turbolenza dell'aria prodotta dalle ali, e la deriva curvilinea e dalle dimensioni generose.\nIl carrello d'atterraggio era caratterizzato da un singolo elemento anteriore monoruota (all'altezza della cabina di pilotaggio) e dal treno principale disposto sotto le ali (a poca distanza dalla fusoliera) costituito da due gambe indipendenti (anche in questo caso ciascuna dotata di una singola ruota) per ogni lato.\nMotore.\nAll'epoca della realizzazione del progetto l'industria francese non aveva in produzione un proprio turbogetto, per cui sul SO-4000 venne prevista l'installazione di motori Rolls-Royce Nene prodotti su licenza dalla Hispano-Suiza. Nelle intenzioni non era tuttavia previsto che questo motore equipaggiasse gli esemplari di serie: infatti con i loro 22,26 kN di spinta ciascuno, i Nene non erano in grado di garantire al velivolo le prestazioni previste dalla richiesta iniziale.\nArmamento.\nNel progetto il SO-4000 era in grado di trasportare 5\u00a0000 kg di bombe nel vano ricavato all'interno della fusoliera.\nPer quanto riguarda l'armamento difensivo era stata studiata una soluzione inconsueta: disposta sul terminale di ciascuna delle semiali sarebbe stata disposta una struttura carenata contenente due cannoncini calibro 20 mm comandati a distanza.\nPoich\u00e9 il velivolo rimase allo stadio di prototipo, nessuna apparecchiatura bellica venne mai installata a bordo.\nImpiego operativo.\nDopo dieci giorni di prove da fermo o in rullaggio, il giorno 23 aprile 1950, il pilota collaudatore Daniel Rastel esegu\u00ec una prova di rullaggio portando il velivolo alla velocit\u00e0 di 200 km/h: il SO-4000 pieg\u00f2 a sinistra e si intravers\u00f2. A causa del cedimento delle gambe del carrello d'atterraggio, il velivolo fin\u00ec con lo strisciare rumorosamente sul ventre della fusoliera tra un mare di scintille. Fortunatamente i motori si spensero e, malgrado i danni considerevoli, il velivolo ed il suo pilota riuscirono a cavarsela.\nNel successivo mese di maggio il Ministero della Difesa francese procedette ad annullare definitivamente il progetto relativo al SO-4000. La SNCASO decise di proseguire, comunque ed a proprie spese, il programma delle prove con l'obbiettivo di portare in volo il proprio bombardiere.\nDurante i lavori di riparazione la casa costruttrice decise di apportare anche alcune modifiche al velivolo, che fu messo nuovamente in condizione di effettuare le prove nel mese di ottobre del 1950; in questa seconda occasione tuttavia venne riscontrato un problema ai comandi, a causa del quale il velivolo non risult\u00f2 in grado di decollare. Dopo le nuove ed indispensabili modifiche, alla fine, il 14 febbraio 1951 Daniel Rastel fece compiere il primo, piccolo, balzo sulla pista al SO-4000.\nIl 15 marzo successivo Rastel decise, finalmente, di portare in volo l'aereo: ancora una volta, durante il rullaggio, il SO-4000 deriv\u00f2 a sinistra ma questa volta, a colpi di freno, il pilota riusc\u00ec a portare a termine il decollo. Una volta in volo il velivolo risult\u00f2 di difficile pilotaggio, soprattutto a causa di problemi di rollio e di risposta ai comandi verticali. Rastel, senza mai aver retratto il carrello, decise dopo soli 15 minuti di riportare il velivolo sulla pista, ponendo definitivamente fine alla vita del SO-4000."}
{"id": "3250871", "revid": "1543377", "url": "https://it.wikipedia.org/wiki?curid=3250871", "title": "Edy Hubacher", "text": "Biografia.\nAgli XI Giochi olimpici invernali (edizione disputatasi nel 1972 a Sapporo, Giappone) vinse la medaglia d'oro nel bob a quattro con i connazionali Jean Wicki, Hans Leutenegger e Werner Camichel, partecipando per la nazionale svizzera, superando quella italiana e la tedesca. Il tempo totalizzato fu di 4'43\"07, con un distacco inferiore al secondo rispetto agli altri classificati (4'43\"83 e 4'43\"92 i loro tempi). Inoltre vinse una medaglia di bronzo nel bob a due con Jean Wicki."}
{"id": "3250877", "revid": "256896", "url": "https://it.wikipedia.org/wiki?curid=3250877", "title": "Max Hoffmann", "text": "Biografia.\nEntr\u00f2 nell'esercito prussiano nel 1887 e frequent\u00f2 l'accademia militare di Berlino. Durante la guerra russo-giapponese del 1905 fu osservatore militare con il grado di capitano e in tale occasione pot\u00e9 constatare le lacune dell'esercito russo, nonch\u00e9 l'odio esistente tra gli stessi comandanti del suddetto esercito che tradiva scarsa capacit\u00e0 di comando e assenza di coordinazione.\nUfficiale di stato maggiore sul fronte orientale durante la prima guerra mondiale, ebbe modo a segnalarsi per le sue brillanti intuizioni strategiche tanto da essere considerato dalla storiografia come uno dei principali artefici alla base dei successi della Ottava Armata, successi che gli valsero la promozione a generale. Partecipo' ai negoziati per l'armistizio tra la Russia e la Germania Imperiale. \u00c8 sepolto nel cimitero militare degli invalidi di Berlino."}
{"id": "3250878", "revid": "599013", "url": "https://it.wikipedia.org/wiki?curid=3250878", "title": "Fabrizio Paterna", "text": "Biografia.\nFabrizio Paterna comincia la sua carriera sportiva praticando lotta greco-romana, all'et\u00e0 di 16 anni affascinato dalla KICK BOXING, dai suoi stili di combattimento (Semi-Light-Full), inizia a praticarla a Palermo sotto la guida del Maestro Tony Cardella. \nOggi insegna kickboxing nelle citt\u00e0 di Palermo, Carini, Partinico e Terrasini.\nNel 2002 ha promulgato il nome del Kilroy Team nella provincia di Palermo, club sportivo che si \u00e8 pi\u00f9 volte, negli anni, fregiato di titoli nazionali ed internazionali.\nLa costante crescita tecnica gli consente di affermarsi in numerose competizioni a livello nazionale ed internazionale, risultati che gli permettono nell'anno 96 di guadagnare la convocazione negli \"azzurrabili\" per la selezione della nazionale Italiana WAKO/FIKBMS nella specialit\u00e0 del semi-contact nella categoria -89\u00a0kg.\nNel 2016 consegue il Titolo Mondiale WUMA - KICK BOXING (Point fighting)."}
{"id": "3250880", "revid": "392652", "url": "https://it.wikipedia.org/wiki?curid=3250880", "title": "Compartimentazione", "text": "La compartimentazione, riferita alla terminologia marinaresca, \u00e8 la suddivisione di uno scafo in varie sezioni ermetiche ed indipendenti tra loro, dette compartimenti separabili completamente tra loro attraverso paratie stagne.\nIl fine della compartimentazione \u00e8 quello di assicurare la galleggiabilit\u00e0 della nave anche in caso di frattura dello scafo, che comporti l'allagamento di uno o pi\u00f9 compartimenti. La compartimentazione \u00e8 stata introdotta nella struttura degli scafi alla fine del XIX secolo e la sua tecnica \u00e8 stata affinata col tempo, dopo varie esperienze, non ultima l'affondamento del \"Titanic\"."}
{"id": "3250884", "revid": "104458", "url": "https://it.wikipedia.org/wiki?curid=3250884", "title": "Hochdorf an der Enz", "text": ""}
{"id": "3250885", "revid": "767487", "url": "https://it.wikipedia.org/wiki?curid=3250885", "title": "Area metropolitana di Belfast", "text": "L'area metropolitana di Belfast comprende Belfast e i comuni limitrofi. La popolazione complessiva \u00e8 di 579.276 abitanti. La zona \u00e8 stata classificata ufficialmente come area metropolitana alla fine del 1990 quando il governo ha cominciato a preparare un piano di coesione che avrebbe incluso la Regione di Belfast. Sei comuni (oltre a Belfast, Castlereagh, Carrickfergus, Lisburn, Newtownabbey e North Down) sono stati identificati come aree chiave all'interno dell'area metropolitana. L'area con centro Belfast \u00e8 definita come \"Belfast Metropolitan Urban Area\". (Vedi mappa).\nLe citt\u00e0 di fondazione comprendono Carrickfergus, Bangor, Lisburn, Hillsborough e Holywood. La recente riclassificazione di Lisburn come citt\u00e0 non cambia la sua posizione all'interno dell'area metropolitana."}
{"id": "3250895", "revid": "746117", "url": "https://it.wikipedia.org/wiki?curid=3250895", "title": "Pompeo Gorini", "text": "Fin dagli anni venti Gorini lavor\u00f2 per molti anni nelle amministrazioni coloniali italiane e presso il Ministero delle Colonie. Alla fine degli anni trenta arriv\u00f2 alla carica di prefetto, fu poi governatore in Harar (Africa Orientale Italiana) e, nel dopoguerra, segretario generale dell'amministrazione fiduciaria italiana in Somalia (A.F.I.S.)."}
{"id": "3250898", "revid": "1305772", "url": "https://it.wikipedia.org/wiki?curid=3250898", "title": "Chiesa dell'Immacolatella", "text": ""}
{"id": "3250899", "revid": "1543377", "url": "https://it.wikipedia.org/wiki?curid=3250899", "title": "Egretta rufescens", "text": "La garzetta rossastra (\"Egretta rufescens\" ) \u00e8 un Ardeidae di piccole dimensioni, che si riproduce nell'America centrale, nelle Bahamas, nei Caraibi, nella Costa del Golfo degli Stati Uniti d'America e nel Messico.\nDescrizione.\nDi media taglia, la garzetta rossastra raggiunge una lunghezza di 68\u201382\u00a0cm ed un'apertura alare attorno ai 116\u2013124\u00a0cm. Le zampe ed il collo sono lunghi; quest'ultimo \u00e8 di colore nero. Il becco \u00e8 punteggiato di macchie rosa ed ha la punta nera. I due sessi sono simili, ma vi sono due morfismi. Gli adulti che presentano il morfismo nero, presentano una colorazione grigiazzurro per il corpo, il capo rossastro ed il collo coperto di piume lunghe. Il morfismo bianco presenta invece un piumaggio interamente bianco. I giovani esemplari di garzetta rossastra hanno invece piumaggio marrone.\nBiologia.\nLa garzetta rossastra \u00e8 ritenuta fra gli ardeidae pi\u00f9 attivi, ed \u00e8 spesso vista in movimento. Insegue visivamente la preda nell'acqua poco profonda, spesso correndo energicamente ed usando l'ombra delle proprie ali i riflessi della luce sull'acqua quand'\u00e8 sul punto di fiocinare un pesce. La garzetta rossastra si nutre di pesci, rane, crostacei ed insetti. Il suo verso caratteristico \u00e8 un gracchiare basso e gutturale.\nRiproduzione.\nLa garzetta rossastra si riproduce negli acquitrini tropicali. Nidifica in colonie, talvolta con altre specie di ardeidae, solitamente su piattaforme sui rami degli alberi o di piccoli arbusti. Queste colonie sono spesso collocate nelle isole costiere. La garzetta rossastra ha un rituale di corteggiamento piuttosto rumoroso; in genere, richiede che si scuota il capo nella cerimonia di saluto, per poi dare il via ad inseguimenti e voli in cerchio. Inoltre, bisogna che il maschio arruffi le piume posteriori, quelle del collo e quelle della cresta, mentre sbatte il becco.\nConservazione.\nLa \"IUCN Red List\" classifica questa specie come prossima alla minaccia (\"Near Threatened\"). \nSecondo il \"Texas Parks and Wildlife Department\", negli USA vi sono solo 1.500 o 2.000 coppie fertili di garzetta rossastra, la maggior parte delle quali si trova in Texas. In Texas \u00e8 classificata come \"specie minacciata\" ed \u00e8 oggetto di speciale protezione."}
{"id": "3250903", "revid": "729019", "url": "https://it.wikipedia.org/wiki?curid=3250903", "title": "Operazione Chastise", "text": "Loperazione Chastise (castigo) fu un attacco aereo pianificato dal Bomber Command della RAF durante la seconda guerra mondiale. Svoltosi nell'ambito della battaglia della Ruhr e condotto dal 617\u00ba squadrone, l'obiettivo della missione era la demolizione delle dighe tedesche sui fiumi Eder, Sorpe e M\u00f6hne al fine di inondare le zone circostanti, ricche di impianti industriali.\nStoria.\nBombe e uomini speciali.\nL'attacco alle dighe dei fiumi Eder, Sorpe e M\u00f6hne fu voluto dallo Stato Maggiore della RAF (Royal Air Force \u2013 l'aeronautica militare del Regno Unito) contro il parere di Arthur Harris, comandante in capo del Bomber Command (l'unit\u00e0 addetta alle azioni di bombardamento della RAF), che anzi il 18 febbraio 1943 protest\u00f2 vivamente con Charles Portal, capo di Stato Maggiore della RAF.\nAd ogni modo per compiere la missione fu allestito, il 21 marzo 1943, uno squadrone, il 617\u00ba inquadrato nel 5th Group, composto dai migliori uomini del Bomber Command che si addestrarono per circa un mese per imparare ad usare le speciali bombe che avrebbero dovuto aprire una breccia nelle possenti dighe tedesche.\nQueste bombe particolari erano state commissionate sin dal 1942 dallo Stato Maggiore della RAF a Barnes Wallis, ingegnere dell'Operational Research Section, che mise a punto delle bombe rimbalzanti (\"bouncing bomb\"): di forma cilindrica, alte 1,52 m e dal diametro di 1,27 m, pesanti 4.196 kg e riempite con 2.994\u00a0kg di esplosivo RDX (anche noto come T4). L'idea era quella di sganciare la bomba dalla fusoliera di un bombardiere Avro Lancaster e farla rimbalzare in avanti pi\u00f9 volte, sfruttando la forza d'inerzia, fino ad esplodere contro la parete interna della diga. Cos\u00ec veniva anche evitato il problema delle reti antisiluro. Col tempo Wallis perfezion\u00f2 la sua invenzione aggiungendo un congegno per imprimere un moto di rotazione attorno all'asse della bomba in senso contrario a quello della direzione di lancio, e un meccanismo di scoppio ritardato per far s\u00ec che la detonazione avvenisse ad alcuni metri di profondit\u00e0 (nel caso di detonatori malfunzionanti tre pistole idrostatiche avrebbero provveduto all'esplosione dopo un minuto e mezzo).\nChe il 617\u00ba squadrone fosse composto dagli equipaggi migliori era richiesto dalle particolari modalit\u00e0 di lancio delle \"bouncing bomb\". Esse dovevano essere sganciate alla bassissima quota di 18 m alla velocit\u00e0 di 354 km/h ed a una distanza dalla diga compresa tra i 366 e i 421 m. Altrimenti sarebbero affondate o esplose a contatto con l'acqua. Il comandante dello squadrone, Guy Gibson, si impegn\u00f2 assieme al comandante del 5th Group, Ralph Cochrane, a studiare dei metodi per permettere di rispettare questi severi paletti. Il problema della giusta altezza (non esistevano altimetri per quote cos\u00ec basse e con un ragionevole errore assoluto) venne risolto da Gibson grazie ad un'idea che gli venne in mente mentre stava osservando il gioco di luci di uno spettacolo di ballerine a Charing Cross: egli intu\u00ec che bastava installare sotto la fusoliera dei Lancaster due proiettori, uno a prua e uno a poppa, angolati in modo tale che i loro dischi luminosi collimassero sull'acqua solo se la quota era di 18 metri precisi. Il secondo inconveniente, quello della giusta distanza, fu superato da un tenente colonnello dello Stato Maggiore che propose di costruire una sorta di fionda a \"Y\" posizionata a 61 cm da un semplice oculare di puntamento; quando i vertici della \"Y\" avessero combaciato con le torrette delle dighe, stando ad una velocit\u00e0 di 354\u00a0km/h, la distanza sarebbe stata ottimale per il lancio della \"bouncing bomb\".\nAvvicinamento agli obiettivi.\nL'operazione Chastise, iniziata il 16 maggio 1943 e pianificata in tutto e per tutto da Cochrane, capo del 5th Group, prevedeva lo scaglionamento di 19 Lancaster in tre ondate cos\u00ec composte:\nIl volo era da svolgersi categoricamente sotto i 450 m per evitare l'identificazione da parte dei radar tedeschi. Inizialmente le cose volsero al peggio per il 617\u00ba squadrone: l'aereo \"W\" di Munro ebbe un guasto meccanico sopra lo Zuiderzee e torn\u00f2 in Inghilterra, \"H\" fu colpito dalla contraerea di Vlieland e fece rotta per la base di partenza, di \"E\" e \"K\" si perse ogni traccia (forse furono abbattuti o precipitarono a seguito di gravi guasti meccanici) cosicch\u00e9 della seconda ondata rimase solo McCarthy.\nAttacco alla diga del M\u00f6hne.\nSulla diga del M\u00f6hne attacc\u00f2 per primo Gibson alle 00:28 del 17 maggio. Sotto una pesante reazione della FlaK il puntatore F.M. Spafford sganci\u00f2 la \"bouncing bomb\" a circa 400 m dal bersaglio, centrato in pieno ma solo danneggiato dall'esplosione. Gibson, capo della formazione, ordin\u00f2 a Hopgood di tentare la sua stessa manovra. In fase d'avvicinamento \"M\" fu colpito ad un motore e nonostante gli sforzi del pilota l'aereo venne travolto dall'esplosione della bomba avvenuta a contatto con l'acqua. Quindi fu la volta di Martin, anch'esso colpito a un serbatoio e agli alettoni, che non precipit\u00f2 ma lanci\u00f2 troppo presto la bomba che si inabiss\u00f2 nello specchio d'acqua. Invece Young e il suo \"A\", grazie anche al puntatore V.S. MacCausland, colpirono nello stesso punto in cui era esplosa la bomba di Gibson, ma la diga non croll\u00f2.\nCi volle un altro centro dello \"J\" di Maltby e del puntatore J. Fort per far sgretolare piano piano la parte centrale della diga, che in poco tempo rivers\u00f2 dalla falla di 1.200 m\u00b2 milioni di litri d'acqua nella valle. Visto il successo riportato dai suoi uomini, Gibson inoltr\u00f2 al comando del 5th Group la parola in codice \"\"Nigger\" (il nome del suo cane preferito ucciso il giorno prima da un'auto a Scampton, luogo di partenza per tutti gli aerei dell'operazione Chastise) e ordin\u00f2 di fare rotta per la diga dell'Eder.\nAttacco alla diga dell'Eder.\nIndifesa, la diga dell'Eder fu dapprincipio attaccata numerose volte da Shannon, ma non riusc\u00ec mai ad allinearsi correttamente e alla fine dovette lasciare il posto a Maudslay, il cui puntatore sganci\u00f2 la bomba che batt\u00e9 sul parapetto della diga esplodendo su una vicina collina. Shannon tent\u00f2 di nuovo l'impresa e al terzo nuovo tentativo il suo puntatore L.J. Sumpter posizion\u00f2 la bomba correttamente. Tuttavia per aprire una breccia fu necessario l'intervento di Knight e del suo puntatore E.C. Johnson, che frantumarono la diga alle ore 01:54.\nTrasmessa la parola in codice \"Dinghy\"\" (il soprannome di uno dei suoi uomini) Gibson torn\u00f2 sulla diga del M\u00f6hne per sincerarsi dei danni quindi, assieme al resto della formazione, torn\u00f2 in Inghilterra, mai raggiunta dallo \"A\" di Young e dal \"B\" di Astell (quest'ultimo peraltro mai chiamato ad attaccare le dighe) perch\u00e9 abbattuti dalla caccia notturna tedesca.\nAttacco alle dighe dell'Ennepe e del Sorpe.\nMentre Gibson conduceva i due attacchi alle dighe del M\u00f6hne e dell'Eder, l'aereo \"T\" di McCarthy, unico superstite della seconda ondata, lanci\u00f2 tramite il puntatore G.L. Johnson, alle 00:45, la sua bomba che colp\u00ec la parte alta della diga del Sorpe, riuscendo solo a sgretolarla. Anche \"F\" di Brown centr\u00f2 la diga che per\u00f2, come quella sul M\u00f6hne, resistette anche al secondo colpo.\nIl Lancaster di Townsend (\"O\") riusc\u00ec a far cadere la sua \"bouncing bomb\" sulla diga dell'Ennepe ma probabilmente questa non esplose perch\u00e9 l'equipaggio non not\u00f2 nulla.\nTra gli altri aerei della terza ondata, Anderson non trov\u00f2 nessun obiettivo, e di Burpee e Ottley non si seppe pi\u00f9 nulla.\nConseguenze.\nIl 617\u00ba squadrone usc\u00ec martoriato dall'operazione Chastise: non tornarono infatti 8 aerei su 19, perirono 53 uomini esperti e altri 3 finirono prigionieri. Lo squadrone, assieme al suo comandante Guy Gibson, fu insignito della Victoria Cross da re Giorgio VI e fu soprannominato \"\"The Dam Busters\" (i distruttori di dighe) e assunse come motto \"apr\u00e8s moi le d\u00e9luge\"\" (\"dopo di me il diluvio\", mutuato dall\"Apr\u00e8s nous le d\u00e9luge\" di Madame de Pompadour).\nLa citt\u00e0 di Neheim-Husten, otto chilometri a valle della diga sul M\u00f6hne, venne investita dai flutti al massimo della loro violenza: persero la vita 859 persone. Nei pressi della citt\u00e0 c'era anche un campo di Zwangsarbeiter, cittadini stranieri deportati in Germania e costretti al lavoro coatto, in prevalenza contadine ucraine: ne morirono 750. Nei 210 milioni di tonnellate d'acqua fuoriusciti dalla diga sul M\u00f6hne annegarono almeno 1600 civili.\nNella Germania nazista furono sommersi trenta km\u00b2 di territorio, con almeno 125 fabbriche, 25 ponti e alcuni nodi ferroviari.\nArthur Harris, comandante in capo del Bomber Command che nessun merito aveva avuto per l'azione, in quanto pianificata dal comandante del 5th Group Ralph Cochrane, fece tesoro del successo e cambi\u00f2 rapidamente idea sul 617\u00ba squadrone affermando: \"\u00c8 mia intenzione utilizzare questo squadrone per compiti speciali anche in futuro\"."}
{"id": "3250906", "revid": "149587", "url": "https://it.wikipedia.org/wiki?curid=3250906", "title": "Chiesa dell'Itria", "text": ""}
{"id": "3250908", "revid": "767487", "url": "https://it.wikipedia.org/wiki?curid=3250908", "title": "La parola all'accusa", "text": "La parola all'accusa (\"I Accuse\") \u00e8 un film del 2003, diretto da John Ketcham, con John Hannah e Estella Warren.\nTrama.\nUna giovane viene stuprata dal medico dell'ospedale ma lei non pu\u00f2 provarlo."}
{"id": "3250909", "revid": "729019", "url": "https://it.wikipedia.org/wiki?curid=3250909", "title": "Stazione di Romagnano Sesia", "text": "La stazione di Romagnano Sesia \u00e8 una stazione ferroviaria dell'omonimo comune al servizio delle ferrovie Novara-Varallo, utilizzata soltanto da treni turistici e merci, e Santhi\u00e0-Arona, chiusa al traffico dal 2012.\nStoria.\nLa stazione entr\u00f2 in funzione il 22 febbraio 1883 in occasione dell'apertura della tratta ferroviaria fra Romagnano Sesia e Vignale.\nTra il 1905 e il 1906, la linea originariamente gestita dalla Societ\u00e0 per le Strade Ferrate del Mediterraneo venne incorporata nella rete delle Ferrovie dello Stato che ne assunse la gestione e l'esercizio.\nLa costruzione della ferrovia Santhi\u00e0-Arona, attivata fra il 1905 e il 1906, rese necessario alzare il piano del ferro in virt\u00f9 del fatto che la nuova linea correva in rilevato, e cos\u00ec venne costruito un nuovo fabbricato viaggiatori dello stesso stile architettonico degli altri fabbricati presenti sulla ferrovia stessa (sprovvisto per\u00f2 del caratteristico lucernario posto sulla sommit\u00e0 del tetto). Il nuovo impianto, sostitu\u00ec il precedente originario,le cui vestigia sono tuttora visibili a quota inferiore.\nSuperate le due guerre mondiali rimanendo pressoch\u00e9 indenne, nel periodo 1985-1986 la stazione fu interessata da lavori di ammodernamento tecnologico che investirono prima la Santhi\u00e0-Arona, e nel 1991-1992 la Novara-Varallo. In ultima occasione il piazzale binari fu interessato da un riordino generale, ultimato alla fine degli anni novanta con l'installazione dell'Apparato Centrale Elettrico a Itinerari, che sostitu\u00ec l'azionamento manuale dei segnali, degli scambi e dei passaggi a livello. Nella stessa occasione vennero ricostruiti i marciapiedi all'altezza di 55 cm sul piano del ferro e realizzato il sottopassaggio pedonale che funge anche da accesso secondario per accedere dalla parte opposta alla ferrovia. Quest'ultima realizzazione purtroppo comport\u00f2 la soppressione delle originarie colonne idriche per il rifornimento delle locomotive a vapore, del giardinetto e del fabbricato dei gabinetti.\nDal 2000 la gestione delle due linee, e con esse quella della stazione di Romagnano Sesia, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Bronze\".\nLa sospensione della ferrovia Santhi\u00e0-Arona, avvenuta dal 17 giugno 2012, comport\u00f2 l'utilizzo dei soli primi due binari, mettendo in discussione tutti i lavori di ammodernamento realizzati. Il 15 settembre 2014 fu sospeso il servizio passeggeri anche sulla linea Novara-Varallo limitando il traffico di Romagnano Sesia al solo servizio merci per la cartiera Kimberly-Clark e al traffico turistico inaugurato dal 24 maggio dell'anno seguente, in occasione di Expo 2015, riproposto in seguito su base periodica a cura della Fondazione FS.\nStrutture e impianti.\nLa stazione \u00e8 dotata di sei binari passanti, di cui cinque provvisti di marciapiedi per i viaggiatori e uno di servizio per le manovre dei locomotori. I marciapiedi sono provvisti di pensiline e collegati da un sottopassaggio pedonale. Sono presenti in stazione pannelli informativi audio e video per le partenze dei treni.\nIl traffico passeggeri della Novara-Varallo \u00e8 svolto sui primi due binari; di cui il primo usato per la maggior parte del traffico e il secondo per gli incroci. Il traffico per la Santhi\u00e0-Arona era svolto sui binari 3 e 4; di cui il terzo usato per la maggior parte delle fermate e transiti, poich\u00e9 di corretto tracciato, mentre il quarto per gli incroci. Il binario 5 \u00e8 usato in prevalenza dai treni merci in arrivo da Novara, che hanno termine e rottura di carico a Romagnano Sesia, in attesa di entrare nello scalo della Kimberly-Clark.\nSul primo marciapiede, lato Varallo \u00e8 posta a monumento la locomotiva FS 880 004, che fece servizio sulla ferrovia della Valsesia fino alla fine degli anni settanta, e a quota inferiore, il fabbricato viaggiatori originale del 1883 usato per la gestione dell'area Servizio Lavori; lo Scalo Merci, \u00e8 dotato di tre binari tronchi, e ad oggi gli stessi sono utilizzati per il ricovero dei mezzi per l'ispezione delle linee.\nIl fabbricato viaggiatori ( di inizio Novecento) \u00e8 sviluppato su due piani. Al piano terra, sono ubicati gli Uffici di servizio di RFI costituiti dal Dirigente Movimento che regola il traffico della stazione mediante apparato ACEI. La sala d'attesa e la biglietteria a sportello risultano chiusi per effetto della sospensione al traffico commerciale delle due linee ferroviarie.\nDegno di nota \u00e8 il fabbricato del Caff\u00e8 Ristoratore costruito interamente in legno sullo stile degli chalet di alta montagna; una struttura risalente all'inizio del 1900, anno di costruzione della nuova stazione e in buono stato di conservazione. Una caratteristica torre dell'acqua in mattoni a pianta ottagonale e cornicione lambrecchinato \u00e8 ubicato in direzione dello scalo merci, ed oggi inattivo.\nUna vestigia visibile ancora dell'impianto originario, \u00e8 la rimessa locomotive, posta poco distante dal magazzino merci in direzione di Novara/Arona.\nMovimento.\nLa stazione era servita, fino al 15 settembre 2014, dai treni regionali svolti da Trenitalia nell'ambito del contratto di servizio stipulato con la Regione Piemonte.\nL'impianto resta tuttavia servito su calendario da treni storici della Fondazione FS, in cui sono previsti collegamenti diretti con la localit\u00e0 di Milano, e dai treni merci effettuati due volte a settimana da Trenitalia, per il porto di Monfalcone tramite lo scalo merci di Novara Boschetto, destinati alla cartiera Kimberly-Clark.\nServizi.\nLa stazione, che RFI classifica nella categoria \"Bronze\" \u00e8 dotata di pannelli informativi audio e video per le partenze dei treni ed un impianto di videosorveglianza. Essa dispone di:"}
{"id": "3250915", "revid": "204391", "url": "https://it.wikipedia.org/wiki?curid=3250915", "title": "Dilatazione e raschiamento", "text": ""}
{"id": "3250916", "revid": "2008491", "url": "https://it.wikipedia.org/wiki?curid=3250916", "title": "Si faran... canzone", "text": "Si faran... canzone \u00e8 un album di Loretta Goggi, uscito nel 1991, per la Fonit Cetra, ultimo album inciso in studio fino ad oggi dalla cantante.\nLa storia del disco.\nTra le nove canzoni dell'album, si ricordano \"Storie all'italiana\", \"Temporale\", \"Si faran...canzone\", scritta da Giorgio Conte (che d\u00e0 il titolo all'album), e \"Come amano le donne\" del cantautore Alessandro Bono.\nTutte le canzoni sono state presentate nel programma condotto dalla stessa Goggi su Telemontecarlo \"Festa di compleanno\".\nIl disco, uscito all'epoca gi\u00e0 in formato digitale, \u00e8 stato ristampato nel 2010 nella collana Original Album Series edita dalla Rhino Records per la Warner Fonit."}
{"id": "3250921", "revid": "124808", "url": "https://it.wikipedia.org/wiki?curid=3250921", "title": "I Accuse", "text": ""}
{"id": "3250929", "revid": "110157", "url": "https://it.wikipedia.org/wiki?curid=3250929", "title": "Krasnogvardejskij rajon (Kraj di Stavropol')", "text": "Il Krasnogvardejskij rajon () \u00e8 un rajon del Kraj di Stavropol', nel Caucaso; il capoluogo \u00e8 Krasnogvardejskoe. Istituito nel 1957, ricopre una superficie di 2.263 chilometri quadrati."}
{"id": "3250930", "revid": "72396", "url": "https://it.wikipedia.org/wiki?curid=3250930", "title": "C'\u00e8 poesia 2", "text": ""}
{"id": "3250935", "revid": "729019", "url": "https://it.wikipedia.org/wiki?curid=3250935", "title": "Stazione di Borgomanero", "text": "La stazione di Borgomanero \u00e8 una stazione ferroviaria dell'omonimo comune al servizio delle ferrovie Novara-Domodossola,culmine della Santhi\u00e0-Arona, sospesa al traffico dal 2012.\nStoria.\nLa stazione entr\u00f2 in funzione il 10 marzo 1864 in occasione dell'apertura della tratta ferroviaria fra Vignale e Gozzano, che successivamente fu prolungata a Domodossola.\nNel 1905, l'impianto fu raggiunto dalla ferrovia Santhi\u00e0-Arona, che fu completata fino ad Arona l'anno successivo: d'allora la stazione divenne un punto di diramazione.\nDal 2000 la gestione dell'intera linea, e con essa quella della stazione di Borgomanero, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Bronze\". Negli anni successivi furono soppressi sia il servizio merci che quello della biglietteria a sportello. Quest'ultimo riprese nel 2009.\nFino al 2009 la stazione ospitava in una palazzina ubicata lato Domodossola-Arona anche il Dirigente Centrale Operativo, presidiato da nove addetti, che controllava anche le stazioni limitrofe. Con l'informatizzazione del sistema esso fu spostato presso la sede centrale di Torino Lingotto. I locali, di conseguenza, rimasero impresenziati e abbandonati.\nNel dicembre 2013 il fabbricato viaggiatori venne parzialmente chiuso con la conseguente soppressione della biglietteria e della sala d'attesa; all'esterno del fabbricato viaggiatori fu quindi installata una biglietteria self service.\nStrutture e impianti.\nLa stazione \u00e8 dotata di cinque binari serviti da banchine dotate di tettoia e collegati per mezzo di un sottopassaggio.\nIl terzo binario \u00e8 di corretto tracciato della Novara-Domodossola: su questo avviene la maggior parte del traffico, mentre il quarto \u00e8 normalmente usato per incroci o precedenze.\nIl traffico della linea Santhi\u00e0-Arona avveniva principalmente sui primi due binari: il primo di corretto tracciato, il secondo per le precedenze. A seguito della sospensione del traffico l'utilizzo di questi due binari \u00e8 solo saltuario.\nL'impianto \u00e8 telecomandato a distanza con il sistema CTC, mediante il Dirigente Centrale Operativo con sede a Torino Lingotto.\nPresso la stazione \u00e8 sito anche uno scalo merci in direzione Novara-Santhi\u00e0. Il fabbricato merci, cos\u00ec come il fascio binari al suo servizio, viene utilizzato come ricovero per attrezzature di RFI. \nFino agli inizi degli anni 2000 la stazione era dotata di un raccordo con un'adiacente ditta di granaglie posto in prossimit\u00e0 del quinto binario.\nIl fabbricato viaggiatori si sviluppa su due piani. Al piano terra erano ubicati la sala d'attesa dotata di biglietteria a sportello: la sala \u00e8 chiusa e ceduta in comodato ad una associazione locale. Accanto ad essa vi erano gli uffici del dirigente movimento, dotati di apparati ACEI.\nMovimento.\nLa stazione \u00e8 servita da treni regionali effettuati da Trenitalia nell'ambito del contratto di servizio stipulato con la Regione Piemonte.\nI treni appartengono solo alla linea Novara-Domodossola; dal 2012 la linea Santhi\u00e0-Arona risulta sospesa al traffico e autosostituita.\nServizi.\nNella stazione, che RFI classifica nella categoria \"Bronze\", sono presenti pannelli d'informazione audio e video per le partenze dei treni. Essa dispone di:"}
{"id": "3250938", "revid": "287204", "url": "https://it.wikipedia.org/wiki?curid=3250938", "title": "Battaglia di Pantelleria", "text": ""}
{"id": "3250943", "revid": "767487", "url": "https://it.wikipedia.org/wiki?curid=3250943", "title": "Stampa schermo", "text": "Il tasto Stampa schermo, abbreviato Stamp sulle tastiere italiane (sulle tastiere inglesi indicato con Print screen, Prt Scr o Print Scrn), \u00e8 un tasto speciale delle tastiere PC IBM/Windows, dove generalmente \u00e8 abbinato a R Sist.\nUtilizzo.\nNato come tasto da usarsi nei sistemi operativi basati su interfaccia a riga di comando (come l'MS-DOS) per inviare alla stampante predefinita l'intero contenuto del buffer video, sui moderni sistemi con interfaccia grafica la sua pressione copia un'immagine bitmap del contenuto dello schermo (screenshot) in un'area di memoria apposita detta \"Appunti\".\nSui sistemi Windows la pressione del tasto cattura l'intero contenuto dello schermo mentre la sua pressione con il tasto Alt copia un'immagine della sola finestra selezionata. La pressione del tasto in combinazione con i tasti \"Alt sinistro\" e \"Maiuscolo sinistro\" attiva una modalit\u00e0 ad alto contrasto per le persone con difetti visivi.\nSui Desktop environment GNOME e KDE l'uso del tasto \u00e8 simile a Windows, con l'aggiunta che dopo la cattura dell'immagine compare una finestra per l'eventuale salvataggio su file.\nI sistemi Apple Macintosh non hanno il tasto \"Stampa schermo\": la combinazione usata per ottenere lo stesso effetto prevede la pressione dei tasti + insieme ad un altro numero che seleziona cosa copiare, ad esempio, ++ stampa lo schermo intero, ++ stampa una selezione. \u00c8 possibile stampare il Dock o le finestre singole utilizzando la combinazione +++, e cliccando sull'elemento."}
{"id": "3250945", "revid": "253269", "url": "https://it.wikipedia.org/wiki?curid=3250945", "title": "Vivian Blaine", "text": "Biografia.\nDotata di una bellezza fresca e seducente, inizi\u00f2 la sua carriera di attrice teatrale nel 1934 e, per tutti gli anni quaranta, fu la spigliata interprete di numerose pellicole della 20th Century Fox, soprattutto di genere brillante. Ebbe l'occasione di recitare come protagonista al fianco della coppia comica Stanlio e Ollio, nel film \"Gli allegri imbroglioni\" (1943).\nPartecip\u00f2 alla commedia musicale \"Guys and Dolls\" (\"Bulli e pupe\"), in cui impersonava con grande brio la svampita Miss Adelaide, e che port\u00f2 con successo a Broadway dal 1950 al 1951, e poi a Londra nel 1953, Interpret\u00f2 anche la versione cinematografica della commedia, insieme a Marlon Brando e Frank Sinatra. \nNegli anni seguenti l'attrice dirad\u00f2 i propri impegni professionali, apparendo talvolta come guest star in diverse serie televisive, come \"Love Boat\" e \"La signora in giallo\".\nVita personale.\nVivian Blaine si spos\u00f2 pi\u00f9 volte. La prima, nel 1945, con Manny Franks da cui divorzi\u00f2 nel '56. La seconda, con Milton Rackmil: sposati nel 1959, i due divorziarono nel 1961. Il terzo matrimonio, celebrato nel '73, con Stuart Clark. fu pi\u00f9 longevo e dur\u00f2 fino alla morte dell'attrice, nel 1995.\nMor\u00ec per un attacco cardiaco all'et\u00e0 di settantaquattro anni, il 9 dicembre 1995."}
{"id": "3250946", "revid": "486946", "url": "https://it.wikipedia.org/wiki?curid=3250946", "title": "Tasto Stamp", "text": ""}
{"id": "3250950", "revid": "92723", "url": "https://it.wikipedia.org/wiki?curid=3250950", "title": "Monastero di Santa Caterina", "text": ""}
{"id": "3250951", "revid": "2730", "url": "https://it.wikipedia.org/wiki?curid=3250951", "title": "North Carolina Central University", "text": "La North Carolina Central University (NCCU) \u00e8 un'universit\u00e0 che offre programmi di studio in numerosi campi e conferisce titoli accademici che vanno dal diploma di laurea, al master, al dottorato. Fa parte delle Historically Black Colleges and Universities.\nStoria.\nLa North Carolina Central University venne fondata dal farmacista di colore James E. Shepard\ncol nome di National Religious Training School and Chautauqua\nfor the Colored Race.\nFu costituita nel 1909 come istituzione privata e apr\u00ec le porte il 5 luglio 1910 nel quartiere Hayti, abitato da gente di colore, a sud di Durham. Alla sua realizzazione contribuirono vari benefattori: l'uomo di affari John Merrick, il medico Aaron Moore, l'educatore William Gaston Pearson e Brodie Leonidas Duke che don\u00f2 20 dei 25 acri (100.000 m2) del terreno su cui sorgeva la scuola.\nLa scuola fu venduta e riorganizzata nel 1915, diventando il National Training School, sostenuta dalla filantropa Margaret Olivia Slocum Sage di New York. Divent\u00f2 un istituto finanziato dai contribuenti nel 1923, e fu rinominata Durham State Normal School. Nel 1925 venne rinominata North Carolina College for Negroes, il solo liberal arts college per studenti neri sostenuto dallo stato.\nShepard esort\u00f2 l'assemblea generale del North Carolina a sostenere il college; quando si recava a Raleigh per perorare il sostegno al college da parte dell'assemblea legislativa, Shepard usava l'auto perch\u00e9 il treno era diviso con sezioni separate per i neri. La prima classe del college di quattro anni concesse i primi diplomi nel 1929.\nIl college fu accreditato dalla Southern Association of Colleges and Secondary Schools come istituzione di classe \"A\" nel 1937 e fu ammesso a farne parte nel 1957. Istitu\u00ec corsi School of Arts and Sciences nel 1939, nella Facolt\u00e0 di Giurisprudenza nel 1940 e la Scuola di biblioteconomia nel 1941. Nel 1947, l'Assemblea Generale cambi\u00f2 il nome dell'istituto in North Carolina College at Durham.\nIl 6 ottobre 1947, Shepard, fondatore e presidente, mor\u00ec e gli succedette nel 1948 Alfonso Elder. Elder rimase con l'istituzione fino alla sua pensione il 1\u00ba settembre 1963. Samuel P. Massie fu nominato terzo presidente il 9 agosto 1963 e si dimise il 1\u00ba febbraio 1966. Il 1\u00ba luglio 1967, Albert N. Whiting assunse le sue funzioni di presidente fino al suo ritiro il 30 giugno 1983.\nL'Assemblea Generale del 1969 design\u00f2 l'istituzione come una delle universit\u00e0 regionali dello Stato e il suo nome fu cambiato in North Carolina Central University. Dal 1972, la NCCU divenne parte dell'University of North Carolina system. Il 1\u00ba luglio 1972, il Bachelor's degree e l'universit\u00e0 statale vennero riunite per diventare la Consolidated University of North Carolina, comprendente 16 campus, guidata da un unico presidente e disciplinata dall'University of North Carolina Board of Governors. Tuttavia, ogni campus era guidato da un proprio chancellor e un proprio consiglio amministrativo (Board of Trustees).\nA Whiting successero in qualit\u00e0 di chancellor LeRoy T. Walker, Tyronza R. Richmond, Dr. Donna J. Benson, L. Julius Chambers (che era stato precedentemente direttore-consulente del NAACP Legal Defense and Education Fund), James H. Ammons e il 1\u00ba agosto 2007, Nelms Charlie.\nQuestioni riguardanti il riconoscimento di titoli di studio.\nNel 2008 venne reso noto che l'universit\u00e0 aveva, dal 2004, istituito un piccolo campus satellite presso la New Birth Missionary Baptist Church nella cittadina di Lithonia nello stato della Georgia il cui pastore (ministro del culto), il vescovo Eddie L. Long, \u00e8 un membro del consiglio di amministrazione dell'Universit\u00e0 di fondazione.\nL'University of North Carolina System, che non era a conoscenza dell'esistenza di questa succursale, rifiut\u00f2 di riconoscere i diplomi rilasciati ai 25 studenti che avevano partecipato a quel programma di studi.\nCampus.\nIl campus \u00e8 situato circa un miglio a sud del centro di Durham e circa tre miglia ad est dalla Universit\u00e0 Duke. Il campus \u00e8 nel National Register of Historic Places.\nOrganizzazione.\nLa North Carolina Central University fa parte dell'University of North Carolina system. Il campus \u00e8 governato da un consiglio di tredici membri (Board of Trustees). Otto membri sono eletti dal consiglio direttivo del University of North Carolina system (UNC System\u2018s Board of Governors) e quattro dal governatore dello stato. Il presidente dell'associazione studentesca (Student Government Association) ne fa parte di diritto. Il Board of Trustees elegge i suoi funzionari annualmente e si riunisce cinque volte all'anno. Nel 2009 l'universit\u00e0 aveva 5.326 studenti non laureati e 1.253 laureati, tutti a tempo pieno (full time students). L'ottantacinque per cento erano afroamericani, il sei per cento bianchi e il due per cento ispanici. Nel 2007 il rapporto studenti docenti era di tredici a uno.\nPresidenti.\nElenco cronologico dei presidenti:\nCancellieri.\nElenco cronologico dei cancellieri:\nDidattica.\nTitoli di studio.\nLa North Carolina Central offre 36 master e first professional degree.\nIstituti di ricerca.\nLa North Carolina Central University con l'African American Jazz Caucus sponsorizza il Jazz Research Institute che tiene annualmente il Summer Jazz Festival e offre un programma in Jazz Studies.\nAttivit\u00e0 studentesche.\nLa North Carolina Central University ha 130 organizzazioni studentesche e 12 honor societies.\nSport.\nLa North Carolina Central University promuove quattordici squadre sportive maschili e femminili che partecipano alla National Collegiate Athletic Association (NCAA) nella Division I come membro recentemente riammesso della Mid-Eastern Athletic Conference. Tra gli sport praticati: calcio, softball, baseball, pallacanestro, atletica leggera, tennis, pallavolo, bowling e golf."}
{"id": "3250959", "revid": "287204", "url": "https://it.wikipedia.org/wiki?curid=3250959", "title": "Jasmin Kurtic", "text": ""}
{"id": "3250960", "revid": "748037", "url": "https://it.wikipedia.org/wiki?curid=3250960", "title": "Monastero di Santa Caterina (Cefal\u00f9)", "text": "L'ex monastero di Santa Caterina \u00e8 l'edificio che ospita il palazzo municipale di Cefal\u00f9. L'edificio \u00e8 annesso alla chiesa sconsacrata di santa Caterina d'Alessandria.\nIl monastero.\nL'ex monastero femminile benedettino occupa un'area di 2.500 m2 di fronte al duomo. Dell'originaria costruzione del XII-XIII secolo restano il portale dell'ingresso principale, ad arco acuto in conci di pietra squadrata, un prospetto di una piccola finestra squadrata e i resti di quella che poteva essere una bifora. Il monastero accoglieva monache dalla famiglie nobili della citt\u00e0 e nel Settecento venne modificato in modo da assumere le caratteristiche dei palazzi nobiliari del tempo. Con l'abolizione degli ordini religiosi nel 1866 divenne propriet\u00e0 statale e fu adibito a distretto militare: per le nuove esigenze vi fu innalzata una torre quadrangolare addossata al muro di cinta. Dagli anni cinquanta vi ha sede il \"Palazzo di Citt\u00e0\".\nIl chiostro.\nIl chiostro di pianta rettangolare era di raccordo a tutti gli ambienti del complesso monastico (chiesa, ambienti per la vita comunitaria, officine, cellerie). L'ex chiesa utilizzata per mostre e convegni, presenta una pianta ottagonale, opera dell'architetto Giovanni Biagio Amico (1684-1754). Resta ben poco del decoro barocco e neoclassico."}
{"id": "3250963", "revid": "2130303", "url": "https://it.wikipedia.org/wiki?curid=3250963", "title": "Chiesa dell'Itria (Cefal\u00f9)", "text": "La chiesa dell'Itria \u00e8 un edificio religioso di Cefal\u00f9.\nDescrizione.\nLa chiesa sorge in Piazza Crispi, addossata al bastione di capo Marchiafava. In origine si trattava di due chiese contigue, San Giovanni Evangelista e Santa Maria dell'Odigitria, comunemente detta \"dell'Itria\". La prima, probabilmente di origini cinquecentesche, apparteneva alla confraternita dello stesso titolo, citata in atti notarili del 1509 e del 1535. La seconda era in origine una cappella, intitolata a San Michele Arcangelo, anch'essa di propriet\u00e0 della confraternita. In seguito ceduta al vescovo Ottaviano Preconio, che istitu\u00ec la confraternita di Santa Maria dell'Itria (o di San Nicola da Tolentino) e la cappella venne presto trasformata in chiesa e oratorio.\nLe due chiese divennero un'unica parrocchia nel 1961, con il titolo dell'Itria e di San Giovanni. Di conseguenza, i due edifici vennero unificati aprendo delle arcate sulla parete all'interno, per farle comunicare, e creando, all'esterno, un unico prospetto."}
{"id": "3250965", "revid": "729019", "url": "https://it.wikipedia.org/wiki?curid=3250965", "title": "Strada statale 205 Amerina", "text": "La strada statale 205 Amerina (SS 205), ora in parte strada regionale 205 Amerina (SR 205), \u00e8 una strada regionale italiana\nStoria.\nLa strada statale 205 venne istituita nel 1959 con i seguenti capisaldi d'itinerario: \"Innesto S.S. n. 3 Narni Scalo - Amelia - Lugnano in Teverina - Guardea - Baschi - Innesto S.S. n. 71 presso stazione FF.SS. di Orvieto.\"\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Umbria che ha poi ulteriormente devoluto le competenze alla Provincia di Terni mantenendone comunque la titolarit\u00e0; a seguito del decreto del presidente del Consiglio dei ministri del 23 novembre 2004, dal 4 settembre 2006 la gestione del tratto compreso tra il km 45,800 (innesto SS 448 presso Baschi) e il km 52,300 (casello autostradale Orvieto dell'A1) \u00e8 tornato di competenza dell'ANAS.\nPercorso.\nHa origine nella localit\u00e0 di Narni Scalo dalla ex strada statale 3 ter di Narni e San Gemini e collega il bacino ternano con Orvieto. Il suo percorso si snoda totalmente all'interno della provincia di Terni e attraversa Amelia, Lugnano in Teverina, Alviano, Guardea e Baschi, dove la strada corre parallela all'autostrada A1 e al corso del fiume Tevere.\nDopo aver scavalcato entrambi nei pressi dell'intersezione con la strada statale 448 di Baschi, la strada costeggia la stazione di Baschi, affianca per alcuni chilometri in un tratto pressoch\u00e9 rettilineo l'A1 Milano-Napoli, si innesta al casello autostradale di Orvieto ed entra infine nell'abitato di Orvieto Scalo per confluire presso la stazione di Orvieto nella ex strada statale 71 Umbro Casentinese Romagnola dopo poco pi\u00f9 di 53 chilometri."}
{"id": "3250966", "revid": "1573940", "url": "https://it.wikipedia.org/wiki?curid=3250966", "title": "Chiesa di Sant'Andrea (Cefal\u00f9)", "text": "L'ex chiesa di Sant'Andrea \u00e8 un edificio religioso di Cefal\u00f9.\nDescrizione.\nSorge in fondo a via Porto Salvo, quasi in asse con Porta Pescara o Porta di Mare. La chiesa apparteneva al convento dei frati Minori Osservanti, fondato nel 1560 presso la precedente chiesa di Santa Maria di Porto Salvo. Il convento \u00e8 oggi scomparso e la chiesa \u00e8 sconsacrata e utilizzata come sede dell'\"Associazione dei marinai d'Italia\"; ne restano visibili comunque i due portali architravati."}
{"id": "3250967", "revid": "729019", "url": "https://it.wikipedia.org/wiki?curid=3250967", "title": "Stazione di Rovasenda", "text": "La stazione di Rovasenda \u00e8 una delle due stazioni ferroviarie del comune di Rovasenda, posta a valle della collina, sulla linea Biella-Novara, in parallelo all'altra. L'altra stazione, denominata Rovasenda Alta svolge servizio sulla linea Santhi\u00e0-Arona, situata a monte e priva di traffico.\nLe due linee sono messe in comunicazione attraverso alcuni raccordi ferroviari nel piazzale intermedio.\nStoria.\nLa stazione fu inaugurata assieme al resto della linea il 18 maggio 1939, diventando tuttavia operativa solo dal 20 luglio 1940 a causa della necessit\u00e0 di completare alcuni impianti e dell'assenza del materiale rotabile.\nA causa del dislivello non fu possibile congiungere la nuova linea alla stazione gi\u00e0 esistente e venne dunque costruita una nuova stazione pi\u00f9 a valle ed un piazzale intermedio per mettere in comunicazione gli impianti e rendere fattibile l'interscambio fra le due linee.\nIl 21 gennaio 1961, in anticipo rispetto alla naturale scadenza della concessione alla Societ\u00e0 Ferrovia Biella Novara (SFBN) che aveva fino ad allora esercito la linea, la stessa venne incorporata nella rete statale e l'esercizio degli impianti fu assunto dalle Ferrovie dello Stato.\nIl programma di profondo rinnovamento avviato nel 1991, che richiese la chiusura della linea per molti mesi, comport\u00f2 per Rovasenda l'installazione di Apparati Centrali Elettrici a pulsanti d'Itinerario. La riapertura all'esercizio avvenne il 19 giugno dell'anno successivo.\nDal 2000 la gestione dell'intera linea, e con essa quella della stazione di Rovasenda, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Bronze\".\nStrutture e impianti.\nLa stazione \u00e8 dotata di 2 binari passanti, di cui il primo di corretto tracciato e il secondo per gli incroci e precedenze con i deviatoi percorribili a 30 km/h.\nNel piazzale intermedio \u00e8 presente uno scalo merci, composto da un fascio binari passanti e tronchi intercomunicanti con la linea Santhi\u00e0-Arona, raccordato al binario 2 della stazione in entrambe le direzioni. Nel 2014 risulta disattivato il binario di accesso allo scalo in direzione Biella, in conseguenza all'eliminazione dello scambio. Per i viaggiatori sono presenti delle scalinate, con l'attraversamento a raso nel piazzale intermedio, che consentono il passaggio tra le due stazioni.\nIl fabbricato viaggiatori, in stile Razionalista, si dispone su due piani. Ospita una sala d'attesa per i viaggiatori e l'ufficio del Dirigente Movimento, che predispone del banco di manovra per gli enti del piazzale della stazione, oltre ai sistemi di telecomando punto-punto per comandare a distanza le stazioni di Cossato e Casaleggio, attraverso l'ACC-M (Apparato Centrale Computerizzato-Multistazione).\nNello scalo merci sono presenti due edifici in stato d'abbandono.\nMovimento.\nLa stazione \u00e8 servita da treni regionali di Trenitalia nell'ambito del contratto di servizio stipulato con la Regione Piemonte.\nServizi.\nNella stazione, che RFI classifica nella categoria \"Bronze\", sono presenti pannelli d'informazione audio e video per le partenze dei treni. Essa dispone di:"}
{"id": "3250970", "revid": "1573940", "url": "https://it.wikipedia.org/wiki?curid=3250970", "title": "Chiesa di Sant'Oliva (Cefal\u00f9)", "text": "La chiesa di Sant'Oliva \u00e8 un edificio religioso di Cefal\u00f9.\nDescrizione.\nSi trova sul lato sud di via Candeloro (in origine un torrente), alle spalle del Seminario Vescovile. Fu edificata nel 1787 ed \u00e8 sede della devozione del \"settenario\".\nLa semplice facciata, affiancata da due piccoli campanili, presenta un portale in tufo con un arco a tutto sesto, sormontato da una finestrella ad arco ribassato con coronamento a timpano. Lo scalino di ingresso reca la data di edificazione della chiesa. L'interno \u00e8 a navata unica."}
{"id": "3250973", "revid": "1573940", "url": "https://it.wikipedia.org/wiki?curid=3250973", "title": "Chiesa di San Sebastiano (Cefal\u00f9)", "text": "La chiesa di San Sebastiano \u00e8 un edificio religioso di Cefal\u00f9.\nDescrizione.\nProspetta su Piazza Marina e risale forse al 1523, data che si leggeva sull'antica facciata. Dipende attualmente dal \"collegio di Santa Maria\", istituito (1743-1770) dal vescovo Gioacchino Castelli nell'adiacente \"convento di Santa Maria di Monte Carmelo\". Il convento era stato fondato nel 1578 ad opera di frate Alberto da Monaco e fu successivamente ingrandito da Matteo Orlando, vescovo di Cefal\u00f9 (1674 - 1694).\nLa chiesa ha navata unica, con due nicchie affrescate per lato sulle pareti laterali. Sull'altare maggiore si conserva un tabernacolo dorato tardo-seicentesco."}
{"id": "3250976", "revid": "767487", "url": "https://it.wikipedia.org/wiki?curid=3250976", "title": "Anne Gwynne", "text": "Biografia.\nNativa di Waco, nello Stato del Texas, figlia di Jefferson Benjamin Trice e Pearl Guinn, nel 1939 divenne una modella per la Catalina Swimwear.\nConosciuta come la prima regina dell'horror per merito delle sue numerose partecipazioni a film di questo genere, fu una delle pin-up pi\u00f9 famose della seconda guerra mondiale.\nNel 1945 spos\u00f2 Max M. Gilford, a cui rimase legata fino alla sua morte, nel 1965, e dal quale ebbe due figli, Gregory e l'attrice Gwynne Gilford.\nMor\u00ec il 31 marzo 2003, all'et\u00e0 di 84 anni, a seguito di un ictus, al Motion Picture Country Hospital in Woodland Hills, California.\n\u00c8 la nonna materna dell'attore Chris Pine, nonch\u00e9 idolo di Quentin Tarantino che, esperto di tutto il suo lavoro, in \"C'era una volta a... Hollywood\" le rende omaggio in una scena in cui il personaggio interpretato dall'attore Bruce Dern sta guardando un film dell'attrice."}
{"id": "3250977", "revid": "84184", "url": "https://it.wikipedia.org/wiki?curid=3250977", "title": "Stazione di Rovasenda Alta", "text": "La stazione di Rovasenda Alta \u00e8 una delle due stazioni ferroviarie del comune di Rovasenda, posta a monte della collina, sulla linea Santhi\u00e0-Arona, in parallelo all'altra. Il termine \"Alta\" distingue tale impianto, privo di traffico, da quello situato a valle, lungo la linea Biella-Novara.\nFino alla soppressione del traffico sulla Santhi\u00e0-Arona, avvenuta nel 2012, i due impianti erano messi in comunicazione attraverso alcuni raccordi ed un piazzale intermedio.\nStoria.\nLa stazione entr\u00f2 in funzione il 16 gennaio 1905, in concomitanza all'attivazione del tronco Santhi\u00e0-Borgomanero. In origine la stazione era dotata di tre binari passanti e un binario tronco e ricovero a servizio del Magazzino merci.\nIl movimento era svolto in regime di giunto telefonico mediante il quale il Dirigente Unico coordinava il personale addetto al movimento della stazione nell'effettuazione di incroci e precedenze. Oltre al servizio di biglietteria era possibile spedire posta o merci in piccole partite.\nNel 1939, con l'apertura della Ferrovia Biella-Novara, entr\u00f2 in funzione la nuova stazione gestita dalla Societ\u00e0 Ferrovia Biella Novara (SFBN).\nA causa del dislivello non fu possibile congiungere la nuova linea alla stazione gi\u00e0 esistente e ne venne dunque costruita una nuova pi\u00f9 a valle; in occasione del passaggio della Biella-Novara alle FS, avvenuta nel 1961, vennero realizzati un raccordo di collegamento e un piazzale intermedio per mettere in comunicazione gli impianti e rendere fattibile l'interscambio fra le due linee, impianti che rimasero operativi fino alla sospensione del traffico della linea.\nNegli anni ottanta, nell'ambito del potenziamento della linea, furono effettuati lavori di ristrutturazione che comportarono l'allungamento del primo binario in direzione Arona, per ospitare convogli merci e viaggiatori pi\u00f9 lunghi durante gli incroci e l'eliminazione del binario centrale. Con l'introduzione sulla linea ferroviaria del sistema di Controllo centralizzato del traffico (CTC), la stazione fu inoltre dotata di apparato ACEI semplificato, che sostitu\u00ec i precedenti impianti per la manovra degli enti del piazzale, comandati manualmente dal personale. All'inizio del terzo millennio l'impianto fu rinominato Rovasenda Alta.\nDal 2000 la gestione dell'intera linea, e con essa quella della stazione di Rovasenda Alta, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Bronze\".\nLa stazione fu privata di ogni tipo di traffico il 17 giugno 2012, per effetto della sospensione al servizio della linea.\nStrutture e impianti.\nLa stazione \u00e8 dotata di due binari passanti, di cui il secondo di corretto tracciato e il primo per gli incroci e precedenze con i deviatoi percorribili a 60 km/h. L'impianto era telecomandato a distanza con il sistema CTC, mediante il Dirigente Centrale Operativo di Torino Lingotto.\nNel piazzale intermedio \u00e8 presente uno scalo merci, composto da un fascio binari passanti e tronchi intercomunicanti con la linea Biella-Novara, raccordato al secondo binario della stazione, in direzione Santhi\u00e0.\nPer i viaggiatori sono presenti delle scalinate, con l'attraversamento a raso nel piazzale intermedio, che consentivano il passaggio tra le due stazioni.\nMovimento.\nLa stazione era in ultimo servita da treni regionali di Trenitalia, fino al giorno in cui l'esercizio ferroviario \u00e8 stato sospeso per decisione della Regione Piemonte e sostituito da autocorse.\nAlcune aree della stazione risultano ancora utilizzate dai viaggiatori come entrata principale per accedere all'altro impianto.\nIn passato la stazione era interessata dal traffico merci a servizio del Deposito Militare sito nelle adiacenze e raccordato alla linea in direzione di Gattinara; carri merci dal nord dell'Europa raggiungevano inoltre una locale falegnameria e in loco avvenivano inoltri e spedizioni di carri carichi di argilla per le locali industrie refrattarie produttrici di gres."}
{"id": "3250978", "revid": "1573940", "url": "https://it.wikipedia.org/wiki?curid=3250978", "title": "Chiesa di San Leonardo (Cefal\u00f9)", "text": "La chiesa di San Leonardo \u00e8 un edificio religioso di Cefal\u00f9.\nDescrizione.\nSi trova sul lato sud di via Porto Salvo. Originariamente dedicata a San Giorgio, viene citata in documenti del 1159 e del 1252 ed \u00e8 attribuita (Fazello, Carandino, Passafiume, Auria) ad una fondazione di Ruggero II precedente a quella del duomo. Venne restaurata nel 1558, periodo in cui sembra abbia ricevuto la titolatura attuale. Nel 1648 fu annessa alla \"Casa delle orfanelle riparate\" dal vescovo Marco Antonio Gussio e nel 1875 fu nuovamente restaurata dal vescovo Ruggero Blundo.\nRestano tracce dell'originario portale centrale, attualmente tamponato, con arco a sesto acuto in conci di pietra e colonnine binate con capitelli a motivi floreali, poggianti su palmette che richiamano simili decorazioni del duomo. L'interno a navata unica, presenta sul fondo un coro con due tribune sovrapposte:, quella superiore affacciata sulla navata con un profondo arcone. La parte inferiore dell'arcone \u00e8 chiusa da un muro sul quale si aprono tre arcate della tribuna inferiore, pi\u00f9 grande quella centrale: le arcate sono decorate da cornici in stucco e danno accesso a cantorie settecentesche in legno scolpito, sporgenti sulla navata."}
{"id": "3250981", "revid": "450700", "url": "https://it.wikipedia.org/wiki?curid=3250981", "title": "Antipertensivo", "text": ""}
{"id": "3250982", "revid": "2130303", "url": "https://it.wikipedia.org/wiki?curid=3250982", "title": "Chiesa dell'Immacolatella (Cefal\u00f9)", "text": "La chiesa dell'Immacolatella \u00e8 un edificio religioso di Cefal\u00f9.\nDescrizione.\nLa chiesa, che si trova sul lato nord di via Mandralisca, quasi di fronte al museo Mandralisca, venne edificata nel 1661 dal sacerdote Matteo Piscitello e dedicata all'Immacolata, dichiarata patrona della citt\u00e0 nel 1655. Ospitava la congregazione del Santissimo Salvatore, che aveva il compito di assistere i moribondi. La chiesa \u00e8 stata restaurata nel 1986.\nLa semplice facciata ha un portale cuspidato, sormontato da una piccola finestra circolare, e cantonali a freccia terminanti con una palla in pietra. L'interno \u00e8 a navata unica e sopra l'altare si conserva, in una nicchia, una statua della Vergine con decorazioni in argento."}
{"id": "3250984", "revid": "305523", "url": "https://it.wikipedia.org/wiki?curid=3250984", "title": "Strada Statale 205 Amerina", "text": ""}
{"id": "3250985", "revid": "1573940", "url": "https://it.wikipedia.org/wiki?curid=3250985", "title": "Cappella di San Biagio (Cefal\u00f9)", "text": "La cappella di San Biagio \u00e8 un luogo di culto cattolico di Cefal\u00f9, nella citt\u00e0 metropolitana di Palermo.\nPresso il Lavatoio Medievale, sul lato nord di via XXV Novembre, risulta dall'unione delle due piccole chiese dedicate a san Crispino (fondata nel 1580) e a san Biagio (del 1502, in seguito al trasferimento della dedica di una precedente chiesa extraurbana), entrambe di propriet\u00e0 della famiglia Martino. Secondo il Bianca, nel 1660 la chiesa avrebbe accolto delle reliquie del santo portate da Roma.\nLa chiesa ha semplice facciata a capanna, con portale timpanato, sormontato da un'ampia finestra arcuata. Il campanile, poco pi\u00f9 alto della facciata, presenta una finestra semicircolare alla sommit\u00e0. Su uno dei fianchi sono presenti altre due finestre semicircolari. L'interno, a pianta quadrata e decorato da modanature in stucco, ha un ingresso delimitato da due colonne che sorreggono un'arcata, mentre un ambiente sul fondo, di modeste dimensioni, ospita l'altare."}
{"id": "3250987", "revid": "124123", "url": "https://it.wikipedia.org/wiki?curid=3250987", "title": "Robert Linderholm", "text": "Il Minor Planet Center gli accredita la scoperta di ventiquattro asteroidi, effettuate tra il 1996 e il 1999."}
{"id": "3250989", "revid": "110157", "url": "https://it.wikipedia.org/wiki?curid=3250989", "title": "Oratorio del Santissimo Sacramento (Cefal\u00f9)", "text": "L'oratorio del Santissimo Sacramento \u00e8 un edificio religioso di Cefal\u00f9.\nDescrizione.\nL'oratorio si trova in via Passafiume e venne edificato nel 1688 come sede della \"confraternita del Santissimo\" (o \"confraternita dei Bianchi\", in contrapposizione a quella \"dei Neri\" della chiesa del Purgatorio).\nNel basamento \u00e8 stato reimpiegato un blocco in calcare con l'iscrizione funeraria in greco a \"Sosis il ghiottone\", proveniente dalla necropoli ellenistica.\nLa facciata, preceduta da una breve scala, presenta due portali gemelli scolpiti, sormontati da un occhio circolare, e termina superiormente con un cornicione molto sporgente. Al di sopra un timpano mistilineo, dove si aprono tre finestre arcuate, quella centrale con campana."}
{"id": "3250991", "revid": "599013", "url": "https://it.wikipedia.org/wiki?curid=3250991", "title": "John Ngugi", "text": ""}
{"id": "3250992", "revid": "1573940", "url": "https://it.wikipedia.org/wiki?curid=3250992", "title": "Chiesa della Santissima Trinit\u00e0 (Cefal\u00f9)", "text": "La chiesa della Santissima Trinit\u00e0 \u00e8 un edificio religioso di Cefal\u00f9.\nDescrizione.\nSi trova alle pendici della Rocca ed apparteneva in origine alla omonima confraternita, la cui esistenza \u00e8 attestata gi\u00e0 nel 1430. La chiesa venne ricostruita nel XVI secolo, secondo una tradizione non documentata con la collaborazione di Jacopo Del Duca. Era annessa al successivo convento di San Domenico, trentaduesima istituzione dell'Ordine dei frati predicatori in terra di Sicilia fondata nel 1548 da fra Girolamo di Lipari.\nLa facciata, intonacata, presenta un portale decorato con motivi floreali, festoni e testine di angeli.\nL'interno \u00e8 a tre navate, separate da file di colonne sormontate da archi a serliana, che sono stati attribuiti al progetto di Del Duca. Le navate terminano in un'abside centrale fiancheggiata da altre due pi\u00f9 piccole."}
{"id": "3250995", "revid": "149587", "url": "https://it.wikipedia.org/wiki?curid=3250995", "title": "Chiesa di Santa Caterina (Cefal\u00f9)", "text": ""}
{"id": "3250997", "revid": "149587", "url": "https://it.wikipedia.org/wiki?curid=3250997", "title": "Palazzo di Citt\u00e0 (Cefal\u00f9)", "text": ""}
{"id": "3251002", "revid": "1573940", "url": "https://it.wikipedia.org/wiki?curid=3251002", "title": "Chiesa del Purgatorio (Cefal\u00f9)", "text": "La chiesa del Purgatorio, altrimenti nota come chiesa di Santo Stefano, \u00e8 un edificio religioso di Cefal\u00f9.\nStoria.\nLa chiesa prospetta su una piazzetta aperta su corso Ruggero. L'isolato era in precedenza occupato da diverse costruzioni, tra le quali una precedente chiesa di Santo Stefano e la cappella di Santa Margherita, fondata nel 1466 dalla famiglia Giaconia e abolita agli inizi del Seicento.\nLa chiesa di Santo Stefano, inizialmente affidata alla omonima confraternita, era passata nel 1601 a quella \"delli Nigri\" (o \"delle Anime purganti\", fondata nel 1596 come continuazione della precedente confraternita \"della morte\"). La confraternita acquist\u00f2 gli immobili adiacenti alla propria chiesa ed edific\u00f2 la nuova chiesa del Purgatorio, la cui facciata venne terminata nel 1668. Nel 1868 la pavimentazione della piazza esterna venne ribassata. Del 1895 \u00e8 la sede anche della \"congregazione della Vergine\", appena istituita.\nEsterno.\nNel 1927 si svolse un restauro: furono fatti gli intonaci del prospetto esterno, messi in simmetria i muri della base e sistemata la finestra del prospetto.\nLa facciata \u00e8 preceduta da una scenografica scalinata a doppia rampa e presenta un portale barocco. In origine aveva due torri: quella di destra, incompleta, \u00e8 in parte nascosta da un edificio successivo, mentre quella di sinistra, culminante in una cuspide, svolge le funzioni di campanile.\nInterno.\nL'interno della chiesa \u00e8 suddiviso in tre navate distinte da colonne con fusti monolitici. \nVi si trovano la cappella del Crocifisso e quella di San Pietro Apostolo, fondata nel 1614, che ospita una statua dell'Addolorata di cui aveva cura la \"nazione dei macellai\". La chiesa contiene una cripta con i corpi degli ascritti alla Confraternita dei Neri (o delle Anime purganti).\nSopra l'altare maggiore si trova un grande dipinto del 1813 (\"Cristo che impartisce l'eucaristia alle anime in pena\"). Nel 1867 vi fu traslata la sepoltura del barone Enrico Pirajno di Mandralisca, con un sarcofago in marmo, opera dello scultore palermitano Salvatore Valenti."}
{"id": "3251004", "revid": "149587", "url": "https://it.wikipedia.org/wiki?curid=3251004", "title": "Chiesa di Santo Stefano (Cefal\u00f9)", "text": ""}
{"id": "3251005", "revid": "2130303", "url": "https://it.wikipedia.org/wiki?curid=3251005", "title": "Chiesa della Santissima Annunziata (Cefal\u00f9)", "text": "La chiesa della Santissima Annunziata \u00e8 un edificio religioso di Cefal\u00f9.\nDescrizione.\n\u00c8 ubicata lungo il corso Ruggero, di fronte al palazzo dell'ex Municipio. Costruita presumibilmente intorno al 1511, fu danneggiata nel 1964 per il crollo dell'edificio adiacente.\nSulla facciata presenta un grande rosone, che sormonta il portale scolpito con un rilievo dell'\"\"Annunciazione\", Il portale \u00e8 stato smontato e rimontato pi\u00f9 in basso nella seconda met\u00e0 del XIX secolo in seguito all'abbassamento del piano stradale, che ha comportato anche la creazione di due scale interne. Il campanile non molto alto, fiancheggia la facciata e presenta una bifora.\nL'interno \u00e8 a pianta rettangolare allungata e a navata unica, con abside sul fondo. Al di sotto della chiesa \u00e8 un'ampia cripta destinata in passato alle sepolture: secondo la tradizione vi sarebbe stato sepolto Jacopo Del Duca e fino alla met\u00e0 del XX secolo vi erano conservati i corpi mummificati dei membri di alcune famiglie nobili locali.\nNella chiesa era venerato anche san Rocco, nominato patrono della citt\u00e0 nel 1530.\nVi \u00e8 custodita inoltre una statua lignea dell'\"Addolorata\"\" (oggi nella chiesa di San Francesco) che tradizionalmente viene portata in processione il venerd\u00ec santo."}
{"id": "3251007", "revid": "1573940", "url": "https://it.wikipedia.org/wiki?curid=3251007", "title": "Chiesa di Maria Santissima della Catena (Cefal\u00f9)", "text": "La chiesa di Maria Santissima della Catena, altrimenti nota come chiesa dell'Addoloratella, \u00e8 un edificio religioso di Cefal\u00f9.\nDescrizione.\nLa chiesa sorge in piazza Garibaldi, dove venne fucilato il patriota Salvatore Spinuzza, nei pressi della Porta Reale (demolita nel 1787). A causa della sua posizione presso l'ingresso principale della citt\u00e0, i vescovi di Cefal\u00f9 vi indossano i paramenti sacri prima del corteo del loro solenne ingresso nella diocesi.\nLa chiesa venne compiuta nel 1780 ad opera della famiglia Legambi, a cui si sostitu\u00ec in seguito nel patrocinio la famiglia D'Anna. Nel 1790 Pietro Legambi vi fond\u00f2 il \"collegino dell'Addolorata\", che doveva proseguire l'opera della \"comunit\u00e0 della Santa Vergine Addolorata\", fondata prima del 1642 presso la chiesa di Santa Maria di Ges\u00f9 al Borgo. Nel 1902 vi venne istituito un altare con una statua dedicato a santa Maria della Catena, in ricordo di un miracolo avvenuto a Palermo alla fine del XIV secolo\nLa facciata in tufo giallo presenta una loggia di ingresso con ampio arco a tutto sesto sorretto da coppie di pilastri con capitelli ionici, ai cui lati sono nicchie con statue. Al di sopra della loggia un'altra nicchia fiancheggiata da due finestre ospita una statua della Madonna. Il portale di accesso, all'interno della loggia, \u00e8 sopraelevato di alcuni gradini.\nSul campanile, che ingloba nella base resti delle mura megalitiche, furono collocati nel 1881 due orologi, per i quali fu necessario rialzare di un piano la torretta terminale e per la cui suoneria si riutilizzarono due delle tre campane del convento di Santa Caterina.\nL'interno \u00e8 ad una sola navata, illuminata dalle finestre della facciata e del fianco meridionale.\nNel 2008 \u00e8 stata sottoposta ad un'operazione di restauro."}
{"id": "3251008", "revid": "991694", "url": "https://it.wikipedia.org/wiki?curid=3251008", "title": "Chiesa dell'Addoloratella", "text": ""}
{"id": "3251010", "revid": "125149085", "url": "https://it.wikipedia.org/wiki?curid=3251010", "title": "Chiesa di Santa Maria (Cefal\u00f9)", "text": "La chiesa di Santa Maria \u00e8 un edificio religioso di Cefal\u00f9.\nDescrizione.\nLa chiesa, che si trova in via Umberto I, fu costruita nel 1686, per volere di Monsignor Pietro Cimino, decano della cattedrale e membro del Tribunale dell'Inquisizione.\nL\u00e0 dove sorge ora la chiesa, un tempo vi era una cappella dedicata a san Vito. \u00c8 una chiesa ad unica navata, con tetto in legno a capriate. La facciata \u00e8 ad intonaco liscio, decorata in modo molto semplice. Internamente sussiste un ciclo di affreschi del XVII secolo."}
{"id": "3251013", "revid": "110157", "url": "https://it.wikipedia.org/wiki?curid=3251013", "title": "Palazzo Vescovile (Cefal\u00f9)", "text": "Il palazzo Vescovile di Cefal\u00f9 \u00e8 la residenza del vescovo di Cefal\u00f9.\nDescrizione.\nL'attuale impianto del Palazzo vescovile si deve al vescovo Francesco Gonzaga alla fine del Cinquecento e l'edificio fu completato dal vescovo Francesco Vanni, alla fine del Settecento, dandogli forma di palazzo signorile secondo il gusto e lo stile del tempo. Il suo stemma con la data 1793 campeggia sopra il portale d'ingresso. Sul cortile prospettano le tre facciate interne del palazzo, ritmate dai balconi con cornici in tufo, con coronamento alternativamente a timpano e arcuato. Il lato in cui si apre il portale d'ingresso \u00e8 dato da un corpo basso con copertura a terrazza, che permette la comunicazione con il contiguo seminario. Recentemente l'aggiunta di un piano ha appesantito il complesso."}
{"id": "3251015", "revid": "729019", "url": "https://it.wikipedia.org/wiki?curid=3251015", "title": "Seminario vescovile di Cefal\u00f9", "text": "Il seminario vescovile di Cefal\u00f9 \u00e8 attiguo al Palazzo Vescovile.\nDescrizione.\nIl seminario venne fondato presso il palazzo vescovile dallo stesso vescovo Francesco Gonzaga nel 1590. Presenta una facciata suddivisa in tre settori di ampiezza irregolare. Il settore di destra, pi\u00f9 ampio \u00e8 ripartito da larghe lesene coronate da mensole sporgenti e ha al centro un balcone al piano nobile, con cornice e timpano in tufo; al di sotto si aprono un portale e due finestre, prive di decorazioni. Gli altri due settori sono ripartiti da lesene, pi\u00f9 strette, limitate alla parte superiore e presentano balconi maggiormente articolati, con timpano ad arco spezzato e cornici marcate, in pietra lumachella; l'ultimo piano, ha una breve loggetta e una cornice aggettante."}
{"id": "3251017", "revid": "111655906", "url": "https://it.wikipedia.org/wiki?curid=3251017", "title": "Palazzo Atenasio Martino dei baroni di Rocca e Valdina", "text": "Il Palazzo Atenasio Martino dei baroni di Rocca e Valdina \u00e8 un palazzo nobiliare di Cefal\u00f9.\nDescrizione.\nSito nella Piazza del Duomo, risale al XV - XVI secolo, ad opera della famiglia Burragato. Fu ampliato nel XVI secolo, inglobando alcuni edifici contigui, ad opera della famiglia Ruffino. Verso la fine del XVIII secolo pass\u00f2 in propriet\u00e0 a Casimira Martino Valdina baronessa di Rocca e Valdina sposa di Luigi Atenasio Battifora e Traverso barone di Montededero, in seguito, per eredit\u00e0 pass\u00f2 alla figlia baronessa Giuseppina Atenasio. Alla morte di questa il palazzo, per testamento, pass\u00f2 a Giovanna Cerami Atenasio De Spucches sposata con il Comm. Grande Ufficiale del Regno D'Italia prof. Girolamo Maranto che rivest\u00ec la carica di Sindaco della citt\u00e0 di Cefal\u00f9. \nOggi il palazzo \u00e8 di propriet\u00e0 degli eredi Maranto.\nIn origine il palazzo, limitato al piano nobile, si articolava attorno ad una grande corte quadrata con pozzo, che presentava un imponente scalone di accesso in pietra lumachella. Nell'androne del cortile recentemente sono stati riportati alla luce degli affreschi del XVI secolo. \nNella seconda met\u00e0 dell'Ottocento fu soprelevato il secondo piano e per accedere ad esso il grande scalone d'accesso al primo piano fu coperto da una nuova scala e fu invasa in buona parte la corte originaria. Rimane sul prospetto il portale di tufo ottocentesco."}
{"id": "3251019", "revid": "77594", "url": "https://it.wikipedia.org/wiki?curid=3251019", "title": "Palazzo Legambi", "text": "Il Palazzo Legambi \u00e8 un palazzo nobiliare di Cefal\u00f9.\nDescrizione.\n\u00c8 un palazzo settecentesco, innalzato presso la torre sud della cattedrale dalla famiglia Legambi in stile neoclassico. La facciata presenta sul piano nobile una partizione a lesene, che inquadrano balconi con timpani alternativamente triangolari e semicircolari. Le altre aperture sono delimitate da semplici cornici piatte. Interessanti il portale decentrato in relazione alla situazione topografica, e le decorazioni in conci di tufo giallastro, che spiccano sul resto delle parti intonacate."}
{"id": "3251021", "revid": "138353", "url": "https://it.wikipedia.org/wiki?curid=3251021", "title": "Palazzo Pirajno", "text": "Il Palazzo Pirajno \u00e8 un palazzo nobiliare di Cefal\u00f9.\nDescrizione.\nSito in Piazza Duomo, fu costruito verso la fine del Cinquecento dalla Nobile Famiglia Leone Muratori, poi \u00e8 passato ai Pirajno di Mandralisca.\nDel prospetto, riconoscibile nell'originario impianto cinquecentesco, si segnalano gli eleganti portalini dei balconi, in lumachella, nonch\u00e9 il portale a conci di tufo, a bugnato.\nBen leggibile, malgrado alcuni guasti, il cortile con elementi derivanti dall'architettura catalana con scala addossata al muro di fondo. Notevoli, infine, i corrimano litici, modanati, e gli eleganti mensoloni scolpiti che reggono il ballatoio di disimpegno.\nDegli ambienti interni originari sono discretamente leggibili alcuni saloni con soffitti lignei a cassettoni."}
{"id": "3251023", "revid": "226458", "url": "https://it.wikipedia.org/wiki?curid=3251023", "title": "Palazzo Maria", "text": "Il Palazzo Maria \u00e8 un palazzo di Cefal\u00f9.\nDescrizione.\nIl palazzo, di origini duecentesche, che sicuramente doveva essere la sede dell'antico Palazzo Comunale, sub\u00ec diverse modifiche nel corso del tempo. Pass\u00f2 in propriet\u00e0 della famiglia Maria, dei baroni di Alburquia, che si era stabilita a Cefal\u00f9 intorno al 1599. Nei primi anni dell'Ottocento fu soprelevato di un piano. Fu in seguito adibito a convitto maschile ed oggi \u00e8 utilizzato come abitazioni private.\nLa facciata presentava in origine il piano nobile articolato dalla scansione delle bifore e il piano terra con la trasformazione a botteghe attuata nel Cinquecento. L'origine medievale \u00e8 attestata dall'elegante portale ogivale in conci squadrati e cordoli concentrici sorretti da due leoni. Su un prospetto laterale si apre una finestra ogivale, con ghiera decorata a fogliame con una resa che richiama le decorazioni catalane; la finestra \u00e8 inserita in un grande arco in conci di tufo squadrati, solo in parte leggibile, sopra la cui chiave di volta si trova a coronamento un fregio a fogliame sovrapposto, di forte vibrazione plastica."}
{"id": "3251025", "revid": "773636", "url": "https://it.wikipedia.org/wiki?curid=3251025", "title": "Osterio Magno", "text": "L'Osterio Magno \u00e8 uno storico palazzo fortificato di Cefal\u00f9.\nStoria.\nTramandato per molti secoli come la \u201cDomus Regia\u201d di Ruggero II, l'Osterio Magno e il prospiciente Osterio Piccolo, non pi\u00f9 esistente, furono edificati nel XIII secolo, riadattandoli su preesistenze ruggeriane, dalla potente famiglia dei Ventimiglia del Maro, conti e successivamente marchesi di Geraci e principi di Castelbuono.\nIl documento pi\u00f9 antico nel quale si fa riferimento all'Osterio Magno \u00e8 il testamento, datato 8 gennaio 1387, con cui il conte di Geraci, Francesco II Ventimiglia (-1387), istituisce suo erede diretto il figlio Enrico III Ventimiglia (-1398).\nIl palazzo rest\u00f2 in mano ai Ventimiglia fino al 1602, anno in cui Giovanni III Ventimiglia (1559-12 giugno 1619), Presidente del Regno di Sicilia negli anni 1595-1598 e 1606-1608, lo vendette a Simone de Flore. Morto Simone de Flore il 3 ottobre del 1603, gli eredi lo cedettero ai frati domenicani che in seguito, concedendolo in enfiteusi a varie persone, lo suddivisero in abitazioni, botteghe, magazzini e persino in carcere.\nDescrizione.\nIl palazzo con un fronte sull'odierna via G. Amendola si sviluppava sino al vecchio mercato ittico e su Corso Ruggero sino all'odierno palazzo Pintorno, con ingresso principale sulla via G. Amendola e grande corte interna, dove si trovava lo scalone di accesso al piano nobile. All'interno, in una sala al pianterreno, si conservano i resti di una cisterna, presumibilmente romana, appartenenti invece alla prima fase costruttiva, di epoca normanna, fino ad una certa altezza, sono le mura della torre quadrangolare, che poggiano su preesistenze greche.\nAd una seconda fase appartiene la costruzione del cosiddetto palazzetto bicromo del XIII secolo dove si conservano tre bifore ed una terza ed ultima fase quella della sopraelevazione della grande torre quadrangolare, avvenuta tra il 1320 ed il 1330, con un suo sviluppo di tre piani in altezza e con un coronamento a difesa piombante, oggi non pi\u00f9 esistente. Di matrice chiaramontana sono la grande trifora su Corso Ruggero e le due bifore su Via G. Amendola, che danno luce ad un ampio e solenne salone, dove si conserva ancora il portalino con piattabanda recante lo stemma dei Ventimiglia del Maro e dove si notano riferimenti stilistici al Palazzo Chiaramonte di Palermo. Su via G. Amendola, sulla facciata del palazzetto bicromo a fasce alternate di tufo e pietra lavica, si aprono tre eleganti bifore che danno ulteriore movimento alla complessit\u00e0 decorativa dell'insieme.\nI restauri del 1988-1991.\nNell'ambito dei lavori di restauro dell'intero edificio effettuati dal 1988 al 1991 e diretti dal compianto architetto Silvana Braida, in seguito ad alcuni scavi archeologici diretti dal prof. Amedeo Tullio, all'interno della costruzione, sono venuti alla luce resti di edifici di epoca ellenistica, monete di bronzo del IV secolo a.C. numerosi reperti ceramici, tra i cui uno splendido bacile da parata con leone araldico del XIV secolo egregiamente restaurato dal prof. Sandro Varzi."}
{"id": "3251027", "revid": "1233442", "url": "https://it.wikipedia.org/wiki?curid=3251027", "title": "ProFamily", "text": ""}
{"id": "3251043", "revid": "287204", "url": "https://it.wikipedia.org/wiki?curid=3251043", "title": "8215 Zanonato", "text": "8215 Zanonato \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3505283\u00a0UA e da un'eccentricit\u00e0 di 0,0830197, inclinata di 2,19994\u00b0 rispetto all'eclittica.\nL'asteroide \u00e8 dedicato all'italiano Flavio Zanonato che ha promosso il restauro della Torre dell'Orologio a Padova."}
{"id": "3251045", "revid": "833108", "url": "https://it.wikipedia.org/wiki?curid=3251045", "title": "Get Ready! (2 Unlimited)", "text": "Get Ready! \u00e8 l'album di debutto del duo di musica dance olandese 2 Unlimited, pubblicato nel 1992 dall'etichetta discografica Byte Records.\nDal disco sono stati estratti, nell'ordine, i singoli \"Get Ready for This\", \"Twilight Zone\", \"Workaholic\" e \"The Magic Friend\".\nL'album \u00e8 stato prodotto da Jean-Paul DeCoster e Phil Wilde."}
{"id": "3251046", "revid": "33689", "url": "https://it.wikipedia.org/wiki?curid=3251046", "title": "Jeopardy", "text": "Jeopardy \u00e8 il primo album in studio dei The Sound, pubblicato nel 1980.\nIl disco.\nQuesto album contiene una serie di brani veloci e vigorosi, nel tipico stile punk (e post-punk). Canzoni come \"I Can't Escape Myself\" e \"Hour of Need\" sono un esempio significativo dei testi introspettivi e autobiografici di Adrian Borland - caratteristica distintiva di quasi tutto il materiale prodotto successivamente dal gruppo.\nTracce.\nL'album \u00e8 stato ristampato nel 2002 dalla Renascent Records includendo l'EP \"Live Instinct\", che contiene quattro tracce registrate dal vivo al \"The Venue\" di Londra il 14 gennaio 1981. Le tracce sono le seguenti:"}
{"id": "3251049", "revid": "121620038", "url": "https://it.wikipedia.org/wiki?curid=3251049", "title": "Carrera Jeans", "text": "Carrera Jeans \u00e8 un'azienda italiana produttrice di abbigliamento.\nStoria.\nFondata nel 1965 a Lugo di Grezzana, nei dintorni di Verona, dai fratelli Tito, Imerio e Domenico Tacchella, rilevando un laboratorio di bambole e convertendone la produzione prima in pantaloni per grossisti e nel 1968 in denim. Tito vuole per il nome dell'azienda qualcosa di scattante e allora sceglie Carrera Jeans ispirandosi alle velocissime Porsche 911 Carrera.\nNel 1968 apre a Verona la Jeanseria Carrera, il successo del denim \u00e8 veloce e diventa il cavallo di battaglia dell'azienda, i fratelli Tacchella sviluppano la produzione dopo aver visto in un viaggio negli Stati Uniti come la Levi's avesse industrializzato l'attivit\u00e0, sono avviate campagne pubblicitarie con slogan tipo \"Poveri ma belli\", \"Blu basic\", \"Il bello dell'Italia\", in seguito lo sviluppo \u00e8 favorito anche dalla sponsorizzazione di squadre ciclistiche con campioni come Roberto Visentini, Guido Bontempi, Stephen Roche, Claudio Chiappucci, Marco Pantani. Alla fine degli anni ottanta la produzione \u00e8 di 15 milioni di jeans, realizzati in sette stabilimenti nel Veronese, due nel Bresciano, uno ad Ariano Polesine, uno a Rho, uno ad Urbino, uno aperto a Malta gi\u00e0 dal 1979, due a Tangeri. Ha una tessitura a Torino che produce tessuti di cotone, sta pensando di aprire un altro stabilimento a Ismir, in Turchia, rileva anche per pochi mesi nel 1989 la Fiorucci in difficolt\u00e0 finanziarie per rivenderla poi nel 1990 ai giapponesi di Edwin International per 45 miliardi di lire (41 milioni di dollari).\nNegli anni 90 Carrera \u00e8 costretta a gestire un forte processo di riorganizzazione aziendale dovuto all'aumento del costo della manodopera in Italia. Ha dovuto chiudere gli stabilimenti in Italia, ma ha creato una nuova base industriale in centro Asia, nella terra del cotone. Carrera oggi \u00e8 una delle poche aziende/marchi a livello globale che \u00e8 totalmente verticalizzata. Dalla coltivazione del cotone al negozio. Alla fine degli anni novanta, \u00e8 il figlio di Tito, Gianluca Tacchella, laurea in economia ed esperienza nella grande distribuzione in Belgio, ad intervenire pesantemente: comincia a chiudere le sedi in Italia e a delocalizzare in Marocco, Egitto e Malta.\nNel 2001 la guida dell'azienda passa ufficialmente a Gianluca Tacchella che continua a riorganizzare le attivit\u00e0 dell'azienda fino ad arrivare ad avere il controllo dell'intera filiera: in Italia rimangono tutti i lavori ad alto valore aggiunto, design, commercializzazione, logistica, amministrazione, negozi con oltre 150 dipendenti. La produzione dei jeans e dei pantaloni \u00e8 effettuata in due fabbriche dell'Asia centrale, in Tagikistan, dove si raccoglie anche la materia prima, il cotone. Tremila i dipendenti.\nNel 2015 stipula un accordo in Corea e Sud Africa che porta la societ\u00e0 ad entrare, dopo mezzo secolo di denim, nei nuovi tessuti hi-tech. Nel 2016 firma un accordo per vendere i suoi prodotti nei punti vendita di Pittarosso.\nVicende famigliari.\nIl 30 gennaio 1990, la giovane Patrizia Tacchella, figlia di Imerio, fu rapita vicino a casa in pieno giorno, e poi liberata da un blitz del GIS il 17 aprile a Santa Margherita Ligure. L'atto fu attribuito a una banda di tre piccoli imprenditori piemontesi con precedenti in questo tipo di reati.\nUno dei suoi carcerieri, Valentino Biasi, dal '70 al '75 aveva lavorato come camionista per l'azienda del Garis, fino al giorno della liberazione del piccolo Pietro, mentre Bruno Cappelli, cugino della moglie, fond\u00f2 nel '75 la Microprofil, l'impresa di profilati in acciaio"}
{"id": "3251051", "revid": "599013", "url": "https://it.wikipedia.org/wiki?curid=3251051", "title": "Birger Madsen", "text": "Carriera.\nClub.\nA livello giovanile, vest\u00ec la maglia del Manglerud Star, dello Skeid, del Nordstrand e nuovamente dello Skeid. Proprio con quest'ultimo club, effettu\u00f2 l'esordio nell'Adeccoligaen in data 22 ottobre 2000, quando la sua squadra usc\u00ec sconfitta per cinque a due dalla trasferta in casa del Kongsvinger. Il 25 agosto 2002 fu Madsen a realizzare la rete del momentaneo uno a uno tra Ham-Kam e Skeid (siglando cos\u00ec la prima marcatura in campionato della sua carriera), in un incontro che si concluder\u00e0 poi con il punteggio di due a due. Il 30 ottobre 2005 gioc\u00f2 quella che fu l'ultima partita con la maglia dello Skeid: fu infatti titolare nel successo per due a zero sul campo dello Str\u00f8msgodset.\nPer il campionato 2006, infatti, si trasfer\u00ec al Sandefjord, militante nella massima divisione norvegese. Pot\u00e9 debuttare nella Tippeligaen il 16 luglio dello stesso anno, quando fu schierato titolare nella vittoria per cinque a due sul Molde: contemporaneamente, in quell'occasione, riusc\u00ec a segnare il primo gol con la nuova maglia, fissando il punteggio sul cinque a due finale. Collezion\u00f2 settantasei partite di campionato con il Sandefjord, quarantanove delle quali nella Tippeligaen.\nNel 2009, pass\u00f2 al V\u00e5lerenga, squadra della sua citt\u00e0. La prima gara la gioc\u00f2 il 23 agosto, nella sconfitta per tre a due contro lo Stab\u00e6k, partita nella quale rimedi\u00f2 anche un cartellino giallo. Il 5 ottobre contribu\u00ec con una rete alla vittoria per tre a uno del V\u00e5lerenga sul Viking. Il 25 aprile 2010, port\u00f2 in vantaggio la sua squadra sull'Odd Grenland: la partita si concluse poi con un successo per sei a uno.\nDal 2011 al 2013 vest\u00ec la maglia dello Start, che ne annunci\u00f2 l'acquisto assieme a quello del portiere Alexander Lund Hansen. Nel gennaio 2014 annunci\u00f2 il suo ritiro agonistico per motivi di salute."}
{"id": "3251053", "revid": "305330", "url": "https://it.wikipedia.org/wiki?curid=3251053", "title": "Louisa Gross Horwitz Prize", "text": ""}
{"id": "3251054", "revid": "260676", "url": "https://it.wikipedia.org/wiki?curid=3251054", "title": "Wellpark Brewery", "text": "Wellpark Brewery \u00e8 un produttore britannico di birra con sede a Glasgow, in Scozia.\nLa compagnia fu fondata nel 1740 sulla sponda del fiume Molendinar Burn da Hugh e Robert Tennent. Il proprietario attuale \u00e8 la C&amp;C Group plc, che ha acquisito la filiale \"Tennent Caledonian Breweries\" nell'agosto 2009 dalla belga Anheuser-Busch InBev (in precedenza nota come InBev).\nL'azienda \u00e8 rinomata soprattutto per la produzione della \"Tennent's Lager\", la birra leader del mercato scozzese nel settore delle lager da quando fu prodotta per la prima volta alla Wellpark Brewery nel 1885.\nStoria.\nLa Wellpark Brewery era in origine conosciuta come Drygate Brewery. Fu fondata con la ragione sociale \"H&amp;R Tennent\" nel 1740 a Drygate Bridge, vicino alla cattedrale di Glasgow, nello stesso sito che ospitava la produzione di birra dal lontano 1556. I figli di Hugh Tennent, John e Robert, portarono avanti l'attivit\u00e0 paterna, che a partire dal 1769 fu ribattezzata J&amp;R Tennent. L'attivit\u00e0 ebbe una espansione notevole verso la fine del XVIII secolo, quando la famiglia Tennent acquist\u00f2 un birrificio adiacente al proprio. Da allora lo stabilimento, che copre un'area di 20.000\u00a0m\u00b2, si chiama Wellpark Brewery.\nLa produzione in origine si concentrava su stout e ale. Alla met\u00e0 del XIX secolo J&amp;R Tennent era la pi\u00f9 grande esportatrice di birre in bottiglia. Robert Tennent mor\u00ec nel 1826 e John Tennent nel 1827. Hugh Tennent (figlio maggiore di Robert) assunse il controllo della societ\u00e0 fino al 1855, quando si ritir\u00f2 lasciando il posto al suo quinto figlio, Charles Tennent, il quale per\u00f2 mor\u00ec nel 1864, pochi mesi prima del padre. Il birrificio fu successivamente gestito da fiduciari per conto dei figli di Charles Tennent, Archibald e Hugh.\nNel 1884 Hugh Tennent prese il controllo dell'azienda e inizi\u00f2 a produrre la \"Tennent's lager\" nel 1885. In seguito, tra il 1889 e il 1891 costru\u00ec un nuovo birrificio dedicato alle lager sul sito di Wellpark. La J&amp;R Tennent produsse la prima lager alla spina nel 1924 e la prima lager in lattina nel 1935.\nLa J&amp;R Tennent fu acquisita dalla \"Charrington United Breweries\" nel 1963, e nel 1966 venne ufficializzata la fusione con le \"United Caledonian Breweries\", l'altra filiale scozzese della Charrington, dando vita alla \"Tennent Caledonian Breweries\". La produzione della nuova societ\u00e0 era concentrata alla Wellpark Brewery e alla Heriot Brewery di Edimburgo. Il sito di Wellpark fu ristrutturato tra il 1965 ed il 1968, mentre quello di Heriot fu demolito negli anni '90. Nel 1967, la Charringtons si fuse con la Bass per formare il Bass Charrington Group, che fu in seguito acquisito dalla belga \"Interbrew\" (in seguito InBev) nel giugno 2000, per poi diventare parte della Anheuser-Busch InBev nel 2008. Il 27 agosto 2009 la irlandese \"C&amp;C Group\" annunci\u00f2 un accordo per acquisire il birrificio e il marchio Tennent's dalla AB-InBev. L'accordo, per un valore di 180 milioni di Sterline, comprendeva l'acquisto dei diritti di distribuzione per la Scozia e l'Irlanda di Beck's e Stella Artois.\nBirre.\nLa \"Tennent's\" \u00e8 la lager pi\u00f9 venduta in Scozia, con cira il 47% del mercato scozzese delle lager (dati del 2017). Essa fu prodotta per la prima volta nel 1885 da Hugh Tennent, e nel 1893 vinse il primo premio alla \"World's Columbian Exposition\" di Chicago. La Tennent's \u00e8 certificata dalla \"Vegetarian Society\" come prodotto adatto ai vegetariani.\nLa Tennent's Super, strong lager con gradazione alcolica 9% vol., non viene pi\u00f9 prodotta dal Wellpark Brewery a seguito della cessione da parte di Ab inBev avvenuta nel 2009: la sua produzione \u00e8 rimasta in carico ad Ab inBev nello stabilimento di Luton.\nSponsorizzazioni.\nAl marchio \"Tennent's\" \u00e8 legato anche il festival musicale T in the Park, che si svolge ogni anno in Scozia dal 1994."}
{"id": "3251056", "revid": "767487", "url": "https://it.wikipedia.org/wiki?curid=3251056", "title": "Antetonitrus ingenipes", "text": "L'antetonitro (Antetonitrus ingenipes) \u00e8 un dinosauro erbivoro appartenente ai sauropodi. Visse nel Triassico superiore (Norico, circa 215 milioni di anni fa) e i suoi resti fossili sono stati ritrovati in Sudafrica. \u00c8 considerato il pi\u00f9 antico sauropode conosciuto.\nDescrizione.\nQuesto animale era di grosse dimensioni, potendo raggiungere i 10 metri di lunghezza e le due tonnellate di peso. Era probabilmente il pi\u00f9 grosso animale del suo habitat. \"Antetonitrus\" mostra alcune caratteristiche che sembrano essere simile a quelle dei successivi sauropodi, i grandi dinosauri erbivori con collo e coda lunghi caratteristici del Giurassico e del Cretaceo, ma conserva ancora alcune caratteristiche pi\u00f9 primitive. Al contrario della maggior parte dei suoi antenati pi\u00f9 piccoli e leggeri, \"Antetonitrus\" era sostanzialmente quadrupede. Come nei sauropodi, le sue zampe anteriori erano molto pi\u00f9 lunghe in rapporto a quelle posteriori rispetto ai precedenti sauropodomorfi, e le ossa del polso erano pi\u00f9 larghe e spesse per sopportare maggior peso. Il primo dito della mano (il \"pollice\") era comunque ancora libero e flessibile, capace di piegarsi verso la mano. Nei sauropodi pi\u00f9 evoluti, le ossa del polso sono grandi e spesse, disposte in modo tale da bloccare la mano in una posizione permanente in basso, in modo tale da reggere il peso del corpo in ogni momento. La mano, inoltre, \u00e8 incapace di afferrare. L'aspetto di \"Antetonitrus\", in generale, doveva essere quello di un grande erbivoro quadrupede, dal corpo voluminoso e sorretto da zampe colonnari. \nClassificazione.\nI fossili ora conosciuti come \"Antetonitrus\" vennero scoperti da James Kitching nel 1981 nello Stato Libero dell'Orange, in Sudafrica, e vennero depositati nel Bernard Price Institute dove vennero catalogati come \"Euskelosaurus\". Solo nel 2003 Adam Yates riconobbe questi resti come un taxon separato, e pubblic\u00f2 una ridescrizione insieme a Kitching. L'olotipo (l'esemplare originale) consiste in alcune vertebre e numerose ossa delle zampe anteriori e posteriori, probabilmente appartenenti a un solo individuo. Altre ossa delle zampe da un esemplare pi\u00f9 piccolo sono state attribuite ad \"Antetonitrus\". \nSecondo un'analisi cladistica, \"Antetonitrus\" \u00e8 un sauropode basale, che occupa una posizione evolutiva intermedia tra i sauropodomorfi pi\u00f9 primitivi come Melanorosaurus e i sauropodi pi\u00f9 evoluti, come \"Isanosaurus\" e \"Vulcanodon\". Le vertebre del dorso sono molto simili a quelle di \"Lessemsaurus\" del Sudamerica, mentre le ossa delle zampe ricordano quelle di \"Blikanasaurus\", un altro sauropode arcaico del Sudafrica dalla corporatura molto robusta. In ogni caso, questi altri due animali non sono stati inclusi in un'analisi cladistica perch\u00e9 sono troppo poco conosciuti. \nAnche se Antetonitrus potrebbe non essere il sauropode pi\u00f9 primitivo, \u00e8 attualmente il pi\u00f9 antico noto; fossili di animali coevi della stessa formazione Elliot inferiore (\"Melanorosaurus\" e \"Blikanasaurus\") sono infatti considerati appartenenti a sauropodomorfi pi\u00f9 primitivi ma non a veri sauropodi. Prima della scoperta di \"Antetonitrus\", il sauropode pi\u00f9 antico risultava essere \"Isanosaurus\", del Retico della Thailandia (circa 205 milioni di anni fa).\nI primi sauropodi e i loro parenti prosauropodi sono stati ritrovati in tutto il mondo poich\u00e9 nel Triassico tutti i continenti erano ancora riuniti in un solo supercontinente, Pangea; questo fatto aiut\u00f2 la diffusione di questi animali praticamente in tutto il mondo. \nSignificato del nome.\nIl nome \"Antetonitrus\" deriva dal latino \"ante-\" (\"prima\") e \"tonitrus\" (\"tuono\"). Il riferimento \u00e8 al fatto che questo animale \u00e8 vissuto prima degli altri sauropodi, in particolare di \"Brontosaurus\" (la \"lucertola del tuono\"); \"Brontosaurus\" \u00e8 in effetti un sinonimo desueto di \"Apatosaurus\", ma il nome \u00e8 ancora usato nella cultura popolare e a volte tutti i sauropodi sono noti come \"lucertole del tuono\" o \"brontosauri\". L'epiteto specifico, ingenipes, deriva dal latino \"ingens\" (\"massiccio\") e \"pes\", (\"piede\"), poich\u00e9 mostra l'inizio dello sviluppo di piedi il cui utilizzo era esclusivamente quello di reggere il peso. "}
{"id": "3251057", "revid": "22356", "url": "https://it.wikipedia.org/wiki?curid=3251057", "title": "Antetonitrus", "text": ""}
{"id": "3251058", "revid": "1573940", "url": "https://it.wikipedia.org/wiki?curid=3251058", "title": "Albalophosaurus yamaguchiorum", "text": "Albalophosaurus yamaguchiorum \u00e8 un dinosauro erbivoro appartenente ai cerapodi. Visse nel Cretacico inferiore (Valanginiano, tra 140,2 e 136,4 milioni di anni fa) e i suoi resti fossili sono stati ritrovati in Giappone.\nDescrizione e classificazione.\nQuesto dinosauro \u00e8 stato descritto nel 2009 sulla base di resti fossili rinvenuti nel 1997 nella formazione Kuwajima, nella prefettura di Ishikawa. L'olotipo consiste in alcune ossa del cranio, disarticolate e incomplete, e in una mandibola sinistra, che si ritiene appartengano a un solo individuo. Il nome generico deriva dal latino \"albus\", \"bianco\", e dal greco \"lophos\", \"cresta\", in riferimento alla cima innevata del monte Hakusan, dove \u00e8 stato ritrovato il fossile. L'et\u00e0 esatta degli strati in cui \u00e8 stato ritrovato l'esemplare fossile non \u00e8 nota, a causa della mancanza di sedimenti marini contenenti fossili guida.\nNonostante \"Albalophosaurus\" sia stato classificato inizialmente come un ceratopo basale, \u00e8 pi\u00f9 probabile che questo animale fosse imparentato con gli ornitopodi a causa delle affinit\u00e0 della dentatura. In ogni caso, gli autori della descrizione originale hanno classificato \"Albalophosaurus\" come Cerapoda \"incertae sedis\"."}
{"id": "3251059", "revid": "22356", "url": "https://it.wikipedia.org/wiki?curid=3251059", "title": "Albalophosaurus", "text": ""}
{"id": "3251060", "revid": "287204", "url": "https://it.wikipedia.org/wiki?curid=3251060", "title": "Eshanosaurus deguchiianus", "text": "L\u2019eshanosauro (Eshanosaurus deguchiianus) \u00e8 un dinosauro di incerta collocazione sistematica, forse appartenente ai terizinosauri. Visse nel Giurassico inferiore (Hettangiano, circa 195 milioni di anni fa) e l'unico resto fossile sinora ritrovato proviene dalla Cina. \nDescrizione e classificazione.\nQuesto dinosauro \u00e8 noto esclusivamente per il fossile di una mandibola con denti, ritrovata nella formazione Lufeng inferiore. Gli studiosi che per primi descrissero il fossile, attribuirono \"Eshanosaurus\" ai terizinosauri, un gruppo di dinosauri teropodi dall'aspetto insolito i cui resti sono stati ritrovati in terreni molto pi\u00f9 recenti (il pi\u00f9 antico terizinosauro noto visse circa 60 milioni di anni dopo). Ci\u00f2 renderebbe \"Eshanosaurus\" il pi\u00f9 antico celurosauro, oltre che il pi\u00f9 antico terizinosauro. A causa di questo enorme spazio temporale nella documentazione fossile e anche a causa dell'estrema scarsit\u00e0 dei fossili, alcuni scienziati hanno avanzato dubbi circa l'appartenenza di \"Eshanosaurus\" ai terizinosauri. Ad esempio, in un articolo che descriveva il terizinosauro \"Nothronychus\", Kirkland e Wolfe notarono notevoli somiglianze tra i denti di \"Eshanosaurus\" e quelli dei prosauropodi un gruppo di dinosauri erbivori caratteristici del Triassico e del Giurassico inferiore. Altri studi, per\u00f2, successivamente confermarono l'interpretazione di \"Eshanosaurus\" come un terizinosauro; ci\u00f2 suggerirebbe interessanti scenari nell'evoluzione dei celurosauri. "}
{"id": "3251061", "revid": "22356", "url": "https://it.wikipedia.org/wiki?curid=3251061", "title": "Eshanosaurus", "text": ""}
{"id": "3251062", "revid": "2153076", "url": "https://it.wikipedia.org/wiki?curid=3251062", "title": "No Limits (2 Unlimited)", "text": "No Limits \u00e8 il secondo album del duo di musica dance olandese 2 Unlimited, pubblicato il 10 maggio 1993 dall'etichetta discografica ZYX.\nPer la promozione dell'album sono stati pubblicati i singoli \"No Limit\", \"Tribal Dance\", \"Faces\", \"Maximum Overdrive\" e \"Let the Beat Control Your Body\".\nL'album \u00e8 stato prodotto da Jean-Paul DeCoster e Phil Wilde ed \u00e8 uscito in due versioni, una delle quali contenente due tracce in pi\u00f9 come bonus remix. Ha ottenuto un notevole successo commerciale in particolar modo in Regno Unito, Paesi Bassi e Norvegia."}
{"id": "3251063", "revid": "729019", "url": "https://it.wikipedia.org/wiki?curid=3251063", "title": "Jean I Le Meingre", "text": "Biografia.\nCombatt\u00e9 nel corso della guerra dei cent'anni: serv\u00ec in Guascogna e nelle Fiandre (1337, 1338, 1340), e nuovamente in Linguadoca e in Guascogna (1351 e 1352).\nIl re gli accord\u00f2 numerose gratificazioni, e gli fece rimborsare il riscatto, anticipato con Jean de Clermont, per la liberazione del maresciallo de Nesle.\nCarlo de La Cerda, conte d'Angoul\u00eame e connestabile di Francia, gli fece dono, il 24 giugno 1353, di alcune terre in Linguadoca, che il re successivamente gli conferm\u00f2, e lo nomin\u00f2 siniscalco di Tolosa il 30 maggio 1354.\nL'anno seguente fu inviato, con l'arcivescovo di Sens e Guillaume I de Craon, sulla frontiera di Piccardia, allo scopo di intavolare dei negoziati con gli inglesi; ritorn\u00f2 poi (maggio 1356) in Linguadoca, con 7 cavalieri e 43 scudieri alle proprie dipendenze per combattere agli ordini del conte di Poitiers (futuro Carlo V).\nFu nominato maresciallo di Francia il 21 ottobre 1356 al posto di Jean de Clermont morto alla battaglia di Poitiers.\nIl Consiglio del Re lo invi\u00f2 quindi a Bordeaux in visita a re Giovanni prigioniero degli inglesi; al ritorno accompagn\u00f2 il Delfino di Francia Carlo, nel viaggio che fece sino a Metz per incontrare l'imperatore Carlo IV di Lussemburgo.\nAccorse in aiuto di Parigi minacciata dagli inglesi nel 1360; fu tra i negoziatori della Pace di Br\u00e9tigny, conclusa l'8 maggio dello stesso anno per conto del reggente Giovanni, con gli inviati di Edoardo III. Con lettera del 4 novembre seguente entr\u00f2 nel Consiglio del Re.\nSostitu\u00ec nel 1364 Bertrand du Guesclin (inviato in Bretagna in soccorso di Carlo di Blois), al comando delle truppe di Normandia.\nDopo la battaglia di Auray del 1365, in cui mor\u00ec Carlo di Blois, fu tra i negoziatori della pace tra la vedova di questi, Giovanna di Penthi\u00e8vre, ed il conte di Montfort, pace conclusa col trattato di Gu\u00e9rande dello stesso anno.\nIl re gli affid\u00f2 la guardia del castello di Tours nel 1367; mor\u00ec a Digione in quello stesso anno e fu sepolto a Tours nel coro della basilica di San Martino accanto alla moglie.\nAveva sposato Florie o Fleurie de Lini\u00e8res, da cui ebbe due figli: Jean, anch'egli maresciallo di Francia; e Geoffroy, governatore del Delfinato."}
{"id": "3251068", "revid": "729019", "url": "https://it.wikipedia.org/wiki?curid=3251068", "title": "Miyazaki Maglev Test Track", "text": "La Miyazaki Maglev Test Track (in giapponese: \u5bae\u5d0e\u5b9f\u9a13\u7dda) \u00e8 una linea ferroviaria costruita a Hyuga, nella Prefettura di Miyazaki (Giappone), al solo scopo di sperimentare la tecnologia per i futuri treni a levitazione magnetica o \"maglev\". Si estende per circa 7 km da Mimitsu a Tsuno."}
{"id": "3251071", "revid": "110157", "url": "https://it.wikipedia.org/wiki?curid=3251071", "title": "Real Things", "text": "Real Things \u00e8 il terzo album di inediti del duo di musica dance olandese 2 Unlimited, pubblicato il 6 giugno 1994 dall'etichetta discografica ZYX.\nDal disco, l'ultimo di inediti pubblicato dal gruppo formato da Ray Slijngaard e Anita Doth, sono stati estratti i singoli \"The Real Thing\", \"No One\", \"Here I Go\" e \"Nothing Like the Rain\".\nL'album \u00e8 stato prodotto da Jean-Paul DeCoster e Phil Wilde e ha riscosso un grande successo commerciale in particolar modo in Regno Unito, Paesi Bassi e Svezia."}
{"id": "3251073", "revid": "287204", "url": "https://it.wikipedia.org/wiki?curid=3251073", "title": "Proceratosauridae", "text": "I proceratosauridi (Proceratosauridae) sono una famiglia di dinosauri carnivori, appartenenti ai tirannosauroidi. Vissero tra il Giurassico medio e il Cretaceo inferiore (160 - 115 milioni di anni fa) e i loro resti fossili sono stati ritrovati in Europa e in Asia. I membri di questa famiglia sono caratterizzati da creste sopra il capo.\nDescrizione.\nQuesti dinosauri teropodi possedevano probabilmente una corporatura snella, lunghe zampe posteriori e un cranio relativamente grande, dotato di una cresta. La famiglia \u00e8 stata descritta nel 2010 (Rauhut et al.) in un articolo che ridescriveva il genere tipo, \"Proceratosaurus\". In questa pubblicazione, i proceratosauridi sono considerati una famiglia di celurosauri tirannosauroidi piuttosto primitivi. Oltre a \"Proceratosaurus\" dell'Inghilterra, noto per un cranio incompleto, sono da ricordare l'altrettanto poco noto \"Kileskus\" della Siberia e \"Guanlong\" della Cina, noto per fossili pi\u00f9 completi. Tutti questi dinosauri risalgono al Giurassico medio e dovevano avere una lunghezza di circa 3 metri. Al gruppo \u00e8 ascritto anche \"Sinotyrannus\", del Cretaceo inferiore, di dimensioni ben pi\u00f9 grandi."}
{"id": "3251081", "revid": "1396213", "url": "https://it.wikipedia.org/wiki?curid=3251081", "title": "Thor (film)", "text": "Thor \u00e8 un film del 2011 diretto da Kenneth Branagh.\nBasato su Thor, personaggio della Marvel Comics a sua volta ispirato dall'omonimo dio della mitologia norrena, \u00e8 il quarto film del Marvel Cinematic Universe e vede Chris Hemsworth nei panni del protagonista. Altri membri del cast sono Natalie Portman, Tom Hiddleston, Stellan Skarsg\u00e5rd, Colm Feore, Ray Stevenson, Idris Elba, Kat Dennings, Rene Russo, Anthony Hopkins, Tadanobu Asano, Joshua Dallas e Jaimie Alexander.\nNel film Thor, dopo aver dimostrato la sua arroganza aprendo un nuovo conflitto con i Giganti di Ghiaccio, viene esiliato da Odino e spedito su Midgard. Mentre tenta di trovare un modo per tornare ad Asgard, Thor conosce Jane Foster e la sua squadra e cerca di fermare i piani del fratello Loki, impossessatosi del trono di Asgard. La scena dopo i titoli di coda della pellicola \u00e8 stata diretta da Joss Whedon.\nTrama.\nNel 965 d.C. Odino, re di Asgard, intervenne con i suoi guerrieri contro i Giganti di Ghiaccio, intenti a conquistare i Nove Mondi partendo dalla Terra. Dopo aver vinto la guerra, Odino costrinse alla resa il loro re Laufey e lo priv\u00f2 dello \"Scrigno degli Antichi Inverni\", fonte del suo potere, e di suo figlio, il neonato Loki che poi Odino adott\u00f2 come figlio proprio.\nUn millennio dopo, alcuni Giganti di Ghiaccio riescono a introdursi ad Asgard superando la vigilanza di Heimdall, guardiano del Bifr\u01ebst, un teletrasporto che da Asgard porta agli altri mondi; tentano di recuperare lo Scrigno, ma vengono eliminati dal guardiano, il Distruttore; la loro azione fa interrompere la cerimonia d'incoronazione a re di Asgard di Thor, guerriero armato del potentissimo martello Mjolnir; perci\u00f2 Thor si reca a Jotunheim contro la volont\u00e0 del padre, coinvolgendo Loki, Lady Sif e i tre guerrieri, Volstagg, Fandral e Hogun. Thor ingaggia una lotta contro i Giganti di Ghiaccio, e solo l'intervento di Odino impedisce che lo scontro degeneri, ma ormai la tregua tra i due popoli \u00e8 stata compromessa. Irritato dal comportamento del figlio, Odino decide di bandirlo da Asgard, abbandonandolo sulla Terra spogliandolo della potenza di cui \u00e8 dotato; Thor si ritrova in Nuovo Messico dove viene soccorso dagli astrofisici Jane Foster ed Erik Selvig e dalla stagista Darcy Lewis. Nel frattempo il martello di Thor viene rinvenuto in Nuovo Messico, con lo S.H.I.E.L.D. che ci costruisce un centro di ricerca attorno.\nVenuto a sapere della presenza del martello, Thor si introduce nella base, dove ingaggia una lotta con gli agenti dello S.H.I.E.L.D. mentre l'agente Clint Barton lo tiene sotto tiro. Prova quindi a estrarre il martello, ma senza successo; viene cos\u00ec preso e bloccato. Intanto ad Asgard, Odino sorprende Loki a toccare lo Scrigno, con la sua pelle che diventa blu. Odino gli rivela cos\u00ec la sua vera origine: Loki \u00e8 il figlio di Laufey, abbandonato da piccolo perch\u00e9 troppo minuto e gracile. I due hanno quindi un'accesa discussione; Odino, addolorato per tutto ci\u00f2 che \u00e8 successo ed esausto, cade nel \"Sonno di Odino\". Loki ne approfitta per assumere il potere, per poi scendere sulla Terra, dicendo a Thor che Odino \u00e8 morto e che lui \u00e8 il nuovo re di Asgard. Poi Thor viene portato via dalla base dello S.H.I.E.L.D. da Erik Selvig. Nel frattempo Sif e i tre guerrieri si recano sulla Terra per riportare Thor ad Asgard, trasgredendo agli ordini di Loki, il quale, venuto a conoscenza del loro tradimento e di quello di Heimdall, prima congela quest'ultimo con lo Scrigno, poi manda il Distruttore sulla Terra per uccidere Thor.\nDopo che il Distruttore ha sconfitto i tre guerrieri e Sif, Thor decide di sacrificarsi per evitare di coinvolgere altri innocenti; con questo atto di altruismo, Mjolnir pu\u00f2 finalmente tornare da Thor, che recupera i poteri e abbatte il Distruttore, per poi tornare ad Asgard grazie a Heimdall, che nel frattempo \u00e8 riuscito a liberarsi. Loki intanto ha stretto un patto con Laufey, il quale avr\u00e0 lo Scrigno se uccider\u00e0 Odino durante il suo sonno. In realt\u00e0 anche questa \u00e8 una trappola ordita da Loki, il quale salva il padre uccidendo Laufey davanti a Frigga. Fatto ritorno ad Asgard Thor ingaggia una lotta con Loki, il quale inizia a distruggere Jotunheim utilizzando il potere di Bifr\u01ebst. Per impedirlo Thor usa Mjolnir per distruggere l'accesso al Bifr\u01ebst, pur sapendo che cos\u00ec non potr\u00e0 pi\u00f9 vedere Jane; durante la distruzione del ponte, i due fratelli lottano di nuovo, finch\u00e9 cadono nel vuoto, ma vengono salvati da Odino. Dopo aver tentato invano di spiegare le sue ragioni al padre, Loki si lascia cadere nel vuoto cosmico. Ad Asgard torna la pace, ma Thor pensa con tristezza a Jane e a suo fratello Loki.\nAlla fine, Erik Selvig viene contattato da Nick Fury, direttore dello S.H.I.E.L.D., il quale gli mostra il Tesseract, una fonte di energia illimitata. Selvig, che in realt\u00e0 \u00e8 sotto l'influsso di Loki, accetta di studiare l'oggetto.\nPersonaggi.\nInoltre Clark Gregg interpreta Phil Coulson, agente dello S.H.I.E.L.D.; Gregg ha gi\u00e0 interpretato il ruolo in \"Iron Man\" e \"Iron Man 2\", Jeremy Renner interpreta Clint Barton / Occhio di Falco, agente dello S.H.I.E.L.D. abile nell'uso di arco e frecce. Nel film sono presenti dei camei: Samuel L. Jackson interpreta Nick Fury, direttore dello S.H.I.E.L.D., protagonista della scena dopo i titoli di coda del film; Jackson ha interpretato il ruolo anche in \"Iron Man\", \"Iron Man 2\" e \"Captain America - Il primo Vendicatore\", Stan Lee, co-creatore del personaggio, interpreta il guidatore del camioncino che tenta di estrarre Mjolnir dal cratere usando delle catene, J. Michael Straczynski, famoso sceneggiatore del fumetto e autore della storia del film, interpreta il camionista che per primo trova e tenta di estrarre Mjolnir dal cratere, Walt Simonson, storico autore del fumetto, fa una brevissima apparizione accanto a Lady Sif in una delle sequenze finali, Adriana Barraza interpreta il piccolo ruolo di Isabel Alvarez, padrona della locanda in cui Thor, Jane, Erik e Darcy si recano a bere e mangiare, Maximiliano Hern\u00e1ndez ha il piccolo ruolo dell'agente dello S.H.I.E.L.D. Jasper Sitwell.\nProduzione.\nIl primo regista ad essere contattato per una trasposizione cinematografica di Thor \u00e8 Sam Raimi, che tenta di far produrre il film alla 20th Century Fox; l'idea di Sam Raimi \u00e8 di girarlo dopo \"Darkman\" (1990), ma il progetto viene abbandonato. Dopo il successo di \"Blade\" (1998) e \"X-Men\" (2000), i Marvel Studios decidono di utilizzare il personaggio di Thor per un film TV, per la rete UPN. Viene preparata una sceneggiatura e l'attore Tyler Mane entra in trattative per impersonare il protagonista. Il progetto viene abbandonato e i Marvel Studios chiedono supporto alla Artisan Entertainment per realizzare il film; nonostante questo il progetto non viene realizzato.\nNel 2004 la Sony Pictures compra i diritti del personaggio e programma un film scritto e diretto da David S. Goyer; in seguito Goyer esce dal progetto. Nel 2007 i diritti del personaggio vengono venduti alla Paramount Pictures con produzione dei Marvel Studios; viene messo in programma un film scritto da Mark Protosevich. Matthew Vaughn viene poi ingaggiato come regista e sceneggiatore; i Marvel Studios annunciano la data di uscita per il 2010. Nel 2008 il contratto con Matthew Vaughn scade ed il regista esce dal progetto; i Marvel Studios cercano un nuovo regista mentre Mark Protosevich rettifica nuovamente la sceneggiatura.\nNel dicembre 2008 il regista Kenneth Branagh conferma di aver firmato per dirigere il film di Thor. I Marvel Studios posticipano la data di uscita: 17 giugno 2011. Poco pi\u00f9 tardi la data viene anticipata al 20 maggio 2011. Successivamente la data di uscita viene nuovamente anticipata al 6 maggio 2011.\nRiprese.\nLe riprese iniziano il 25 gennaio 2010 e avvengono nei teatri di posa dei Marvel Studios, nella spiaggia californiana dei Raleigh Studios e in Nuovo Messico; le riprese terminano il 7 maggio 2010.\nColonna sonora.\nLa colonna sonora del film \u00e8 composta da Patrick Doyle. Nella colonna sonora \u00e8 compresa anche la canzone \"Walk\" della band Foo Fighters.\nPromozione.\nLa prima immagine ufficiale raffigurante Chris Hemsworth nei panni di Thor viene resa disponibile online il 30 aprile 2010. Tra il 14 luglio 2010 e il 19 luglio vengono distribuite altre foto che mostrano anche altri personaggi, fra cui Loki. Al Comic-Con di San Diego viene mostrato un trailer della durata di cinque minuti; il 29 luglio 2010 il filmato finisce illegalmente in rete, ma viene subito ritirato. L'11 dicembre 2010 viene distribuito online il primo trailer ufficiale, mentre il 12 dicembre viene distribuita la versione in lingua italiana.\nIl primo spot viene lanciato il 7 febbraio 2011; il 18 febbraio viene distribuito il nuovo trailer. La versione in lingua italiana viene distribuita il 22 febbraio 2011. La Marvel ha inoltre realizzato uno spot del film basandosi sulla popolare pubblicit\u00e0 televisiva della Volkswagen Passat (in cui un bambino si finge Dart Fener).\nDistribuzione.\nIl film, distribuito in 3D, \u00e8 uscito negli Stati Uniti il 6 maggio 2011, mentre in Italia \u00e8 uscito il 27 aprile 2011.\nEdizione italiana.\nLa direzione del doppiaggio e i dialoghi italiani sono stati curati da Marco Guadagno.\nAccoglienza.\nIncassi.\n\"Thor\" ha incassato in Nord America e nel resto del mondo, di cui in Italia, per un incasso mondiale di , a fronte di un budget di produzione di 150 milioni di dollari.\nCritica.\nIl film ha generalmente ricevuto recensioni positive dalla critica cinematografica. L'aggregatore di recensioni Rotten Tomatoes riporta una percentuale di gradimento del 77% con un voto medio di 6,7 su 10, basandosi su 291 recensioni. Il sito Metacritic attribuisce al film un punteggio di 57 su 100 in base a 40 recensioni.\nAltri media.\nAnimazione.\nPer promuovere la pellicola i Marvel Studios hanno distribuito un film d'animazione intitolato \"\".\nVideogiochi.\nDal film \u00e8 tratto un videogioco pubblicato da SEGA, \"Thor - Il dio del tuono\".\nSequel.\n\u00c8 uscito nel 2013 un sequel del film intitolato ' e che ha visto il ritorno del cast principale. Un secondo seguito del film intitolato ' \u00e8 uscito nel 2017.\nNel luglio 2019, il regista del terzo film, Taika Waititi, ha firmato un accordo per scrivere e dirigere un quarto film di Thor, intitolato \"Thor: Love and Thunder\", che uscir\u00e0 il 6 luglio 2022."}
{"id": "3251083", "revid": "767487", "url": "https://it.wikipedia.org/wiki?curid=3251083", "title": "Louis Marie Narbonne Lara", "text": "Il suo nome compare sulla 11\u00aa colonna dell'elenco dei nomi incisi sotto l'Arco di Trionfo di Parigi. Si tratta di un elenco di 660 militari che si distinsero nell'esercito durante la rivoluzione francese e il primo impero di Francia.\nMor\u00ec di febbre tifoide il 17 novembre 1813 a Torgau in Sassonia mentre difendeva la citt\u00e0 dall'assedio delle forze prussiane."}
{"id": "3251084", "revid": "753041", "url": "https://it.wikipedia.org/wiki?curid=3251084", "title": "T.J. Cloutier", "text": "\u00c8 tra i giocatori pi\u00f9 vincenti nella storia delle World Series of Poker, avendo conquistato 6 braccialetti delle WSOP e 57 piazzamenti a premi. \u00c8 in nona posizione per numero di braccialetti vinti, ed \u00e8 in ottava per numero di piazzamenti a premi.\nT.J. Cloutier \u00e8 riuscito a vincere un braccialetto in tutte le varianti dell'Omaha: Pot Limit, Fixed Limit, e Limit High/Low. \u00c8 l'unico giocatore ad esserci mai riuscito.\nSi \u00e8 classificato per due volte al secondo posto del Main Event WSOP: nel 1985 (alle spalle di Bill Smith) e nel 2000 (dietro Chris Ferguson). Ha chiuso al terzo posto il Main Event del 1998 ed al quinto in quello del 1988."}
{"id": "3251088", "revid": "287204", "url": "https://it.wikipedia.org/wiki?curid=3251088", "title": "Sterilizzazione (economia)", "text": "La sterilizzazione in macroeconomia \u00e8 un'operazione con cui la banca centrale modifica la quantit\u00e0 di moneta (base monetaria) presente nel sistema, vendendo o comprando titoli pubblici (quindi trattasi di Operazioni di mercato aperto), al fine di neutralizzare gli effetti generati da squilibri nella bilancia dei pagamenti.\nIn regime di cambi fissi, la banca centrale deve mantenere parit\u00e0 tra l'offerta e domanda di moneta per fare in modo che il tasso di cambio rimanga costante .\nTuttavia , un aumento delle partite correnti, ossia un aumento delle esportazioni rispetto alle importazioni , causa un aumento della base monetaria . Per controbilanciare questo effetto ed evitare un deprezzamento della moneta , la banca centrale pu\u00f2 neutralizzare tale effetto mediante la \"sterilizzazione\" .\nBibliografia.\nO.Blanchard,A.Amighini, F.Giavazzi : \"Macroeconomia una prospettiva europea\" , Il Mulino Edizioni "}
{"id": "3251089", "revid": "69794", "url": "https://it.wikipedia.org/wiki?curid=3251089", "title": "T. J. Cloutier", "text": ""}
{"id": "3251092", "revid": "287204", "url": "https://it.wikipedia.org/wiki?curid=3251092", "title": "Domingo Miguel Bernabe Terradellas", "text": ""}
{"id": "3251097", "revid": "287204", "url": "https://it.wikipedia.org/wiki?curid=3251097", "title": "Plaza de la Villa", "text": "La Plaza de la Villa \u00e8 una piazza che si trova nel centro storico di Madrid, accanto alla calle Mayor.\nNella piazza si trovano le facciate principali di tre edifici di grande valore storico ed artistico: la Casa e la Torre de los Lujanes, una costruzione in stile gotico-mud\u00e9jar del XV secolo che si trova sul lato orientale della piazza, la Casa de Cisneros, un palazzo plateresco del XVI secolo che si trova nella parte meridionale della piazza, e la Casa de la Villa, una costruzione barocca del XVII secolo, che si trova nella parte occidentale ed \u00e8 una delle sedi del Municipio di Madrid."}
{"id": "3251099", "revid": "129019", "url": "https://it.wikipedia.org/wiki?curid=3251099", "title": "Plaza Mayor di Madrid", "text": ""}
{"id": "3251104", "revid": "36946781", "url": "https://it.wikipedia.org/wiki?curid=3251104", "title": "Domenico Terradeglias", "text": ""}
{"id": "3251106", "revid": "36946788", "url": "https://it.wikipedia.org/wiki?curid=3251106", "title": "Terradeglias", "text": ""}
{"id": "3251107", "revid": "129019", "url": "https://it.wikipedia.org/wiki?curid=3251107", "title": "Calle Mayor (Madrid)", "text": "La calle Mayor (\"via Maggiore\") \u00e8 una delle principali strade di Madrid che conduce dalla Puerta del Sol alla Cattedrale dell'Almudena passando accanto alla famosa Casa de la Villa. \nCreata nel Medioevo, collegava originariamente l'Alc\u00e1zar con la Puerta de Guadalajara (una porta muraria scomparsa), era il luogo dove si concentravano le corporazioni degli argentieri e dei gioiellieri. "}
{"id": "3251112", "revid": "36946900", "url": "https://it.wikipedia.org/wiki?curid=3251112", "title": "Terradellas", "text": ""}
{"id": "3251116", "revid": "149485", "url": "https://it.wikipedia.org/wiki?curid=3251116", "title": "Erasmus Alberus", "text": "Biografia.\nSebbene suo padre, Tilemann Alber, fosse un maestro di scuola ex prete cattolico, la sua prima educazione fu alquanto trascurata. Nel 1518 si rec\u00f2 comunque all'Universit\u00e0 di Wittenberg, dove studi\u00f2 teologia. Ebbe l'occasione di attirare l'attenzione di Martin Lutero e Filippo Melantone, e successivamente divenne uno dei pi\u00f9 attivi collaboratori di Lutero, strenuo difensore della Riforma protestante.\nOltre che predicatore e teologo, fu pressoch\u00e9 l'unico protestante contemporaneo di Lutero in grado di competere con i cattolici con l'arma della satira. Nel 1542 pubblic\u00f2 \"Der Barf\u00fc\u00dfer M\u00f6nche Eulenspiegel und Alkoran\" (Il monaco scalzo Eulenspiegel e Alcorano), una epitome satirica, della quale Lutero scrisse la prefazione, del \"Liber conformitatum\" del francescano Bartolomeo da Pisa. Di maggior valore letterario \u00e8 \"Das Buch von der Tugend und der Weisheit\" (Il libro della virt\u00f9 e della saggezza, 1550), una raccolta di quarantanove favole in cui Alberus espone le sue opinioni sui rapporti tra la Chiesa e lo Stato.\nDopo la morte di Lutero (1546), Alberus fu diacono a Wittenberg. Fu coinvolto nei conflitti politici del tempo: si trovava, per esempio, a Magdeburgo nel 1550-1551, quando quella citt\u00e0 fu assediata da Maurizio di Sassonia. Nel 1552 fu nominato \"Generalsuperintendent\" (ispettore generale della Chiesa luterana) a Neubrandenburg, dove mor\u00ec l'anno successivo."}
{"id": "3251117", "revid": "36946926", "url": "https://it.wikipedia.org/wiki?curid=3251117", "title": "Dom\u00e8nec Miquel Terradellas", "text": ""}
{"id": "3251118", "revid": "36946930", "url": "https://it.wikipedia.org/wiki?curid=3251118", "title": "Dom\u00e8nec Terradellas", "text": ""}
{"id": "3251119", "revid": "1543377", "url": "https://it.wikipedia.org/wiki?curid=3251119", "title": "Duke Robillard", "text": " Dopo aver suonato in varie band ed aver lavorato con la Guild Guitar Company, ha fondato il gruppo Roomful of Blues insieme al pianista Al Copley nel 1967. \u00c8 stato anche membro dei The Fabulous Thunderbirds di cui faceva parte anche Kim Wilson, prendendo il posto di Jimmie Vaughan alla chitarra. Fra i generi musicali da lui suonati: il jazz, lo swing, ed il rock and roll, oltre al suo genere preferito, il blues.\nRobillard ha lavorato con artisti come Jimmy Witherspoon, Snooky Prior, Jay McShann, Hal Singer, Pinetop Perkins, Joe Louis Walker, Todd Sharpville e Bob Dylan. Nell'estate del 2006, Robillard ha accompagnato Tom Waits in un tour nel sud degli Stati Uniti.\nRiconoscimenti.\nNel corso della sua carriera, Duke Robillard ha ricevuto numerose nomination per importanti riconoscimenti. Fra i pi\u00f9 importanti si possono citare:\nRobillard \u00e8 stato inoltre nominato per:"}
{"id": "3251121", "revid": "448934", "url": "https://it.wikipedia.org/wiki?curid=3251121", "title": "Diocesi di Wanxian", "text": ""}
{"id": "3251124", "revid": "92723", "url": "https://it.wikipedia.org/wiki?curid=3251124", "title": "Diocesi di Fiorentino", "text": "La diocesi di Fiorentino (in latino: \"Dioecesis Florentinensis\") \u00e8 una sede soppressa e sede titolare della Chiesa cattolica.\nTerritorio.\nSede vescovile era il borgo medievale di Castel Fiorentino (o Fiorentino di Puglia), i cui ruderi si trovano a 10\u00a0km da Torremaggiore presso la strada provinciale San Severo-Castelnuovo della Daunia. \nFiorentino, borgo bizantino di frontiera, fu rifondato ad opera del catapano Basilio Boioannes intorno al 1018; in seguito, esso cadde sotto il controllo normanno, poi svevo, infine angioino. Fiorentino divenne celebre perch\u00e9 vi trov\u00f2 la morte l'imperatore Federico II nel 1250.\nTra i ruderi dell'antica citt\u00e0 medievale emergono i resti della cattedrale, dedicata a Sant'Angelo, \"\u00abrispecchiando l'espandersi del culto micaelico dal polo garganico\u00bb\"; ridotta al rango di arcipretura, era ancora officiata nel XVI secolo.\nStoria.\nLa diocesi fu eretta probabilmente agli inizi dell'XI secolo dal catapano Basilio Boioannes, ed era una delle tante diocesi erette in Capitanata dai bizantini per contrastare le mire espansionistiche della longobarda Benevento. \n\u00c8 documentata per la prima volta nel 1018, assieme alle diocesi di Montecorvino, Dragonara, Civitate e Lesina.\nInizialmente la diocesi dipendeva dal patriarcato di Costantinopoli ed il rito liturgico in uso era quello greco, sostituito da quello latino quando la regione venne conquistata dai Normanni verso la met\u00e0 dell'XI secolo. Il 22 gennaio 1055, papa Vittore II, da Montecassino, emana una bolla con la quale procede all'annessione delle diocesi della Capitanata alla metropolia di Benevento.\nOltre alla cattedrale, il sito archeologico ha riportato alla luce solo una delle tante chiese, circa una dozzina, documentate dalle fonti scritte e che si trovavano dentro e fuori le mura cittadine; tra queste Santa Maria, San Cristoforo, San Giorgio e San Lorenzo avevano un arciprete; San Nicola, Santa Maria, San Donnino e la Santissima Trinit\u00e0 dipendevano dall'abbazia di Torremaggiore; San Nicola e San Pietro; Santa Maria Coronata, concessa dal vescovo Ramfredo nel 1205 a San Leonardo di Siponto; e San Leone, che dipendeva dal monastero extraurbano di San Salvatore.\nOltre a Ramfredo \u00e8 ben documentato anche il vescovo Roberto II, che partecip\u00f2 nel 1179 al quarto concilio lateranense, nel 1182 prese parte alla consacrazione della chiesa abbaziale di Montevergine e nel 1197 alla consacrazione della cattedrale di San Marco a Bovino.\nA partire dal XIV secolo, la citt\u00e0 fu progressivamente abbandonata. Un documento della cancelleria angioina del 1313 menziona una serie di citt\u00e0 della Capitanata che a causa della insalubrit\u00e0 e della pressione fiscale si andavano spopolando. Tra questa anche la citt\u00e0 di Fiorentino, la cui diocesi fu soppressa alla morte dell'ultimo vescovo, Meglio, nel 1410, ed il suo territorio annesso a quello della diocesi di Lucera.\nDal 1968 Fiorentino \u00e8 annoverata tra le sedi vescovili titolari della Chiesa cattolica; dall'8 luglio 2020 il vescovo titolare \u00e8 \u00c2ngelo Ademir Mezzari, R.C.I., vescovo ausiliare di San Paolo."}
{"id": "3251125", "revid": "92723", "url": "https://it.wikipedia.org/wiki?curid=3251125", "title": "Diocesi di Falerone", "text": "La diocesi di Falerone (in latino: \"Dioecesis Faleronensis\") \u00e8 una sede soppressa e sede titolare della Chiesa cattolica.\nStoria.\nLa citt\u00e0 romana di \"Falerio Picenus\", l'odierna Falerone, fu un'antica sede vescovile, attestata sul finire del V secolo nell'epistolario di papa Gelasio I (492-496).\nDurante il suo pontificato, papa Gelasio indirizz\u00f2 una lettera a Respetto e Leonino, vescovi la cui sede episcopale non \u00e8 menzionata, ma che probabilmente appartenevano al Piceno. Affid\u00f2 loro l'incarico di indagare e di fare rapporto sul vescovo di Falerone, accusato dal suo arcidiacono Giovanni di essersi appropriato dei beni della Chiesa \"Falerionensis\", donati con generosit\u00e0 dal suo predecessore, e di aver escluso i chierici che gli opponevano resistenza. Questa lettera, pur non chiamandoli per nome, accenna a due vescovi di \"Falerio Picenus\".\nLa lettera di papa Gelasio \u00e8 l'unica testimonianza storica sull'esistenza della diocesi di Falerone. A questa sede sono attribuiti altri vescovi, che tuttavia appartengono alla sede di Faleri nel Lazio settentrionale. Secondo Duchesne questa sede scomparve in seguito all'invasione longobarda e il suo territorio dal VII secolo fin\u00ec sotto l'amministrazione dei vescovi di Fermo.\nDal 1969 Falerone \u00e8 annoverata tra le sedi vescovili titolari della Chiesa cattolica; dal 12 gennaio 2009 l'arcivescovo, titolo personale, titolare \u00e8 Luigi Bianco, nunzio apostolico in Uganda."}
{"id": "3251127", "revid": "404449", "url": "https://it.wikipedia.org/wiki?curid=3251127", "title": "Centro (Grosseto)", "text": "Il Quartiere Centro \u00e8 il principale quartiere urbano di Grosseto e d\u00e0 il nome alla seconda delle otto circoscrizioni di decentramento comunale in cui \u00e8 suddiviso il comune di Grosseto.\nMonumenti e luoghi d'interesse.\nLa maggior parte dei monumenti del quartiere sono i monumenti storici e artistici situati nel centro storico della citt\u00e0, mentre il restante sparso nelle zone perimetrali al di fuori delle mura cittadine.\nCultura.\nIstruzione.\nScuole dell'infanzia e primarie.\nLe principali scuole dell'infanzia e le scuole primarie del quartiere Centro si riuniscono nel \"IV circolo didattico di Grosseto\", circolo a cui sono iscritte anche le scuole delle frazioni di Alberese e di Rispescia.\nGeografia antropica.\nZone.\nCentro storico.\nIl centro storico di Grosseto \u00e8 completamente racchiuso entro una cinta muraria fortificata che, a livello urbanistico, lo isola quasi completamente rispetto al resto della citt\u00e0, fatta eccezione per l'area di Porta Nuova dove nel corso dell'Ottocento fu demolita la porta cittadina, riempito il terrapieno del fossato e abbattuto un piccolo tratto di cortina muraria. L'attuale centro storico \u00e8 il risultato della ricostruzione cinquecentesca delle mura, durante la quale assunsero un perimetro maggiore che allarg\u00f2 la superficie del centro storico cittadino rispetto al tessuto urbano medievale; tuttavia, la realizzazione delle Mura medicee comport\u00f2 l'abbattimento di molti edifici di epoca medievale, tra cui anche alcuni complessi religiosi, che sorgevano al di fuori del preesistente centro cittadino lungo il perimetro dove poi \u00e8 sorta l'attuale cinta muraria bastionata di forma esagonale. Nonostante l'ampliamento di epoca rinascimentale, il centro storico di Grosseto risulta ancora oggi di dimensioni piuttosto raccolte e contenute che consentono di poterlo visitare facilmente, grazie anche alla pedonalizzazione totale di molte strade.\nIn passato, il centro storico di Grosseto fu suddiviso in tre terzieri, il \"Terzo di San Pietro\" nella parte settentrionale, il \"Terzo di Citt\u00e0\" nella parte centrale e il \"Terzo di San Giorgio\" nella parte meridionale: tali suddivisioni sono andate via via scomparendo nel corso del tempo.\nL'area delimitata dalle mura \u00e8 interamente pedonalizzata, con possibilit\u00e0 di accesso in determinate fasce orarie per il carico e scarico e per i residenti con apposito permesso.\nPorta Vecchia e Porta Nuova.\nLa circoscrizione, oltre al centro storico, comprende la zona a nord di \"Porta Nuova\", ovvero le vie intorno a piazza della Vasca, comprese le aree di \"via Oberdan\", \"via Roma\" e \"viale Matteotti\". Inoltre \u00e8 compreso anche il perimetro esterno delle mura, con \"viale Ximenes\" e \"viale Manetti\", piazza De Maria e campo Amiata (l'attuale piazza Nassiriya) a sud di \"Porta Vecchia\". Inoltre sono comprese anche tutte le zone sud-est della citt\u00e0, come, partendo da Sud verso Nord, l'area di \"viale dei Mille\", \"viale Brigate Partigiane\", \"viale Mascagni\", \"via Scansanese\" e \"via Liri\". Queste aree si sono sviluppate tra gli anni trenta e gli anni cinquanta del Novecento e venivano chiamate comunemente sobborgo di Porta Nuova e sobborgo di Porta Vecchia, denominazione poi scomparsa negli anni. Da ricordare la peculiarit\u00e0 artistica del sobborgo di Porta Nuova, arricchito di palazzi, ville e palazzine in stile liberty.\nAlberino.\nLa zona dell'Alberino si trova a est del centro storico e lambisce l'argine destro del fiume Ombrone. Un tempo localit\u00e0 geografica, l'Alberino \u00e8 diventata una zona urbana dopo l'espansione della citt\u00e0 a est e la costruzione dell'area residenziale \"PEEP\" di \"via Leoncavallo\". Negli anni novanta, dopo la costruzione dell'area \"PEEP Fosso dei Molini\", \u00e8 iniziato un intervento di recupero della zona, e nel 2007 \u00e8 stato inaugurato il \"Parco urbano del fiume Ombrone\", vasto 10 ettari, che ospita 750 piante e arbusti, oltre che una pista di pattinaggio, una piazza, percorsi ciclabili di 2 km e due laghetti naturali. Attualmente \u00e8 in fase di completamento la realizzazione di un campo da golf. Numerose sono le fattorie che si trovavano in quest'area di campagna e che si sono poi ritrovate inglobate nel tessuto urbano cittadino: ricordiamo la fattoria Saracina, restaurata di recente, la fattoria Campini e la fattoria Fanucci.\nCittadella dello Studente e Fornacione.\nLa zona del Fornacione si trova a est del centro storico in continuit\u00e0 con la zona dell'Alberino ed era una localit\u00e0 agricola oggi inglobata nel contesto urbano. Si sviluppa nell'area compresa tra \"via de' Barberi\", \"viale Brigate Partigiane\" e l'Aurelia sud. Qui si trova anche la Cittadella dello Studente, zona recintata che ospita il polo liceale cittadino e numerosi istituti superiori.\nCrespi.\nLa zona dei Crespi si trova lungo l'Aurelia sud e porta questa denominazione dalla presenza della storica fattoria Crespi. Al momento \u00e8 una zona periferica situata al confine con il perimetro urbano, ma dai primi anni duemila \u00e8 in corso un processo di lottizzazione che porter\u00e0 la costruzione di nuove abitazioni e quindi un'espansione. Nel 2006 \u00e8 stato realizzato il complesso residenziale Il Glicine, oltre che al restauro dei complessi architettonici della fattoria Crespi.\nSan Martino.\nSan Martino \u00e8 situato al limite est del perimetro urbano di Grosseto, in direzione di Istia d'Ombrone e Scansano. Piccolo distretto industriale sulle rive dell'Ombrone, qui si trova il vecchio mulino per il drenaggio dell'acqua e la storica fornace di San Martino, oltre che la Diga della Steccaia del 1879, progettata da Vittorio Fossombroni, e il Ponte Tura, realizzato tra il 1829 e il 1831. Da sempre considerato come localit\u00e0 abitata del comune di Grosseto, nel 2012 \u00e8 divenuto quartiere della citt\u00e0 dopo lo spostamento del perimetro urbano lungo la strada provinciale Scansanese prima dell'agglomerato di Casalecci.\nSterpeto.\nLa zona di Sterpeto \u00e8 la zona pi\u00f9 a est dell'area urbana e prende il nome dalla fattoria Sterpeto che vi si trova. Qui \u00e8 compresa anche la \"zona artigianale Scansanese\", dove si trovano la motorizzazione di Grosseto, alcuni stabilimenti e un centro commerciale. All'interno della zona vi \u00e8 il principale cimitero cittadino in quanto ad estensione, il cimitero comunale di Sterpeto.\nInfrastrutture e trasporti.\nStrade.\nEcco un breve elenco delle principali strade del quartiere Centro e delle sue zone.\nStrade statali.\nIl quartiere Centro \u00e8 facilmente raggiungibile dalla strada statale 1 Via Aurelia, uscendo a Grosseto Centro-Roselle, per raggiungere prima l'ospedale e poi l'area di Porta Nuova, o a Grosseto Est per raggiungere il cimitero di Sterpeto, l'Alberino e l'area di Porta Vecchia; uscendo a Grosseto Sud si arriva direttamente alla zona Crespi e alle \"Quattro Strade\". Ugualmente \u00e8 possibile raggiungere il centro anche dalla Strada Statale Grosseto-Siena, uscendo a Grosseto Roselle. \nArterie principali.\nLe principali arterie su cui si sviluppa il quartiere al di fuori del perimetro delle mura medicee, che sono anche tra i maggiori assi viari della citt\u00e0 di Grosseto ad est della ferrovia:\nPiste ciclabili.\nIl zona orientale del quartiere \u00e8 attraversata dalla pista ciclabile Grosseto est, che permette dal quartiere meridionale di Gorarella di raggiungere i quartieri settentrionali e la frazione di Roselle. La pista ciclabile passa sotto il ponte della ferrovia alle \"Quattro Strade\", scorre lungo \"viale Brigate Partigiane\", \"viale Mascagni\" e l'Alberino fino a \"piazza Barsanti\", dopodich\u00e9 continua in direzione di \"via Liri\", arriva al Villaggio Curiel e prosegue per il quartiere Sugherella.\nStazioni ferroviarie.\nIl quartiere Centro, cos\u00ec come tutta l'area urbana della citt\u00e0, \u00e8 servito dalla Stazione di Grosseto delle Ferrovie dello Stato, in \"piazza Marconi\". Qui si trova anche il terminal degli autobus."}
{"id": "3251130", "revid": "227211", "url": "https://it.wikipedia.org/wiki?curid=3251130", "title": "Arco di circonferenza", "text": ""}
{"id": "3251136", "revid": "37401", "url": "https://it.wikipedia.org/wiki?curid=3251136", "title": "Era Glaciale", "text": ""}
{"id": "3251138", "revid": "1543377", "url": "https://it.wikipedia.org/wiki?curid=3251138", "title": "Chicoreus ramosus", "text": "Chicoreus ramosus \u00e8 un mollusco gasteropode marino appartenente alla famiglia Muricidae. Nell'Indo-Pacifico occidentale \u00e8 oggetto di collezionismo, specialmente in India, dove ha una notevole importanza economica.\nDescrizione.\nQuesta specie di murice spicca per dimensioni, infatti pu\u00f2 arrivare a misurare 300\u00a0mm in lunghezza, restando sui 220\u00a0mm di media fra gli esemplari adulti. \nDistribuzione e habitat.\n\u00c8 diffuso nell'Indo-Pacifico occidentale, a partire dall'Africa orientale e meridionale, includendo Mozambico, Tanzania, Madagascar, Mar Rosso, Golfo di Oman, Aldabra, Chagos e Mauritius. \u00c8 presente anche nella Polinesia orientale, nel Giappone meridionale, e in Australia. (Queensland e Nuova Caledonia)"}
{"id": "3251148", "revid": "86599", "url": "https://it.wikipedia.org/wiki?curid=3251148", "title": "Andr\u00e9 Patry", "text": "Assunto diciassettenne da Gaston Fayet all'Osservatorio di Nizza, vi lavor\u00f2 per tutta la vita dopo essersi laureato all'Accademia francese delle scienze.\nMolto del suo lavoro fu centrato sul ricalcolo delle orbite per ritorvare asteroidi osservati ma ritenuti perduti: complessivamente contribu\u00ec al ritrovamento di 252 asteroidi.\nIl Minor Planet Center gli accredita le scoperte di nove asteroidi, effettuate tra il 1936 e il 1940.\nGli \u00e8 stato dedicato l'asteroide 1601 Patry."}
{"id": "3251149", "revid": "74801", "url": "https://it.wikipedia.org/wiki?curid=3251149", "title": "Helge L\u00f8vland", "text": ""}
{"id": "3251151", "revid": "287204", "url": "https://it.wikipedia.org/wiki?curid=3251151", "title": "8582 Kazuhisa", "text": "8582 Kazuhisa \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1246348\u00a0UA e da un'eccentricit\u00e0 di 0,2177253, inclinata di 4,11426\u00b0 rispetto all'eclittica.\nL'asteroide \u00e8 dedicato al giapponese Kazuhisa Mishima, curatore scientifico per l'astronomia al \"Centro delle Scienze\" di Kurashiki."}
{"id": "3251154", "revid": "1315817", "url": "https://it.wikipedia.org/wiki?curid=3251154", "title": "Cristoforo Buondelmonti", "text": "Biografia.\nNato quasi certamente a Firenze, Buondelmonti apparteneva a un'importante famiglia nobiliare, estintasi nel secolo XVIII, che si era sviluppata nella Val di Greve e che, proprietaria del castello di Montebuoni e di fondi agricoli in Valdipesa, intratteneva fitti rapporti con l'Oriente.\nIl monaco Buondelmonti interessato alla ricerca delle civilt\u00e0 scomparse e alla geografia, fu probabilmente allievo del poeta e umanista italiano Guarino Veronese tramite il quale, conobbe il mecenate Niccol\u00f2 Niccoli, studioso di opere classiche e di geografia.\nOpere.\nDal 1414 al 1430 Buondelmonti si rec\u00f2 nei luoghi pi\u00f9 importanti della civilt\u00e0 greca attraversando il mar Egeo e visitando Rodi, Creta, Cipro, l'Ellesponto, Costantinopoli. Il frutto di questi lunghi viaggi furono due opere di contenuto storico-geografico:\nCon queste opere Buondelmonti fond\u00f2 il nuovo genere letterario degli isolari, un nuovo linguaggio rinascimentale che rappresentava lo spazio fondendo la simbologia delle carte nautiche con la descrizione corografica ed assieme storica dei luoghi visitati.\nLa scoperta della lingua sapienziale.\nNel 1419 Buondelmonti aveva acquistato per conto di Cosimo de' Medici nell'isola di Andros un manoscritto, tradotto in greco da uno sconosciuto Filippo, intitolato \"Hieroglyphica\", opera di un autore ignoto chiamato Horus-Apollo o \"Horapollus\" che affermava di essere egiziano. Nel 1422 il testo arriv\u00f2 a Firenze e tradotto dal greco dest\u00f2 molto interesse tra i dotti umanisti poich\u00e9 era l'unico antico trattato riguardante l'interpretazione dei geroglifici egiziani che si credeva nascondessero simbolicamente un'antichissima lingua sapienziale."}
{"id": "3251156", "revid": "1573940", "url": "https://it.wikipedia.org/wiki?curid=3251156", "title": "Al-Rastan", "text": "Ar-Rastan () \u00e8 una delle citt\u00e0 pi\u00f9 grandi del governatorato di Homs ed \u00e8 situata a 20\u00a0km a nord della capoluogo Homs, ed a 22\u00a0km da Hama. Al-Rastan \u00e8 pure una delle pi\u00f9 antiche dighe del paese, che pu\u00f2 contenere fino a 225 milioni di m\u00b3 del fiume Oronte. \u00c8 pure il sito dell'antica citt\u00e0 di Arethusa o Ariste."}
{"id": "3251160", "revid": "182396", "url": "https://it.wikipedia.org/wiki?curid=3251160", "title": "Doliche", "text": ""}
{"id": "3251165", "revid": "287204", "url": "https://it.wikipedia.org/wiki?curid=3251165", "title": "Altare di Dresda", "text": "L'Altare di Dresda \u00e8 un dipinto a tempera su tela (pannello centrale 117x96,5\u00a0cm, pannelli laterali 114x45 ciascuno) di Albrecht D\u00fcrer, databile al 1496-1497 e forse ripreso nel 1503-1504, conservato nella Gem\u00e4ldegalerie a Dresda.\nStoria.\nL'opera fu una tra le prime commissioni ricevute da Federico il Saggio, col \"Polittico dei Sette Dolori\" e un ritratto, che D\u00fcrer conobbe personalmente durante il breve viaggio a Norimberga dell'elettore di Sassonia a Norimberga, nell'aprile 1496.\nL'opera era destinata alla cappella del castello di Wittenberg e inizialmente doveva consistere nella sola pala centrale della \"Vergine col Bambino\". La scelta del supporto della tela dovette essere dettata dall'esigenza di facilitare il trasporto, mentre i colori a tempera, inusuali in un'area dove era gi\u00e0 diffusa la pittura a olio, sono legati probabilmente alla necessit\u00e0 di velocizzare l'esecuzione del dipinto.\nNegli anni 1503-1504, forse in seguito a una pestilenza, dovettero poi essere aggiunti i due sportelli laterali, con san Sebastiano, protettore degli appestati, e sant'Antonio Abate, protettore dalla dolorosa infezione cutanea allora molto frequente, detta \"fuoco di sant'Antonio\". La questione dei pannelli laterali ha dato origine a numerosi dibattiti tra gli studiosi, arrivando anche a ipotizzare che essi venissero aggiunti originariamente ai lati di un preesistente dipinto dei Paesi Bassi.\nDescrizione e stile.\nLa struttura del trittico \u00e8 originale perch\u00e9, a differenza della tradizione, gli sportelli laterali non potevano essere chiusi a serrare l'elemento centrale, non prestandosi la tela ad essere dipinta su entrambi i lati.\nLa pala centrale mostra la Madonna in adorazione del Bambino, che \u00e8 appoggiato, dormiente, su un cuscino sopra un largo davanzale, forse di una finestra. Egli \u00e8 vicino a un libro, simbolo delle Sacre Scritture, e a una pera, simbolo del Peccato originale. La fisionomia di Maria rimanda alle opere di Dirk Bouts, con una durezza scultorea del modellato che riecheggia Squarcione e Mantegna. Opinione corrente \u00e8 che nelle fattezze di Maria l'artista riprodusse quelle della moglie Agnes Frey. Lo spazio rimanda alla scuola fiamminga o norditaliana, con una stanza alle spalle di Maria che spazia con una prospettiva grandandolare, arrivando a mostrare un'altra stanza, dove san Giuseppe ha il laboratorio di falegnameria, e una finestra con un pregevole paesaggio cittadino. Originale \u00e8 poi la scelta di popolare la scena di angioletti: oltre a quelli che tipicamente reggono la corona di Maria sospesa in aria, altri muovono turiboli d'incenso, con fisionomie paffute che si distaccano dalla tradizione di Hans Memling e delle Fiandre per avvicinarsi piuttosto a Mantegna.\nLe figure laterali, ritratte a mezza figure oltre un parapetto che riprende la misura del davanzale dello scomparto centrale, sono invece improntate a un \"horror vacui\" con una sovrabbondante presenza di putti nello sfondo. Alcuni ipotizzano in questi scomparti una presenza abbondante di aiuti del maestro."}
{"id": "3251170", "revid": "793215", "url": "https://it.wikipedia.org/wiki?curid=3251170", "title": "Anthemusias", "text": "Anthemusias (dal greco \"\u0391\u03bd\u03b8\u03b5\u03bc\u03bf\u03c5\u03c3\u03b9\u03ac\u03c2\") o Charax Sidae (oggi Sarug) era un'antica citt\u00e0 della Mesopotamia secondo Plinio e Strabone. Isidoro di Charax aggiunge che si trovava a 320 stadi da Apamea, nei pressi del fiume Eufrate, sulla strada per Seleucia al Tigri.\nSi racconta inoltre che Tiridate III di Partia, con il consenso del suo popolo, ricevette la sottomissione di \"Nicephorium\", \"Anthemusias\" e di altre citt\u00e0, le quali, essendo state fondate dai Macedoni, davano nomi greci, anche alle citt\u00e0 partiche di \"Halus\" e \"Artemita\". C'era poi una certa rivalit\u00e0 tra gli abitanti che detestava Artabano II di Partia, di razza scitica per la sua crudelt\u00e0, e che sperava di trovare in Tiridate un regnante dallo spirito gentile, per la sua formazione romana.\nLa conquista di questa citt\u00e0 da parte di Tiridate III nel 35 fu per\u00f2 di breve durata, poich\u00e9 una volta tornato dall'Ircania Artabano, condusse con lui un esercito di Sciti. Tuttavia, egli fu costretto ad accettare un trattato di pace con il Lucio Vitellio (padre del futuro imperatore, Vitellio), il governatore romano della Siria, nel 37."}
{"id": "3251176", "revid": "124769966", "url": "https://it.wikipedia.org/wiki?curid=3251176", "title": "Paolo e Francesca (disambigua)", "text": ""}
{"id": "3251178", "revid": "110157", "url": "https://it.wikipedia.org/wiki?curid=3251178", "title": "The girl in pink tights", "text": "The Girl in Pink Tights \u00e8 un musical prodotto e diretto da Shepard Traube.\nVenne rappresentato un totale di 115 volte dal 5 marzo 1954 sino al 12 giugno 1954, fra gli attori Charles Goldner,\nDavid Atkinson, Brenda Lewis, Robert Smith e David Aiken.\nCelebre in quanto inizialmente si erano pensati ad attori quali Marilyn Monroe e Frank Sinatra, si trattava un rifacimento di una storia con Betty Grable, la giovane attrice letto il copione trov\u00f2 scialba la storia e si rifiut\u00f2 di prendervi parte, questo le caus\u00f2 una sospensione, ma si racconta che il vero motivo era economico, in quanto Sinatra avrebbe percepito 5.000 dollari alla settimana mentre Monroe 1.500."}
{"id": "3251179", "revid": "204012", "url": "https://it.wikipedia.org/wiki?curid=3251179", "title": "The girl in Pink Tights", "text": ""}
{"id": "3251180", "revid": "36948521", "url": "https://it.wikipedia.org/wiki?curid=3251180", "title": "Signori di Ravenna", "text": ""}
{"id": "3251181", "revid": "36948525", "url": "https://it.wikipedia.org/wiki?curid=3251181", "title": "Signore di Ravenna", "text": ""}
{"id": "3251183", "revid": "36948541", "url": "https://it.wikipedia.org/wiki?curid=3251183", "title": "Signoria di Ravenna", "text": ""}
{"id": "3251185", "revid": "36948563", "url": "https://it.wikipedia.org/wiki?curid=3251185", "title": "Stazione ferroviaria di Ravenna", "text": ""}
{"id": "3251186", "revid": "1305772", "url": "https://it.wikipedia.org/wiki?curid=3251186", "title": "Kate Cameron", "text": ""}
{"id": "3251193", "revid": "287204", "url": "https://it.wikipedia.org/wiki?curid=3251193", "title": "Jan Dvoracek", "text": ""}
{"id": "3251198", "revid": "1305772", "url": "https://it.wikipedia.org/wiki?curid=3251198", "title": "Campionato europeo di pallanuoto 1962 (maschile)", "text": "La X edizione del campionato europeo di pallanuoto venne disputata dal 19 al 22 agosto 1962 a Lipsia, nell'allora Germania Est, all'interno del programma dei campionati europei di nuoto.\nLe partecipanti furono 11 e il torneo si svolse secondo la stessa formula della precedente edizione.\nAnche il podio fu simile a quello dell'edizione di Budapest, con l'Ungheria davanti a Jugoslavia e Unione Sovietica, alle quali venne assegnata la medaglia d'argento ex aequo."}
{"id": "3251208", "revid": "834", "url": "https://it.wikipedia.org/wiki?curid=3251208", "title": "Allan Snyder", "text": "Biografia.\nCelebre truccatore di Marilyn Monroe da alcuni anni sino alla sua morte, si occup\u00f2, con l'aiuto della costumista Marjorie Plecher e della parrucchiera della Fox Agnes Flanagan della salma dell'attrice una volta morta, il gruppo rese per l'ultima volta il volto della diva sfavillante di luce e di colori. Le venne poi fissata sulla testa una parrucca bionda utilizzata nel film \"Gli spostati\".\nRiconoscimenti.\nNominato per tre volte agli Emmy per il suo lavoro."}
{"id": "3251209", "revid": "55935", "url": "https://it.wikipedia.org/wiki?curid=3251209", "title": "La ballata di Mackie Messer", "text": ""}
{"id": "3251210", "revid": "709565", "url": "https://it.wikipedia.org/wiki?curid=3251210", "title": "Patrick Johnson", "text": "\u00c8 il detentore del record oceanico nei 100 metri piani; il suo miglior risultato \u00e8 9\"93 secondi, realizzato a Mito, in Giappone, nel maggio 2003. Tale tempo \u00e8 anche il miglior risultato ufficiale di tutti i tempi per un atleta di ascendenze non africane, assieme a Christophe Lemaitre, che ha corso i 100 m in meno di 10 secondi. Sua madre \u00e8 aborigena.\nJohnson \u00e8 arrivato in finale nei 100 e 200 metri ai Commonwealth Games del 2006, e nella finale dei 200 m dei mondiali del 2005. Ha rappresentato l'Australia ai Giochi olimpici del 2000."}
{"id": "3251215", "revid": "530032", "url": "https://it.wikipedia.org/wiki?curid=3251215", "title": "Aleksej Apuchtin", "text": ""}
{"id": "3251218", "revid": "530032", "url": "https://it.wikipedia.org/wiki?curid=3251218", "title": "Nikolaj Gumil\u00ebv", "text": ""}
{"id": "3251224", "revid": "530032", "url": "https://it.wikipedia.org/wiki?curid=3251224", "title": "Nikolaj Ogarev", "text": ""}
{"id": "3251226", "revid": "530032", "url": "https://it.wikipedia.org/wiki?curid=3251226", "title": "Kondratij Rylejev", "text": ""}
{"id": "3251227", "revid": "530032", "url": "https://it.wikipedia.org/wiki?curid=3251227", "title": "Genrich Sapgir", "text": ""}
{"id": "3251230", "revid": "530032", "url": "https://it.wikipedia.org/wiki?curid=3251230", "title": "Boris Slutskij", "text": ""}
{"id": "3251232", "revid": "530032", "url": "https://it.wikipedia.org/wiki?curid=3251232", "title": "Pjotr Vjazemskij", "text": ""}
{"id": "3251234", "revid": "55935", "url": "https://it.wikipedia.org/wiki?curid=3251234", "title": "Giambattista Albertrandi", "text": ""}
{"id": "3251236", "revid": "767487", "url": "https://it.wikipedia.org/wiki?curid=3251236", "title": "Sidney Skolsky", "text": "Biografia.\nCelebre confidente di Marilyn Monroe, seppe della relazione dell'attrice con il presidente degli Stati Uniti d'America John Kennedy, confidenze a cui credette fin dall'inizio.\nHa avuto anche un ruolo negli ultimi giorni di vita dell'attrice in quanto l'avrebbe dovuto incontrare il giorno della sua morte.\nEbbe una figlia Steffi Sidney (16 aprile 1935 \u2014 22 febbraio 2010), che divenne attrice."}
{"id": "3251237", "revid": "287204", "url": "https://it.wikipedia.org/wiki?curid=3251237", "title": "Another Glory Ride Tour 1992", "text": "L'Another Glory Ride Tour \u00e8 il tour della band heavy metal Manowar effettuato nel 1992.\nNotizie generali.\nIl tour si svolse totalmente in Germania durante il Triumph of Steel World Tour 1992.\nLa scaletta era incentrata soprattutto sui primi album del gruppo."}
{"id": "3251238", "revid": "15756", "url": "https://it.wikipedia.org/wiki?curid=3251238", "title": "Jan Chrzciciel Albertrandi", "text": "Biografia.\nGli inizi.\nEra figlio di Francesco Albertrandi, un pittore nato in Italia e trasferitosi in Polonia, e di Maria Antonina Czechowicz, polacca. Da bambino fu educato dai gesuiti i quali, avendone notato la propensione allo studio, lo convinsero a entrare nella Compagnia di Ges\u00f9. A 19 anni fu insegnante presso il Collegio dei Gesuiti di P\u0142o\u0144sk; insegn\u00f2 successivamente a P\u0142ock, a Njas'vi\u017e e a Vilnius; lasci\u00f2 la Compagnia gesuita poco prima della sua soppressione in Polonia, probabilmente nel 1769. Nel 1762 lavor\u00f2 nella grande biblioteca creata dal prelato J\u00f3zef Andrzej Za\u0142uski e che, alla morte dello Za\u0142uski (1774), fu requisita da Caterina II di Russia e trasferita a San Pietroburgo. Nel 1764 il primate di Polonia W\u0142adys\u0142aw Aleksander \u0141ubie\u0144ski gli affid\u00f2 l'educazione del nipote Felix, che diverr\u00e0 un importante politico. Nel 1765 Albertrandi fu uno dei fondatori della rivista \"Monitora\", il primo quotidiano in lingua polacca, e negli anni 1769-1777 redattore di \"Zabaw Przyjemnych i Po\u017cytecznych\" (Piacevole, divertente e utile), il primo settimanale in lingua polacca.\nLa maturit\u00e0.\nPoliglotta, Albertrandi accompagn\u00f2 il suo allievo Felix \u0141ubie\u0144ski a Vienna e in Italia; a Roma si dedic\u00f2 allo studio delle antichit\u00e0. Ritornato in Polonia nel 1773, ebbe l'ufficio di \"Lettore\", presso il re di Polonia Stanislao Augusto Poniatowski, e nel 1775 quello di bibliotecario e di conservatore del \"Gabinetto Reale delle Medaglie\". Fu incaricato da re Stanislao di missioni scientifiche in Italia e in Svezia per raccogliere documenti relativi alla storia della Polonia. La sua attivit\u00e0 di studioso lo fece eleggere nel 1800 presidente della \"Towarzystwo Przyjaci\u00f3\u0142 Nauk\" (Societ\u00e0 degli Amici delle Scienze) che guid\u00f2 per otto anni, fino cio\u00e8 alla sua morte. Amico e collaboratore di Adam Naruszewicz, ne continu\u00f2 la grande opera storica con monografie, pubblicate tutte postume, sui regni degli Iagelloni, di Enrico di Valois e di Stefano I B\u00e1thory.\nL'attivit\u00e0 religiosa.\nPer alcuni anni Albertrandi fu parroco della chiesa di Santa Caterina a Varsavia. Nel 1779 divenne canonico di Gniezno e Varsavia, e nel 1795 arcidiacono a Varsavia. Dopo la fine della rivolta di Ko\u015bciuszko le sue omelie per le messe funebri dei vescovi J\u00f3zef Kossakowski ed Ignacy Jakub Massalski, alla presenza del nunzio apostolico Lorenzo Litta, irritarono i patrioti polacchi. Fu vicario generale e ispettore scolastico a Varsavia. Difese il seminario dalle interferenze del governo prussiano. Il 18 dicembre 1795 papa Pio VI lo nomin\u00f2 vescovo titolare di Zenopoli di Licia; ricevette la consacrazione episcopale il 26 gennaio 1796.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3251241", "revid": "287204", "url": "https://it.wikipedia.org/wiki?curid=3251241", "title": "Mar\u00eda Maravillas de Jes\u00fas", "text": "Biografia.\nMar\u00eda Maravillas venne battezzata, otto giorni dopo la sua nascita, nella chiesa di San Sebasti\u00e1n a Madrid con il nome di Mar\u00eda Maravillas Pidal y Chico de Guzm\u00e1n.\nSuo padre era Luis Pidal y Mon, secondo marchese di Pidal, e sua madre Cristina Chico de Guzm\u00e1n. Luis Pidal fu prima ministro dello sviluppo del governo spagnolo e poi ambasciatore di Spagna presso la Santa Sede.\nMar\u00eda prese i voti nel 1921 e nel 1923 fond\u00f2 un convento di carmelitane a Getafe sul Cerro de los \u00c1ngeles, vicino al monumento eretto nel centro geografico della Spagna. Il vescovo di Madrid-Alcal\u00e1, Leopoldo Eijo e Garay, accolse di buon grado e fu entusiasta dell'idea e nel 1924 la sorella Mar\u00eda e tre altre suore dell'El Escorial, vennero temporaneamente sistemati in una casa a Getafe per seguire la costruzione del Convento. Il 30 maggio nel 1924 Mar\u00eda emise la professione solenne e, nel giugno del 1926, venne nominata badessa del convento della Comunit\u00e0 di Cerro (Madrid), che apr\u00ec il 31 ottobre del 1926.\nDurante la persecuzione religiosa in Spagna dal 1931, Madre Maravillas pass\u00f2 molte ore ogni notte pregando e chiese e ottenne, da Papa Pio XI, di mantenere la comunit\u00e0 con l'intento di donare la vita per difendere l'immagine sacra in caso di profanazione del convento. Nel luglio del 1936, le carmelitane furono espulse dal loro convento e trovarono ospitalit\u00e0 presso le orsoline di Getafe. Si trasferirono poi in un appartamento a Madrid, dove trascorsero quattordici mesi. Nel 1937 Mar\u00eda fu in grado di partire con la sua comunit\u00e0 da Madrid e, attraverso Lourdes, rientr\u00f2 in Spagna per stabilirsi a \"Las Batuecas\" (Salamanca), in locali che erano stati acquistati prima della guerra. L\u00ec, su richiesta del vescovo di Coria-C\u00e1ceres, fond\u00f2 un nuovo convento. Nel marzo 1939 torn\u00f2 a Cerro de los Angeles.\nFond\u00f2 diversi conventi, come Mancera de Abajo (Salamanca) nel 1944, Duruelo (Avila) nel 1947, Arenas de San Pedro (Avila) nel 1954, San Callisto - nelle montagne di Cordoba - nel 1956, Aravaca (Madrid) nel 1958 e nel 1961 quello di \"La Aldehuela\" (Getafe), dove visse fino alla sua morte. Fond\u00f2 anche il convento di Montemar-Torremolinos (Malaga) nel 1964. Prima della guerra civile spagnola fond\u00f2 un convento a Kottayam (India) nel 1933.\nDalla clausura di \"La Aldehuela\" fond\u00f2 una scuola per bambini poveri e costru\u00ec un quartiere con case e una chiesa. Le sue spoglie vennero tumulate nella Chiesa del Carmelo di La Aldehuela (Getafe, Madrid), nel cui convento mor\u00ec.\nMar\u00eda Maravillas de Jes\u00fas ebbe sempre a cuore la sorte degli altri, specialmente di coloro che erano angustiati da problemi finanziari, ma sempre con un approccio spirituale. Scrisse: \u00ab\"Non voglio la vita quanto imitare, il pi\u00f9 possibile, Cristo\"\u00bb.\nI conventi fondati da Mar\u00eda Maravillas de Jes\u00fas, si caratterizzarono da una vita condotta in povert\u00e0, senza reddito, in edifici di piccole dimensioni e sostenuti con il lavoro manuale delle suore.\nCanonizzazione.\nMar\u00eda Maravillas de Jes\u00fas venne beatificata a Roma da Papa Giovanni Paolo II il 10 maggio del 1998 che poi la canonizz\u00f2 a Madrid il 4 maggio del 2003, insieme a Genoveva Torres Morales, Pedro Poveda Castroverde, Mar\u00eda de los \u00c1ngeles Guerrero Gonz\u00e1lez e Jos\u00e9 Mar\u00eda Rubio Peralta. Due guarigioni miracolose in Spagna e in Argentina, avvalorate dai medici, furono decisive nel dare il via libera alla canonizzazione della religiosa spagnola.\nLa sua commemorazione \u00e8 stata fissata l'11 dicembre, data della sua morte."}
{"id": "3251248", "revid": "154893", "url": "https://it.wikipedia.org/wiki?curid=3251248", "title": "Nerazzurro", "text": ""}
{"id": "3251250", "revid": "154893", "url": "https://it.wikipedia.org/wiki?curid=3251250", "title": "Nerazzurri", "text": ""}
{"id": "3251251", "revid": "154893", "url": "https://it.wikipedia.org/wiki?curid=3251251", "title": "Nerazzurra", "text": ""}
{"id": "3251252", "revid": "305330", "url": "https://it.wikipedia.org/wiki?curid=3251252", "title": "Rossonero", "text": ""}
{"id": "3251253", "revid": "305330", "url": "https://it.wikipedia.org/wiki?curid=3251253", "title": "Rossoneri", "text": ""}
{"id": "3251254", "revid": "305330", "url": "https://it.wikipedia.org/wiki?curid=3251254", "title": "Rossonera", "text": ""}
{"id": "3251255", "revid": "204391", "url": "https://it.wikipedia.org/wiki?curid=3251255", "title": "Farmaci anti ipertensivi", "text": ""}
{"id": "3251256", "revid": "98664597", "url": "https://it.wikipedia.org/wiki?curid=3251256", "title": "Bianconero", "text": ""}
{"id": "3251257", "revid": "98664543", "url": "https://it.wikipedia.org/wiki?curid=3251257", "title": "Bianconeri", "text": ""}
{"id": "3251258", "revid": "98608724", "url": "https://it.wikipedia.org/wiki?curid=3251258", "title": "Bianconera", "text": ""}
{"id": "3251259", "revid": "154893", "url": "https://it.wikipedia.org/wiki?curid=3251259", "title": "Biancoceleste", "text": ""}
{"id": "3251261", "revid": "204391", "url": "https://it.wikipedia.org/wiki?curid=3251261", "title": "Farmaci anti-ipertensivi", "text": ""}
{"id": "3251262", "revid": "154893", "url": "https://it.wikipedia.org/wiki?curid=3251262", "title": "Biancocelesti", "text": ""}
{"id": "3251263", "revid": "182193", "url": "https://it.wikipedia.org/wiki?curid=3251263", "title": "Blucerchiato", "text": ""}
{"id": "3251264", "revid": "154893", "url": "https://it.wikipedia.org/wiki?curid=3251264", "title": "Blucerchiati", "text": ""}
{"id": "3251265", "revid": "154893", "url": "https://it.wikipedia.org/wiki?curid=3251265", "title": "Blucerchiata", "text": ""}
{"id": "3251266", "revid": "154893", "url": "https://it.wikipedia.org/wiki?curid=3251266", "title": "Giallorosso", "text": ""}
{"id": "3251267", "revid": "154893", "url": "https://it.wikipedia.org/wiki?curid=3251267", "title": "Giallorossi", "text": ""}
{"id": "3251268", "revid": "154893", "url": "https://it.wikipedia.org/wiki?curid=3251268", "title": "Giallorossa", "text": ""}
{"id": "3251270", "revid": "1305772", "url": "https://it.wikipedia.org/wiki?curid=3251270", "title": "Suicidio di Lucrezia", "text": ""}
{"id": "3251278", "revid": "932277", "url": "https://it.wikipedia.org/wiki?curid=3251278", "title": "F\u00fcrlegerin con i capelli raccolti", "text": "Il ritratto della F\u00fcrlegerin con i capelli raccolti \u00e8 un dipinto a olio su tavola (56,5x42,5 cm) di Albrecht D\u00fcrer, databile al 1497 e conservato nella Gem\u00e4ldegalerie a Berlino. L'opera \u00e8 siglata col monogramma e fa coppia con la \"F\u00fcrlegerin con i capelli sciolti\", nello St\u00e4del di Francoforte\nStoria e descrizione.\nDopo aver ritratto Federico il Saggio nel 1496 D\u00fcrer inizi\u00f2 ad essere un ricercato pittore tra l'aristocrazia di Norimberga. Nel 1497 gli vennero commissionati due ritratti delle sorelle F\u00fcrleger, analoghi per dimensioni, ma probabilmente non composti in dittico per le differenze nello sfondo. Entrambe sono dipinte come vicine al matrimonio: l'una sul punto di entrare come novizia in un convento, l'altra prossima ad andar sposa. D\u00fcrer riusc\u00ec a indicare le due mete diverse non solo con il diverso portamento, ma anche con il contrasto cromatico. Gli stemmi riportati su ambedue i ritratti caratterizzano le due immagini femminili: mentre uno presenta una piccola croce inserita tra due pesci araldici, indicando cos\u00ec che la fanciulla appartiene a un ordine religioso, l'altro stemma presenta invece un giglio tra i pesci, indicando che la donna ritratta fa parte di una famiglia della borghesia.\nLa F\u00fcrlegerin \"con i capelli raccolti\" (Katharina) siede vicino a una finestra da cui si intravede un paesaggio, con le braccia appoggiate su un piano che coincide con il bordo inferiore del dipinto, alla fiamminga. Tiene in mano il fiore d'eringio, simbolo di fedelt\u00e0 coniugale, e mostra un abbigliamento da benestante, con un'elaborata acconciatura in trecce arrotolate attorno alla nuca."}
{"id": "3251281", "revid": "729019", "url": "https://it.wikipedia.org/wiki?curid=3251281", "title": "Giulio Cesare Borromeo", "text": "Biografia.\nGiovinezza.\nGiulio Cesare Borromeo era fratello cadetto di Giberto II, padre di san Carlo Borromeo, e cognato di Gian Giacomo Medici detto \"il Medeghino\", fratello maggiore di Margherita Medici, madre del futuro arcivescovo milanese. Come figlio ultrogenito venne dal padre destinato ad intraprendere la carriera ecclesiastica e ancora giovanissimo venne nominato Abate dei Santi Graziano e Felino.\nMatrimonio.\nGiulio Cesare spos\u00f2 a Milano nel 1551 la nobile Margherita Trivulzio, figlia di Renato, signore di Formigara, e di Isabella Borromeo dei Conti d'Arona.\nCarriera militare.\nQuando nel 1545 il Medeghino spos\u00f2 Marzia Orsini, sorella della nuora di papa Paolo III e zia di due cardinali e di due Duchi Farnese, quel matrimonio prestigioso indusse Giulio Cesare Borromeo ad abbandonare la carriera ecclesiastica in favore del nipote Carlo, col fine di abbracciare quella militare, entrando al servizio di Gian Giacomo Medici, condottiero al soldo di Carlo V d'Asburgo.\nCome scrive Federico Rossi di Marignano per poterlo fare fu costretto\nIl Borromeo era stato educato fin da giovane al \"mestiere delle armi\" e dall'et\u00e0 di 16 anni aveva militato nell'esercito di Carlo V, anche nelle guerre contro i protestanti tedeschi. L'attribuzione di rendite ecclesiastiche di una abbazia su cui la famiglia esercitava il giuspatronato, fu solo il modo di assicurargli proventi finanziari.\nAbbandon\u00f2 definitivamente le cariche ecclesiastiche, quando segu\u00ec il condottiero Gian Giacomo Medici. Divenne anche esperto nella costruzione di luoghi fortificati, come il Castello sforzesco di Milano, con la realizzazioni di \"punte\" che permettevano il fuoco incrociato contro gli assalitori.\nUltimi anni e morte.\n\u00c8 molto probabile che l'idea di quel trasferimento sia stata caldeggiata dallo zio Gian Angelo Medici, allora segretario di papa Paolo III. Fu lui, in ogni caso, che si interess\u00f2 degli aspetti economici del trapasso, cercando di convincere il cognato Giberto II Borromeo a riconoscere al fratello un compenso extra per quanto aveva speso in migliorie del fondo\u00bb.\nGiulio Cesare Borromeo mor\u00ec a Milano il 5 agosto 1572.\nDiscendenza.\nGiulio Cesare e Margherita Trivulzio ebbero i seguenti eredi:\nEbbe inoltre una figlia illegittima da un'amante sconosciuta:"}
{"id": "3251282", "revid": "124123", "url": "https://it.wikipedia.org/wiki?curid=3251282", "title": "Monique Lemaire", "text": " Monique Lemaire fu eletta Miss Francia presso l'Hotel de Ville du Havre e poi incoronata a bordo del transatlantico \"France\". In seguito si classific\u00f2 terza a Miss Mondo 1962 e arriv\u00f2 sino alle finali di Miss Universo 1963. Rifiut\u00f2 qualunque offerta da parte del cinema per potersi dedicare alla famiglia."}
{"id": "3251284", "revid": "154893", "url": "https://it.wikipedia.org/wiki?curid=3251284", "title": "Charles-Francois Kn\u00e9bel", "text": ""}
{"id": "3251287", "revid": "124123", "url": "https://it.wikipedia.org/wiki?curid=3251287", "title": "Mich\u00e8le Wargnier", "text": " Mich\u00e8le Wargnier in seguito si classific\u00f2 quarta a Miss Mondo 1961 e spos\u00f2 il cantautore Henri Kubnick."}
{"id": "3251291", "revid": "1805885", "url": "https://it.wikipedia.org/wiki?curid=3251291", "title": "Le Vergini di Pietra", "text": "Le Vergini di Pietra \u00e8 un romanzo della scrittrice italoamericana Ben Pastor, il terzo nel ciclo dedicato al personaggio ricorrente di Elio Sparziano. Mescolando dati storici con eventi e personaggi immaginari, narra la pericolosa missione di Elio Sparziano come inviato imperiale nell'Armenia del IV secolo d.C.\nTitolo.\nIl titolo italiano del romanzo traduce letteraralmente quello originale inglese (\"The Stone Virgins\") e si riferisce ad un elemento importante della narrazione: le Vergini di Pietra sono picchi rocciosi che nella gi\u00e0 selvaggia Armenia segnano il confine con un territorio ancor pi\u00f9 arduo e in parte inesplorato. Devono il nome alla forma vagamente antropomorfa: da certe angolazioni sembrano figure femminili avvolte nei loro mantelli. Metaforicamente - come si evince dalla narrazione - sono anche qualcosa di simile alle tradizionali Colonne d'Ercole: un confine oltre il quale l'uomo, mosso da orgoglio e arroganza, non dovrebbe spingersi.\nTrama.\nEstrema parte orientale dell'Impero Romano, anno 305 d.C. Nella provincia dell'Armenia, qualcuno si sforza di destabilizzare con la violenza il potere dei Romani e lo svolgimento dei loro traffici commerciali. Il nemico ha un nome che sfuma nel mito: Ter Vishap, il Signore dei Draghi. Costui si \u00e8 posto alla guida delle trib\u00f9 locali e con esse ha costituito una sorta di regno autonomo e aggressivo, non disdegnando di operare incursioni, saccheggi, stupri e massacri ai danni dei vicini. Su di lui inoltre grava un forte sospetto, quello di essere in realt\u00e0 il generale romano Paullo Curzio, celebre condottiero svanito nel nulla pochi anni prima e frettolosamente dichiarato morto in battaglia. Accertare la sua vera identit\u00e0 ed eliminare la minaccia da lui costituita sono le consegne di Sparziano, il quale, appena sbarcato a Trebisonda, si trova per\u00f2 ad affrontare un primo, imprevisto enigma: il mercante persiano Sanazar, rappresentante locale di Ter Vishap, perde la vita per il crollo di una tribuna. Con lui muoiono altre decine di persone, e non \u00e8 affatto chiaro se si tratti di incidente od omicidio. N\u00e9 \u00e8 da scartare l'ipotesi che ci sia qualcun altro nell'ombra, oltre alle autorit\u00e0 di Roma, a nutrire sentimenti ostili nei riguardi di Ter Vishap, al punto da propiziare l'eliminazione del suo agente principale, lo stesso Sanazar. Per scoprire la verit\u00e0, a Sparziano non resta che spingersi, con la sola compagnia di una guida indigena, oltre le Vergini di Pietra, l'ultimo passo di confine della provincia armena, e inoltrarsi in un territorio infido, selvaggio, martoriato da innumerevoli scosse di terremoto e infestato da esseri misteriosi, quasi alieni, non di rado ostili. Un viaggio pericoloso agli estremi confini del mondo allora conosciuto che condurr\u00e0 Sparziano fino alla base segreta del Signore dei Draghi e della sua orda, per un confronto finale accompagnato dallo scioglimento dell'enigma riguardante la morte di Sanazar.\nParticolarit\u00e0 narrativa.\nLa normale narrazione in terza persona da parte dell'autrice si mescola spesso con brani nei quali i personaggi emergono pi\u00f9 individualmente, attraverso le parole loro attribuite: lettere soprattutto, ma per Elio Sparziano ci sono anche il diario di viaggio e gli appunti relativi alle opere che ha in preparazione.\nNota storica.\nCome segnala la stessa Ben Pastor il romanzo nasce dall'unione di realt\u00e0 storica e ricostruzione fantastica: su di uno sfondo storico piuttosto rigoroso si innesta una vicenda parzialmente creata dall'immaginazione dell'autrice. Lo stesso Elio Sparziano \u00e8 un personaggio al confine tra realt\u00e0 e fantasia: potrebbe essere davvero esistito, bench\u00e9 su di lui non siano disponibili notizie precise e attendibili. Elio Sparziano infatti \u00e8 tradizionalmente indicato come uno dei sei autori della cosiddetta \"Historia Augusta\", una raccolta di biografie imperiali sulla cui autenticit\u00e0 e sulle cui caratteristiche si \u00e8 discusso a lungo, e si discute ancor oggi. Une delle analisi critiche data la composizione dell'opera al III - IV secolo d.C., ed \u00e8 appunto questa che Ben Pastor ha accolto per il suo romanzo.\nCronologia.\nLa vicenda principale narrata dal romanzo si estende dal 9 maggio al 1\u00ba luglio del 305 d.C. Ci sono per\u00f2 numerosi riferimenti anche al 1\u00ba maggio di quello stesso anno, giorno in cui \u00e8 avvenuto l'avvicendamento sul trono nelle due parti dell'Impero Romano: in Oriente Diocleziano ha abdicato in favore del proprio Cesare (ovvero, successore designato) Galerio; in Occidente Massimiano ha fatto lo stesso in favore di Costanzo. \"Le Vergini di Pietra\" contiene inoltre qualche riferimento relativo ai precedenti romanzi con Elio Sparziano: le vicende per\u00f2 vengono sempre citate in modo tale da non rivelare troppo a chi eventualmente non abbia gi\u00e0 letto i relativi volumi.\nCitazioni.\nSecondo quanto apertamente dichiarato da Ben Pastor \"Le Vergini di Pietra\" costituisce un omaggio a \"Cuore di tenebra\" di Joseph Conrad, in cui alla ricerca di Mr. Kurtz si sostituisce la ricerca dell'altrettanto ambiguo e minaccioso Ter Vishap. La cosa \u00e8 resa ancora pi\u00f9 esplicita dalle numerose citazioni conradiane poste in testa ai capitoli del romanzo."}
{"id": "3251292", "revid": "1452073", "url": "https://it.wikipedia.org/wiki?curid=3251292", "title": "Luce Auger", "text": "Biografia.\nModella dal 1953 al 1960 in Vietnam e Cambogia, ha partecipato a diverse sfilate di moda fino a quando \u00e8 stata notata nel 1955 da Roger Zeiler, presidente del \"Comitato francese per l'eleganza\", in tourn\u00e9e in Vietnam e Cambogia con Miss regionali del Comitato Miss Francia.\nNel 1960, in seguito agli eventi politici in Vietnam, Huguette Oggeri dovette abbandonare il Vietnam con il figlio di 2 anni. \u00c8 tornata in Francia nel luglio 1960 dove ha seguito corsi di bon ton alla scuola di Lucky di Parigi ed \u00e8 stata assunta da Jacques Heim, un grande stilista parigino, come modella.\nHa quindi ripreso i contatti con Roger Zeiler che l'ha presentata al suo partner, Louis Poirot noto come \"Defontenay\", presidente del Comitato Miss Francia, per farla partecipare al concorso Miss Francia 1961 con il titolo di \"Miss Outre-Mer\", imposto da Louis From Fontenay.\nHa poi fatto alcuni passaggi nelle regioni francesi prima dell'elezione che ha avuto luogo il 31 dicembre 1960, dove \u00e8 stata eletta all'unanimit\u00e0 dalla giuria e dal pubblico Miss Francia 1961 con il nome di Luce Auger."}
{"id": "3251294", "revid": "31886", "url": "https://it.wikipedia.org/wiki?curid=3251294", "title": "F\u00fcrlegerin con i capelli sciolti", "text": "Il ritratto della F\u00fcrlegerin con i capelli sciolti \u00e8 un dipinto a olio su tavola (56x43 cm) di Albrecht D\u00fcrer, databile al 1497 e conservato nello St\u00e4del di Francoforte. L'opera \u00e8 siglata col monogramma e fa coppia con la \"F\u00fcrlegerin con i capelli raccolti\", nella Gem\u00e4ldegalerie di Berlino.\nStoria e descrizione.\nDopo aver ritratto Federico il Saggio nel 1496 D\u00fcrer inizi\u00f2 ad essere un ambito pittore tra l'aristocrazia di Norimberga. Nel 1497 gli vennero commissionati due ritratti delle sorelle F\u00fcrleger, analoghi per dimensioni ma probabilmente non composti in dittico, per le differenze nello sfondo. Entrambe sono dipinte come prossime al matrimonio: l'una sul punto di entrare come novizia in un convento l'altro sul punto di andar sposa. D\u00fcrer riusc\u00ec a indicare le due mete diverse non solo con diverso il portamento, ma anche con il contrasto cromatico. Gli stemmi riportati su ambedue i ritratti caratterizzano le due immagini femminili: mentre uno presenta una piccola croce inserita tra due pesci araldici, indicando cos\u00ec che la fanciulla appartiene a un ordine religioso, l'altro stemma presenta un giglio tra i pesci, indicando che la donna ritratta fa parte di una famiglia della borghesia.\nLa F\u00fcrlegerin \"con i capelli sciolti\" \u00e8 ritratta su uno sfondo verde, raccolta in preghiera e con lo sguardo umilmente rivolto verso il basso. Straordinaria \u00e8 la resa dei ricci dei capelli, colti da vivi riflessi luminosi degni dei migliori artisti fiamminghi."}
{"id": "3251296", "revid": "1343733", "url": "https://it.wikipedia.org/wiki?curid=3251296", "title": "Brigitte Barazer de Lannurien", "text": "Brigitte Barazer de Lannurien fu eletta Miss Francia il 31 dicembre 1959 presso il Grand Casino di Aix-les-Bains. Brigitte Barazer di Lannurien arrivava al concorso con il titolo di Miss Costa Smeralda, dato che all'epoca, il titolo di \"Miss Gran Bretagna\" non esisteva. In seguito si classific\u00f2 quarta a Miss Europa 1960."}
{"id": "3251298", "revid": "767487", "url": "https://it.wikipedia.org/wiki?curid=3251298", "title": "Toninho Carlos", "text": "Biografia.\nIn seguito al ritiro si \u00e8 trasferito a Santos, ove vive con la famiglia.\nCaratteristiche tecniche.\nGiocava come difensore, ricoprendo il ruolo di libero.\nCarriera.\nClub.\nCresciuto nel settore giovanile del Santos, debutt\u00f2 nel Matsubara, squadra dello Stato del Paran\u00e1, nel 1980. Nel 1981 torn\u00f2 alla societ\u00e0 di partenza, con cui debutt\u00f2 in massima serie nazionale il 20 gennaio 1982 contro il Moto Club al Vila Belmiro. Con la societ\u00e0 dalla maglia bianca vinse il campionato statale nel 1984, suo primo titolo a livello di club, mentre nel Ta\u00e7a de Ouro 1985 stabil\u00ec il proprio primato di gare disputate, venti. Affianc\u00f2 per diversi anni M\u00e1rcio Rossini, con quest'ultimo che giocava come centrale difensivo, mentre Toninho Carlos era il libero. L'unica sua rete in assoluto in prima divisione arriv\u00f2 il 10 aprile 1985 contro il Palmeiras al Pacaembu. Nel 1988 lasci\u00f2 lo stato di San Paolo per trasferirsi al Bangu, di Rio de Janeiro; vi disput\u00f2 il campionato Carioca, per poi passare al Coritiba e all'Inter Limeira, con cui tra il 1988 e il 1989 gioc\u00f2 cinque partite in S\u00e9rie A. Nello stesso 1989, espatri\u00f2 per la prima volta in carriera, firmando per i portoghesi del Famalic\u00e3o; presto per\u00f2 torn\u00f2 in Brasile, dapprima al Santo Andr\u00e9 e poi all'Atl\u00e9tico Mineiro, in cui form\u00f2 una buona coppia difensiva con Cl\u00e9ber. Gioc\u00f2 poi per S\u00e3ocarlense e Portuguesa nello Stato Paulista, e nel 1993 gioc\u00f2 una stagione in Messico, all'Universidad de Guadalajara. Tornato in patria, raccolse le ultime presenze in massima serie con il Remo nel 1994, per poi ritirarsi due anni dopo.\nNazionale.\nIl suo debutto avvenne in occasione dell'amichevole contro la il 17 giugno 1983; gioc\u00f2 poi, nell'\u00e0mbito della stessa tourn\u00e9e europea, contro la , il 22 giugno. Nel 1983 ottenne la convocazione per la Copa Am\u00e9rica. Fece dunque il suo esordio nella competizione il 24 agosto a Buenos Aires contro l', giocando tutta la partita. Gioc\u00f2 poi la partita successiva contro l', subentrando a M\u00e1rcio Rossini."}
{"id": "3251308", "revid": "204391", "url": "https://it.wikipedia.org/wiki?curid=3251308", "title": "Broncopneumopatie cronico ostruttive", "text": ""}
{"id": "3251311", "revid": "300067", "url": "https://it.wikipedia.org/wiki?curid=3251311", "title": "Mike Bauer", "text": ""}
{"id": "3251318", "revid": "628767", "url": "https://it.wikipedia.org/wiki?curid=3251318", "title": "Jund", "text": "Il jund () erano circoscrizioni amministrativo-militari istituite in Siria dal primo califfo omayyade, Mu\u02bf\u0101wiya b. Ab\u012b Sufy\u0101n, e perfezionate da suo figlio ed erede Yaz\u012bd b. Mu\u02bf\u0101wiya.\nProbabilmente ispirate dai \"themata\" bizantini, i \"jund\" dovevano garantire all'erario califfale ( \"bayt al-m\u0101l\" ) il previsto gettito delle imposte coraniche ed extracoraniche, nonch\u00e9 un numero preventivato di soldati per l'esercito.\nI \"jund\" siriani furono quelli di Damasco, Qinnasrin, Urdunn (Giordano) e Filas\u1e6d\u012bn (Palestina).\nTali nomi furono mantenuti anche in al-Andalus dai governanti omayyadi."}
{"id": "3251320", "revid": "1782831", "url": "https://it.wikipedia.org/wiki?curid=3251320", "title": "Anna Carlotta di Lorena", "text": "Biografia.\nInfanzia.\nAnna Carlotta nacque al Castello de Lun\u00e9ville poich\u00e9 la capitale della Lorena, Nancy era occupata dalle truppe francesi di Luigi XIV a causa della Guerra di successione spagnola. Al momento della sua nascita, aveva tre fratelli e una sorella vivi: Leopoldo Clemente, erede al trono sin dalla morte di Luigi nel 1711; Francesco Stefano nato nel 1708; Elisabetta Teresa nata nel 1711; e Carlo Alessandro nato nel 1712. Nel 1718 la madre perse una figlia che mor\u00ec poco dopo la nascita.\nNel 1719, il castello di Lun\u00e9ville, dove Anna Carlotta nacque fu danneggiato notevolmente da un incendio.\nAnna Carlotta aveva sette anni e mezzo quando and\u00f2 alla corte francese della sua famiglia materna il Casato Reale dei Borbone. Incontr\u00f2 sua nonna, la duchessa vedova di Orl\u00e9ans, la \"princesse Palatine\" per la prima e ultima volta; l'occasione fu per l'incoronazione di Luigi XV nella Cattedrale di Notre-Dame a Reims. Sua nonna disse che Anna Carlotta era una \"piccola bellezza\" e che lei ed i suoi fratelli erano stati educati bene, sua madre sarebbe stata sempre lodata per il suo istinto materno. Insolito per il tempo, la madre di Anna Carlotta insistette sul fatto che lei allevasse i suoi figli.\nNegoziati matrimoniali con il Re di Francia.\nNel 1723 il padre di Anna Carlotta, Leopoldo, deluso delle sue relazioni con la Francia, decise di inviare il suo erede a Vienna sotto la supervisione di Carlo VI d'Asburgo per terminare i suoi studi. Leopoldo aveva sperato segretamente di far sposare suo figlio all'erede dell'Imperatore, l'Arciduchessa Maria Teresa. Il giovane principe di 16 anni mor\u00ec in quello stesso anno e di conseguenza suo fratello Francesco Stefano divenne l'erede di Lorena e lasci\u00f2 Lun\u00e9ville per Vienna.\nDue anni pi\u00f9 tardi, la coppia ducale sper\u00f2 e cerc\u00f2 ferocemente di ottenere che Anna Carlotta sposasse il re di Francia Luigi XV, che all'epoca aveva solo 15 anni. Gli intrighi del primo ministro, il duca di Borbone, \"principe del sangue\", capo della famiglia Cond\u00e9 e grande rivale del Casato degli Orl\u00e9ans lott\u00f2 anche ferocemente per impedire il matrimonio poich\u00e9 avrebbe diminuito la loro influenza sul giovane re. Questo non ha impedito al duca di Borbone e la sua amante la marchesa de Prie, di suggerire al re di sposare la sorella del duca, Enrichetta Luisa di Borbone. Nonostante i piani del Primo Ministro, fu scelta Maria Leszczy\u0144ska come sposa del sovrano. I genitori di Anna Carlotta furono molto offesi dal fatto che la figlia di un esule polacco sarebbe diventata Regina e non una francese.\nNegoziati matrimoniali con il Duca d'Orl\u00e9ans.\nNel 1726, il figlio dell'ormai deceduto Reggente, nipote della duchessa di Lorena, divenne vedovo all'et\u00e0 di 23 anni, sua moglie la Margravia Augusta Maria Giovanna di Baden-Baden, era morta a Parigi di parto. La Duchessa di Lorena, ancora una volta cerc\u00f2 di ottenere un marito per sua figlia, ma fall\u00ec, il duca d'Orl\u00e9ans rifiut\u00f2 tutte le offerte di matrimonio, l'ultima delle quali fatta nel 1729 quando Anna Carlotta aveva solo 15 anni.\nNello stesso anno Anna Carlotta perse il padre Leopoldo. Suo fratello, Francesco Stefano, ancora a Vienna torn\u00f2 in Lorena. In attesa del ritorno di quest'ultimo, Elisabetta Carlotta prese la Reggenza poich\u00e9 suo figlio aveva 17 anni. Nel 1737, per\u00f2, il Ducato di Lorena fu annesso alla Francia in cambio del Granducato di Toscana in base ad un patto tra la Francia e Francesco Stefano.\nLa duchessa principessa madre ora and\u00f2 con Anna Carlotta a Vienna. Il matrimonio di Francesco con Maria Teresa, poi permise loro di negoziare il matrimonio della principessa Elisabetta Teresa con Carlo Emanuele III di Sardegna, suo cugino di primo grado e gi\u00e0 due volte vedovo. La regina di Sardegna mor\u00ec quattro anni dopo di parto a Torino.\nBadessa di Remiremont.\nVerso il matrimonio della sorella con il re di Sardegna, Anna Carlotta aveva 23 anni. Poich\u00e9 tutte le proposte di matrimonio furono ignorate o rifiutate, Anna Carlotta fu creata badessa della prestigiosa Abbazia di Remiremont in data 10 maggio 1738. Remiremont era stata precedentemente di \"propriet\u00e0\" di sua sorella maggiore Elisabetta Carlotta (che mor\u00ec prima che Anna Carlotta nascesse) che era stata la badessa titolare della prestigiosa abbazia che aveva molti legami con il Casato di Lorena.\nIl suo nuovo titolo provoc\u00f2 irritazione tra alcuni principi sovrani dato che questa abbazia, composta solo da signore dell'alta nobilt\u00e0 e di cui il dominio temporale includeva un gran numero di citt\u00e0, pone solo l'autorit\u00e0 del papa.\nIn seguito, Anna Carlotta decise di costruire un sontuoso palazzo abbaziale.\nVienna.\nNel 1744 la Duchessa Vedova di Lorena, Principessa di Commercy mor\u00ec a 68 anni. Dopo la morte della madre, and\u00f2 a Vienna. Fu al seguito della famiglia imperiale a Francoforte per vedere l'incoronazione di Fran\u00e7ois come Imperatore il 4 ottobre 1745, giorno di San Francesco. Alla badessa furono data appartamenti nel vasto Castello di Sch\u00f6nbrunn.\nBruxelles.\nNel 1754, all'et\u00e0 di 30 anni, Anna Carlotta fu creata \"Badessa Secolare del capitolo delle nobili signore di San Waudru di Mons\": cos\u00ec si rec\u00f2 in Belgio per visitare suo fratello minore Carlo Alessandro era il Governatore dei Paesi Bassi austriaci dal 1744. In qualit\u00e0 di Badessa Secolare, poteva quindi gestire questo monastero per tutto il tempo che rimaneva nel mondo. Due anni pi\u00f9 tardi, fu nuovamente designata dalla cognata, coadiutore del monastero di Thorn e poi nel 1757 coadiutore di quello di Essen.\nA Bruxelles, godette di grande influenza su suo fratello, e fece da \"first lady\". Sebbene Carlo Alessandro era vedovo da dieci anni, sua moglie era stata la sorella minore dell'Imperatrice, lei lo rimprovera della sua relazione con Madame de Meuse. Nel 1763, fu designato come coadiutore e successore di Remiremont la Principessa Cunegonda di Sassonia, sorella della Regina di Napoli e Sicilia e della Delfina di Francia. Nel 1765, partecip\u00f2 al matrimonio del nipote il futuro Leopoldo II con l'Infanta Maria Luisa di Spagna a Innsbruck; stesso anno suo fratello l'imperatore mor\u00ec. Da aprile a settembre 1770, Anna Carlotta fece un ultimo viaggio a Vienna.\nSulla strada Anna Carlotta comp\u00ec lo stesso percorso fatto da sua nipote, la quattordicenne Arciduchessa Maria Antonia verso quella del suo matrimonio francese.\nAnna Carlotta mor\u00ec a Mons, nell'attuale Belgio all'et\u00e0 di 59. Fu sepolta nella Cripta Ducale di Lorena, la \"\u00c9glise Saint-Fran\u00e7ois-des-Cordelier\". Fu raggiunta da suo fratello Carlo Alessandro nel 1780."}
{"id": "3251326", "revid": "300067", "url": "https://it.wikipedia.org/wiki?curid=3251326", "title": "Michael Bauer", "text": ""}
{"id": "3251328", "revid": "113423100", "url": "https://it.wikipedia.org/wiki?curid=3251328", "title": "Ritratto di Oswolt Krel", "text": "Il Ritratto di Oswolt Krel \u00e8 un dipinto a olio su tavola (50x39 cm) di Albrecht D\u00fcrer, datato 1499 e conservato nell'Alte Pinakothek a Monaco di Baviera. \u00c8 composto a trittico con due sportelli con due \"Uomini selvatici con gli stemmi di Oswolt e Agathe Krel\", misuranti 49x16 cm ciascuno.\nStoria.\nL'opera segna il culmine della ritrattistica dell'aristocrazia di Norimberga da parte di D\u00fcrer allo scadere del secolo. Oswolt Krel (1460-1534) era il rappresentante a Norimberga di un'importante impresa commerciale di Ravensburg. Fu un personaggio inquieto e temerario (alcuni hanno anche letto segni di squilibrio psichico nel suo ritratto), che arriv\u00f2 a essere pure imprigionato per un mese, per aver pesantemente deriso un notabile della citt\u00e0.\nDescrizione e stile.\nSullo sfondo di uno sgargiante velo rosso, dove si trova impresso il nome dell'effigiato e la data del ritratto, la mezza figura del trentanovenne Oswolt Krel si staglia con forma, vestito aristocraticamente in nero, con una casacca molto scollata (sotto la quale si intravede la camicia bianca e un cordone legato al collo) e di un grosso manto con bordo di pelliccia. La mano destra \u00e8 appoggiata a un invisibile parapetto, secondo l'iconografia sviluppata nelle Fiandre, e indossa un anello, mentre un altro \u00e8 all'indice della sinistra. Lo sguardo e la postura sembrano far trasparire la tracotanza e la beffardia del soggetto, coi tratti marcati del volto, incorniciati da una folta capigliatura ondulata. Lo sguardo serio e acuto sembra accentuarsi aggressivo nel rosso vivo dello sfondo.\nA sinistra si apre lo spazio per un lontano paesaggio, da allora in poi sempre pi\u00f9 raro nei ritratti dureriani. I rami degli alberi sembrano pi\u00f9 cifre grafiche che non una restituzione naturalistica, e non hanno certo la ricchezza e l'accuratezza che presentano i paesaggi ad acquerelli realizzati da D\u00fcrer negli anni successivi al suo ritorno dall'Italia.\nI due sportelli laterali, che originariamente si chiudevano sulla tavola, vennero riconosciuti come tali sono nel 1907 da Braune, che ne aveva trovato traccia negli inventari dei principi \u00d6ttingen-Wallerstein. Mostrano le insegne araldiche di Oswolt Krel e quelle della sua sposa, nata Esendorf. Gli scudi araldici sono retti da due uomini selvatici, armati di clava e collocati sotto un intreccio di rami di gusto tardogotico, che d\u00e0 alle scenette un'atmosfera di favola. La scelta degli \"Homini selvatici\", cos\u00ec curiosa, \u00e8 forse da mettere in relazione con la personalit\u00e0 irruente di Krel e forse rimanda anche al soggetto araldico dello scudo dello sportello di destra."}
{"id": "3251330", "revid": "599013", "url": "https://it.wikipedia.org/wiki?curid=3251330", "title": "Jo\u00e3o Marcos", "text": "Biografia.\nIn seguito al ritiro dal mondo del calcio soffr\u00ec di alcolismo, tanto da dover essere ricoverato in un centro di recupero a Mogi das Cruzes nel 2010.\nCarriera.\nClub.\nDebutt\u00f2 a ventuno anni con il Guarani, giocandovi tre partite nel 1974; continu\u00f2 poi la sua carriera nel natio stato di San Paolo, fino a giungere al Noroeste nel 1978. Qui si rese protagonista di un buon campionato, la massima divisione 1978, giocata da titolare fisso. Il piccolo club paulista risult\u00f2 eliminato alla terza fase, ma Jo\u00e3o Marcos ottenne il trasferimento al Palmeiras. Debutt\u00f2 con la nuova maglia il 7 marzo 1981 contro lo Sport. Con il Palmeiras partecip\u00f2 a due tornei, il 1981 e il 1983, facendosi notare per la sua bravura. Nel 1984 pass\u00f2 al Gr\u00eamio di Porto Alegre, per la prima volta lasciando lo Stato d'origine, e vi gioc\u00f2 il Ta\u00e7a de Ouro 1984, l'ultimo in prima divisione. Si ritir\u00f2 poi nel 1990.\nNazionale.\nNel 1983 ottenne la convocazione per la Copa Am\u00e9rica. Tuttavia, non fu mai impiegato. Disput\u00f2 la sua unica partita il 21 giugno 1984 all'Est\u00e1dio Couto Pereira contro l'."}
{"id": "3251333", "revid": "1543377", "url": "https://it.wikipedia.org/wiki?curid=3251333", "title": "Triumph of Steel World Tour 1992", "text": "Il Triumph of Steel World Tour \u00e8 il tour della band heavy metal Manowar effettuato nel 1992.\nNotizie generali.\nFu il tour promozionale dell'omonimo album, e si svolse interamente in Europa con una sola data italiana: il 24 novembre a Milano.\nAlcune date tedesche svolte in Ottobre e Novembre per\u00f2 furono rinominate Another Glory Ride Tour 1992 e la band present\u00f2 una scaletta diversa dal resto del tour."}
{"id": "3251334", "revid": "179980", "url": "https://it.wikipedia.org/wiki?curid=3251334", "title": "Est\u00e1dio Couto Pereira", "text": ""}
{"id": "3251342", "revid": "95544761", "url": "https://it.wikipedia.org/wiki?curid=3251342", "title": "Cannula (chimica)", "text": "Nel laboratorio chimico la cannula \u00e8 un tubo flessibile usato per trasferire campioni liquidi tra due recipienti di reazione, evitando il contatto con l'aria.\nEsistono cannule di diversa lunghezza e diametro. Sono comunemente fatte di acciaio inossidabile o PTFE per garantire una buona resistenza chimica. Le cannule di acciaio inossidabile sono lunghe 60\u2212100 cm, dato che sono poco flessibili, mentre quelle di PTFE possono essere molto pi\u00f9 corte. Le due estremit\u00e0 sono appuntite per poter penetrare attraverso setti di gomma. La cannula \u00e8 chiamata anche ago a doppia punta.\nUso.\nLa cannula pu\u00f2 essere usata in diverse configurazioni, ma in ogni caso per spostare il liquido si sfrutta la differenza di pressione esistente tra i due recipienti. Nel caso di fluidi dotati di elevata viscosit\u00e0 il trasferimento \u00e8 pi\u00f9 lento.\nSupponendo di avere due palloni Schlenk sotto gas inerte, un esempio di procedura \u00e8 la seguente:\nPulizia.\nLa cannula deve essere pulita immediatamente dopo l'uso, per evitare problemi di corrosione o di incrostazioni all'interno. Per la pulizia, si sciacqua la cannula con un opportuno solvente (ad esempio acetone) e quindi si asciuga facendo passare azoto o mettendola in stufa."}
{"id": "3251343", "revid": "629745", "url": "https://it.wikipedia.org/wiki?curid=3251343", "title": "Compianto sul Cristo morto (D\u00fcrer)", "text": "Il Compianto sul Cristo morto (Beweinung Christi) \u00e8 un dipinto a olio su tavola di abete (150x120 cm) attribuito ad Albrecht D\u00fcrer, databile al 1498 circa e conservato nel Germanisches Nationalmuseum di Norimberga.\nStoria e descrizione.\nL'opera venne dipinta per la cappella di famiglia del norimberghese Karl Holzschuher in Sankt Johannis, come commemorazione per la sua morte. Il monogramma di D\u00fcrer si vede nell'angolo del bianco sudario di Cristo, ma viene in genere ritenuto apocrifo. \nAl centro della tavola Cristo deposto \u00e8 retto da Giovanni apostolo e compianto da Maria, con le mani intrecciate, Nicodemo e una pia donna, oltre alla Maddalena e Giuseppe di Arimatea in piedi, con i vasetti con i balsami per la deposizione. Poco sotto si vede la corona di spine. In basso si allineano, piccolissimi e vicini a stemmi araldici, i devoti committenti, appartenenti alle famiglie Holschuher e Gr\u00fcber: a sinistra Karl con i nove figli maschi, a destra la sua consorte Gertrud con le tre figlie femmine.\nIn alto il paesaggio, pi\u00f9 lontano, mostra il monte del Calvario, dove si trovano ancora i due ladroni sulle croci, e una veduta cittadina con un fiume al centro, che guida lo sguardo in lontananza dove le montagne si perdono schiarite dalla foschia. A destra invece si vede una rupe frondosa dove si apre il sepolcro. \nAlcuni, come Erwin Panofsky, negano l'autografia della tavola, riferendola piuttosto a un collaboratore o un seguace che contamin\u00f2 la xilografia di analogo soggetto nella \"Grande Passione\" e la tavola del \"Compianto Glimm\": dalla prima derivano l'impostazione generale, dalla seconda le figure della Maddalena e di Giuseppe d'Arimatea. La commistione avrebbe perduto sia la drammatica concitazione della xilografia che il ritmo ascendente e la profondit\u00e0 luminosa della tavola."}
{"id": "3251344", "revid": "2179318", "url": "https://it.wikipedia.org/wiki?curid=3251344", "title": "Pomadasys incisus", "text": "Il Pomadasys incisus (sinonimo: \"Pomadasys bennetti\"), noto in italiano come grugnitore bastardo, \u00e8 un pesce osseo marino della famiglia Haemulidae.\nDistribuzione e habitat.\n\u00c8 presente nell'Oceano Atlantico orientale lungo le coste africane ed \u00e8 stato trovato, piuttosto occasionalmente, nel mar Mediterraneo, dove \u00e8 noto sia dal bacino occidentale (Algeria, Tunisia, Spagna e Francia meridionali) che da quello orientale (Egitto, isole greche, Medio Oriente). Nei mari italiani \u00e8 raro, ma negli ultimi anni le segnalazioni si stanno moltiplicando, dal mar Tirreno settentrionale alle acque del sud Italia e nei mari del centro Italia stanno prendendo piede al posto delle marmore.\nVive in acque piuttosto basse sia su sabbia che su roccia, pi\u00f9 comune nelle zone di transizione tra i due fondali.\nDescrizione.\nAppare a prima vista simile ai pesci della famiglia Sparidae come i pagelli, lo sparaglione o l'orata ma si pu\u00f2 distinguere per la bocca molto piccola posta in basso, il profilo dorsale molto arcuato e quello ventrale molto pi\u00f9 rettilineo, la pinna dorsale con un'incisione mediana che separa la parte spinosa da quella molle e la pinna anale corta.\nIl corpo ha brillanti riflessi argentei, \u00e8 marrone chiaro o giallastro con talvolta macchie scure poco visibili. Le pinne hanno colore giallo chiaro. L'opercolo branchiale ha il margine scuro.\nMisura al massimo 50\u00a0cm ma di solito non supera i 30.\nBiologia.\nVive in fitti banchi. Si ciba di invertebrati bentonici.\nCome molti componenti della famiglia pu\u00f2 emettere suoni simili a grugniti quando estratto dall'acqua.\nPesca.\nViene catturato occasionalmente con lenze e sempre pi\u00f9 frequentemente dalla spiaggia con pesca a fondo soprattutto nelle ore notturne o reti da posta, le carni sono commestibili."}
{"id": "3251351", "revid": "281901", "url": "https://it.wikipedia.org/wiki?curid=3251351", "title": "Pomadasys bennetti", "text": ""}
{"id": "3251352", "revid": "57342", "url": "https://it.wikipedia.org/wiki?curid=3251352", "title": "Giuseppe Campori", "text": "Biografia.\nGiuseppe, figlio del marchese Carlo Campori e della contessa Marianna Bulgarini, apparteneva a una delle pi\u00f9 illustri famiglie modenesi, attestata fin dal XV secolo. Nel 1829 inizi\u00f2 gli studi nel prestigioso Collegio San Carlo, dove gi\u00e0 era entrato il fratello maggiore Cesare, avendo come insegnanti il fisico Stefano Marianini e il poeta Giuseppe Riva. Terminati gli studi comp\u00ec una serie di viaggi (a Roma, Napoli, Venezia e pi\u00f9 tardi a Firenze), prima di sostare a Vienna per otto mesi come parte dell\u2019\"entourage\" dell\u2019arciduca Massimiliano di Austria-Este, fratello del duca Francesco IV. Il lungo soggiorno viennese port\u00f2 alla prima di una lunga serie di biografie d\u2019artista: \"Delle opere di pittori modenesi\" \"che si conservano nella Imperiale Galleria del Belvedere in Vienna\".\nSul modello dell\u2019\"Archivio storico italiano\", con cui collaborava dal 1846, Campori fond\u00f2 nel 1851 l\u2019\"Annuario storico modenese\" che sfortunatamente si ferm\u00f2 al primo numero. Risale a questi anni la gestazione di una delle sue opere pi\u00f9 importanti: \"Gli artisti italiani e stranieri negli Stati Estensi\", edito a Modena nel 1855. Il volume offre il catalogo dei principali artisti vissuti o comunque attivi nei territori del ducato estense, con preziose ed inedite notizie documentarie. Sempre in quell\u2019anno, il 1855, Campori comp\u00ec un lungo viaggio in Francia e in Inghilterra, dove lo colp\u00ec una grave malattia polmonare, che lo avrebbe accompagnato fino alla morte nel 1887. Il 4 giugno 1847 divenne socio dell'Accademia delle scienze di Torino. \nIn seguito all\u2019annessione di Modena allo Stato sabaudo nel 1860, il marchese fu eletto nel primo Parlamento italiano come rappresentante del collegio cittadino e, successivamente, ricopr\u00ec la carica di sindaco per due mandati. Alla sua attivit\u00e0 politica e scientifica si accompagn\u00f2 quella collezionistica, una passione che lo port\u00f2 a raccogliere un vasto numero di carte autografe, quadri, opere d\u2019arte, libri a stampa e manoscritti. L\u2019importanza accordata alle testimonianze documentarie, perno della sua ricerca, \u00e8 ribadita da due opere pubblicate da Campori alla fine degli anni \u201960: le \"Lettere artistiche inedite\" del 1866 e la \"Raccolta di cataloghi ed inventari inediti di quadri, statue, disegni, bronzi ecc. dal sec. XV al sec. XIX\" (1870). La solerzia archivistica e lo sforzo enciclopedico testimoniati dai suoi scritti ne fanno il degno erede della pi\u00f9 alta erudizione cittadina e lo collocano nel solco storiografico di Lodovico Antonio Muratori e Girolamo Tiraboschi. \nNegli ultimi anni della sua vita, la ricerca scientifica prosegu\u00ec parallelamente alla sua attiva partecipazione alle istituzioni culturali cittadine, come l\u2019Accademia Nazionale di Scienze Lettere ed Arti e la Deputazione di Storia Patria, delle quali fu presidente dal 1874 alla sua morte. Il suo sincero spirito civico e l\u2019impegno nella riscoperta e preservazione della memoria patria sono sancite dalle sue ultime volont\u00e0, espresse nel 1884, quando era ancora in vita, e poi con atto postumo del 1887, con cui legava il suo cospicuo patrimonio di carte e opere d\u2019arte alla citt\u00e0 di Modena. Cos\u00ec alla Biblioteca Poletti giunse una parte della ricca collezione di disegni e delle stampe, insieme ai libri d\u2019arte e ai relativi scaffali; alla Biblioteca Estense fu destinata la raccolta di carte autografe e manoscritti; al Museo Civico e alla Galleria Estense le miniature, i disegni e i quadri tra cui la celebre Madonna Campori del Correggio.\nOpere principali.\nLa bibliografia di Giuseppe Campori conta oltre duecento pubblicazioni, tra opuscoli, monografie e contributi apparsi sulle principali riviste del tempo, tra le quali l\u2019Annuario storico modenese, l\u2019Archivio storico, gli Atti della Deputazione di Storia Patria, l\u2019Indicatore modenese, le Memorie dell\u2019Accademia di Scienze Lettere ed Arti di Modena, il Giornale Storico della Letteratura Italiana, la \"Gazette des Beaux-Arts\" di Parigi. Angelo Namias nel 1893 raccoglieva ed enumerava la sua vasta produzione scientifica e letteraria classificandola in \u00abArti Belle\u00bb, \u00abArti Minori\u00bb, \u00abLetteratura\u00bb, \u00abScienze Diverse\u00bb, \u00abStoria e Politica\u00bb, \u00abQuestione Universitaria\u00bb, \u00abRacconti\u00bb e \u00abVaria\u00bb . Tra le opere principali di Giuseppe Campori, si contano:"}
{"id": "3251353", "revid": "281901", "url": "https://it.wikipedia.org/wiki?curid=3251353", "title": "Grugnitore bastardo", "text": ""}
{"id": "3251366", "revid": "1573940", "url": "https://it.wikipedia.org/wiki?curid=3251366", "title": "Pomadasys stridens", "text": "Pomadasys stridens (), noto in italiano come grugnitore a tre bande o pesce porcellino, \u00e8 un pesce osseo marino della famiglia Haemulidae.\nDistribuzione e habitat.\nQuesta specie ha un ampio areale che comprende le parti tropicali degli oceani Indiano e Pacifico, compreso il mar Rosso da cui \u00e8 penetrato nel mar Mediterraneo attraverso il canale di Suez (migrazione lessepsiana). Attualmente si incontra sulle coste dal Libano all'Egitto. \u00c8 stato pescato un solo esemplare in acque italiane, a Savona nel 1969.\nVive su fondi sabbiosi a bassa profondit\u00e0.\nDescrizione.\nHa forma generale simile a quella del grugnitore bastardo, ma \u00e8 pi\u00f9 slanciato, con occhi e bocca pi\u00f9 grandi e pinna dorsale con incisione pi\u00f9 profonda.\nLa colorazione \u00e8 argentata con alcune strisce brune longitudinali. Una macchia scura \u00e8 presente nella parte alta dell'opercolo branchiale.\nNon supera i 25\u00a0cm di lunghezza.\nBiologia.\nVive in fitti banchi. Si nutre di invertebrati.\nEmette suoni simili a grugniti quando viene estratto dall'acqua."}
{"id": "3251368", "revid": "281901", "url": "https://it.wikipedia.org/wiki?curid=3251368", "title": "Grugnitore a tre bande", "text": ""}
{"id": "3251369", "revid": "281901", "url": "https://it.wikipedia.org/wiki?curid=3251369", "title": "Grugnitore a 3 bande", "text": ""}
{"id": "3251370", "revid": "204391", "url": "https://it.wikipedia.org/wiki?curid=3251370", "title": "Torsioni di punta", "text": ""}
{"id": "3251371", "revid": "281901", "url": "https://it.wikipedia.org/wiki?curid=3251371", "title": "Pesce porcellino", "text": ""}
{"id": "3251374", "revid": "729019", "url": "https://it.wikipedia.org/wiki?curid=3251374", "title": "Assedio di Antiochia (252)", "text": "L'assedio di Antiochia del 252 costitu\u00ec la fase culminante della seconda campagna militare di Sapore I contro le armate romane del cosiddetto \"limes\" orientale, dopo che i Persiani penetrarono fino in Cilicia.\nContesto storico.\nIn un periodo compreso tra l'impero di Filippo l'Arabo e di Treboniano Gallo (251-253) i Sasanidi tornarono ad impossessarsi dell'Armenia, uccidendone il sovrano regnante ed espellendone il figlio (252). Verso la fine di quest'anno o di quello successivo, Sapore I riprese una violenta offensiva contro le province orientali dell'impero romano. Le truppe persiane occuparono numerose citt\u00e0 della provincia di Mesopotamia (compresa Nisibis), per poi battere pesantemente le armate romane a Barbalissos.\nAssedio.\nSembra, inoltre, che la citt\u00e0 fu presa, non solo per la repentinit\u00e0 delle azioni degli arcieri, ma anche grazie ad un gigantesco ariete, anche dietro l'invito di un certo Mariade, il quale avrebbe sollecitato il \"Re dei Re\", Sapore I, a invadere le province orientali per poi assumere la porpora imperiale, ma essere poco dopo ucciso dai propri uomini o forse dagli stessi Persiani.\nConseguenze.\nL'occupazione della terza pi\u00f9 grande citt\u00e0 dell'Impero romano, port\u00f2 inevitabilmente nello sconforto pi\u00f9 totale, l'intero fronte orientale dell'Impero romano, dopo aver assistito impotente all'occupazione della sua capitale, seguita dalla razzia di un gigantesco bottino e dalla deportazione di gran parte della popolazione antiochena, poi trucidata o ridotta in schiavit\u00f9 (253). Questa invasione avveniva contemporaneamente ad un'altra grande incursione da Nord, proveniente dal di l\u00e0 del Danubio e del Ponto Eusino da parte dei Goti.\nAlla fine di questa nuova incursione sasanide, l'imperatore Valeriano fu costretto ad intervenire, riuscendo a riconquistare la capitale della Siria, quello stesso anno (253) o il successivo (254), facendone quindi il suo \"quartier generale\" per la ricostruzione dell'intero fronte orientale."}
{"id": "3251381", "revid": "21880", "url": "https://it.wikipedia.org/wiki?curid=3251381", "title": "Plectorhinchus mediterraneus", "text": "Plectorhinchus mediterraneus, noto in italiano come grugnitore grigio o pesce burro, \u00e8 un pesce osseo marino della famiglia Haemulidae.\nDistribuzione e habitat.\n\u00c8 presente nell'Oceano Atlantico orientale lungo le coste africane e si spinge nel mar Mediterraneo, in cui \u00e8 stato trovato sulle coste spagnole, marocchine, algerine e tunisine. \u00c8 stato catturato anche pi\u00f9 a nord, ad esempio in mar Adriatico, sia sulle coste italiane che slovene.\nFrequenta fondi duri, molli e anche praterie di \"Posidonia oceanica\", di solito a profondit\u00e0 piuttosto basse, gli adulti pi\u00f9 profondi dei giovani.\nDescrizione.\nFondamentalmente \u00e8 simile al grugnitore bastardo da cui si distingue per il colore grigio con riflessi violacei (i giovani hanno due linee nere longitudinali dal muso al peduncolo caudale, per la bocca dotata di labbra molto spesse e per il profilo della testa molto arcuato. Inoltre la pinna dorsale \u00e8 assai lunga e con un'incisione mediana poco evidente e la pinna anale \u00e8 molto corta. Il profilo dorsale \u00e8 molto convesso.\nRaggiunge gli 80 cm di lunghezza massima e i 50 di media.\nBiologia.\nI giovani vivono in banchi, gli adulti invece sono solitari e tendono a rifugiarsi tra gli scogli quando sono disturbati. Pu\u00f2 emettere suoni simili a grugniti quando viene pescato.\nPesca.\nOccasionale.\nLe carni sono ottime, molto apprezzate nei paesi dove \u00e8 comune."}
{"id": "3251382", "revid": "281901", "url": "https://it.wikipedia.org/wiki?curid=3251382", "title": "Grugnitore grigio", "text": ""}
{"id": "3251387", "revid": "281901", "url": "https://it.wikipedia.org/wiki?curid=3251387", "title": "Pesce burro", "text": ""}
{"id": "3251390", "revid": "227910", "url": "https://it.wikipedia.org/wiki?curid=3251390", "title": "Pietro da Marone", "text": ""}
{"id": "3251393", "revid": "767487", "url": "https://it.wikipedia.org/wiki?curid=3251393", "title": "Madonna Haller", "text": "La Madonna Haller \u00e8 un dipinto a olio su tavola (50x40\u00a0cm) di Albrecht D\u00fcrer, databile al 1498 circa e conservato nella National Gallery of Art di Washington.\nStoria e descrizione.\nUno dei due stemmi agli angoli inferiori del dipinto permette di identificare la committenza nella famiglia Haller, della ricca borghesia di Norimberga: si tratta di quello a sinistra, mentre l'altro non \u00e8 ancora stato decifrato. Dopo aver transitato per varie collezioni private, a met\u00e0 del Novecento venne acquistato da Samuel Kress che lo don\u00f2 poi al nascente museo statunitense.\nLa Madonna col Bambino appoggiato in piedi su un cuscino, sullo sfondo di una tenda rossa appesa in una stanza con una finestra che si apre sul paesaggio, ricorda gli schemi di Giovanni Bellini, che D\u00fcrer aveva avuto modo di vedere nel suo primo soggiorno a Venezia, nel 1494-1495. Non a caso, quando il dipinto comparve sul mercato antiquario, era attribuito a Bellini e solo riconoscendo le caratteristiche stilistiche del paesaggio (simile a quello nel ritratto della \"F\u00fcrlegerin con i capelli raccolti\", con la medesima porta cittadina) e la posa contorta del Bambino, tipicamente nordica. Egli tiene in mano un frutto, simbolo del Peccato originale, mentre l'imbottitura rossa del cuscino, cos\u00ec come le nappe, sembrano ricordare il colore del sangue della Passione, premeditando il destino di Ges\u00f9, al quale sta forse pensando la madre dallo sguardo serio e assente.\nLa volumetria di Maria, avvolta interamente nel manto blu che ne esalta la plasticit\u00e0, rimanda invece all'Italia, cos\u00ec come l'equilibrata composizione e l'attenzione alle venauture dei marmi.\nAnche il retro della tavola \u00e8 dipinto e presenta la scena biblica della fuga di Lot con le figlie dalla citt\u00e0 di Sodoma, in cui si trova uno straordinario brano di paesaggio nella citt\u00e0 infuocata sullo sfondo. Le due scene non sono correlate da nessun significato in particolare; si \u00e8 ipotizzato quindi che la tavola fosse un dittico con la figura del donatore e che la scena di \"Lot e le figlie\" fosse il lato esterno del pannello sinistro."}
{"id": "3251401", "revid": "767487", "url": "https://it.wikipedia.org/wiki?curid=3251401", "title": "M\u00e1rcio Rossini", "text": "Biografia.\nIn seguito al ritiro \u00e8 rimasto nello stato di San Paolo, ove svolge la professione di allenatore.\nCaratteristiche tecniche.\nGiocava come difensore, ricoprendo il ruolo di centrale.\nCarriera.\nGiocatore.\nClub.\nCresciuto nel Mar\u00edlia insieme a Jorginho Putinatti, con cui nel 1979 vince la Copa S\u00e3o Paulo de Futebol J\u00fanior, principale competizione giovanile brasiliana, viene acquistato dal Santos nello stesso anno. Debutta in massima serie nazionale il 23 marzo 1980 al Vila Belmiro contro il N\u00e1utico, entrando al posto di Neto. Insieme al libero Toninho Carlos crea una buona intesa, che permette ai due di rimanere al Santos per svariate stagioni. Il primo a lasciare il \"Peixe\" \u00e8 Rossini, che nel 1986 cambia maglia e Stato, passando al Bangu di Rio de Janeiro. Con la societ\u00e0 carioca gioca ventinove partite in massima divisione, superando le cento presenze complessive con le gare del campionato statale. Nel 1989 passa al Flamengo, che lo schiera nove volte in S\u00e9rie A e diciassette in totale. Transitato per il Santos, disputa le ultime otto gare in prima divisione con l'Internacional di Porto Alegre, l'ultima delle quali il 14 ottobre 1990 al S\u00e3o Janu\u00e1rio con il Vasco da Gama. In seguito, gioca il campionato Paulista con Noroeste, Portuguesa e S\u00e3ocarlense prima di tornare al Mar\u00edlia, squadra della sua citt\u00e0 natale, per chiudervi la carriera.\nNazionale.\nIl suo debutto avvenne in occasione dell'amichevole contro il il 28 aprile 1983; gioc\u00f2 poi, nell'\u00e0mbito della tourn\u00e9e europea di quell'anno, contro il , l'8 giugno, il 12 contro il , il 17 con la e il 22 contro la . In quest'ultima partita segna anche la sua unica rete in Nazionale, marcando di tacco al volo dopo un calcio d'angolo battuto da Jo\u00e3o Paulo. Nel 1983 ottenne la convocazione per la Copa Am\u00e9rica. Fece dunque il suo esordio nella competizione il 17 agosto a Quito contro l', giocando tutta la partita. Salt\u00f2 poi la partita successiva contro l', sostituito dal compagno Toninho Carlos. Torn\u00f2 contro l'Ecuador a Goi\u00e2nia, uscendo a partita in corso per far spazio ancora una volta a Toninho Carlos. L'incontro conclusivo del girone, contro l'Argentina al Maracan\u00e3, lo vide titolare al centro della difesa. Ottenuta la qualificazione alla fase successiva, il Brasile dovette affrontare il , e M\u00e1rcio Rossini fu titolare in entrambe le occasioni. La selezione verdeoro si qualific\u00f2 per la finalissima, e ancora una volta Rossini gioc\u00f2 dall'inizio entrambi gli incontri; la sua Nazionale termin\u00f2 seconda, sconfitta dall'.\nAllenatore.\nAppena chiusa la carriera da giocatore, inizi\u00f2 quella di allenatore, sedendosi sulla panchina del Mar\u00edlia: prosegu\u00ec con un'altra sua ex squadra, il Noroeste, e successivamente con il Gar\u00e7a. Nel 1999 ottenne la vittoria della terza divisione del campionato paulista con il Rio Preto, suo unico successo da tecnico. In seguito continu\u00f2 ad allenare nello Stato di San Paolo, seppur non riuscendo a ottenere incarichi in societ\u00e0 particolarmente rilevanti."}
{"id": "3251402", "revid": "287204", "url": "https://it.wikipedia.org/wiki?curid=3251402", "title": "Marcio Rossini", "text": ""}
{"id": "3251404", "revid": "179980", "url": "https://it.wikipedia.org/wiki?curid=3251404", "title": "S\u00e9rgio Lu\u00eds Donizetti", "text": ""}
{"id": "3251407", "revid": "177641", "url": "https://it.wikipedia.org/wiki?curid=3251407", "title": "Matt Davis", "text": ""}
{"id": "3251408", "revid": "287204", "url": "https://it.wikipedia.org/wiki?curid=3251408", "title": "Il treno degli dei", "text": ""}
{"id": "3251410", "revid": "1442080", "url": "https://it.wikipedia.org/wiki?curid=3251410", "title": "Parapristipoma octolineatum", "text": "Il Parapristipoma octolineatum, noto in italiano come grugnitore striato africano, \u00e8 un pesce osseo marino della famiglia Haemulidae.\nDistribuzione e habitat.\n\u00c8 presente nell'Oceano Atlantico orientale tropicale, nel mar Mediterraneo \u00e8 occasionalmente catturato nella parte meridionale del bacino occidentale.\nFrequenta fondi scogliosi a basse profondit\u00e0.\nDescrizione.\nHa un profilo dorsale meno convesso degli altri Haemulidae mediterranei come il grugnitore grigio o il grugnitore bastardo, occhi e bocca pi\u00f9 grandi, muso pi\u00f9 appuntito e comunque la livrea lo rende inconfondibile. La pinna dorsale \u00e8 lunga e non presenta incisione mediana, la pinna anale \u00e8 cortissima.\nIl colore \u00e8 marrone, talvolta con riflessi violacei, con quattro linee longitudinali bianco azzurrine o azzurro vivace. Pinna caudale (e talvolta pinna anale ) di colore giallo o bruno.\nPu\u00f2 raggiungere eccezionalmente i 50 cm, di solito fino a 30 cm.\nBiologia.\nGregario, vive in banchi, anche se talora alcuni esemplari si possono incontrare solitari o misti a banchi di altri Haemulidae.\nPesca.\nOccasionale nel Mediterraneo.\nLe carni sono commestibili."}
{"id": "3251413", "revid": "290948", "url": "https://it.wikipedia.org/wiki?curid=3251413", "title": "Resistenza chimica", "text": ""}
{"id": "3251415", "revid": "124808", "url": "https://it.wikipedia.org/wiki?curid=3251415", "title": "Bianco e nero", "text": "Il bianco e nero, o bianconero, spesso abbreviato in B/N, indica una forma di rappresentazione visiva che non utilizza il colore.\nIl termine fa riferimento al solo uso del bianco e del nero, anche se in realt\u00e0 vengono poi normalmente utilizzate tutte le gradazioni di grigio intermedie, da qui le immagini a livelli di grigio. \nStoria.\nRappresentare la realt\u00e0 in bianconero coinvolge sia le arti pittoriche, sia la storia del cinema e della fotografia; se agli albori di queste due ultime arti, la rappresentazione dei soggetti era obbligatoriamente in bianconero, non esistendo la pellicola a colori, con il tempo deriv\u00f2 solamente da una scelta artistica.\nNella fotografia in bianco e nero, determinare un metodo ripetibile e non casuale con il quale attribuire agli elementi di una scena una consapevole gradazione di grigio, \u00e8 stata la ricerca d\u2019elezione per ogni fotografo e cineasta. \nLe problematiche annesse a tale ricerca sono legate alla qualit\u00e0 della pellicola adoperata, la sua sensibilit\u00e0 e il suo sviluppo in funzione della sua esposizione. \nLe soluzioni iniziali per controllare la scala dei grigi, tutte empiriche, trovarono fondamento scientifico e pratico a opera di Ansel Adams, che nel 1940 con il suo sistema zonale descrisse il senso pratico dell'utilizzo della pellicola bianconero, in rapporto all'esposizione, allo sviluppo e alla stampa, per rappresentare un soggetto con la consapevolezza di poter attribuire ad ogni elemento che costituisce l'immagine una determinata gradazione di grigio decisa dall'operatore. \nApplicazioni nei media.\nFotografia.\nFino agli anni settanta, quando il calo dei prezzi ha reso popolare la fotografia a colori, la quasi totalit\u00e0 delle foto scattate era in bianco e nero. In seguito questa forma si \u00e8 ritagliata una nicchia per le sue peculiari capacit\u00e0 espressive e ha superato anche l'avvento delle fotocamere digitali.\nTra l\u2019acronimo \u201cBianco e Nero\u201d e l\u2019acronimo \u201cbianconero\u201d esiste una sottile differenza: il primo indica un\u2019immagine costituita da due sole tonalit\u00e0, bianco e nero, mentre il secondo termine, di uso moderno, indica un\u2019immagine costituita non solo dagli estremi tonali ma anche di un\u2019infinita gradualit\u00e0 dei grigi intermedi.\nCinema.\nDagli anni quaranta del XX secolo sempre pi\u00f9 film iniziarono ad essere girati a colori, anche per competere meglio con la televisione, ancora in bianco e nero. Nonostante ci\u00f2 alcuni film, anche negli ultimi decenni, vengono ancora presentati (totalmente o parzialmente) in bianco e nero, per motivi prevalentemente artistici (si veda ad esempio la lista dei film in bianco e nero prodotti dal 1970).\nTelevisione.\nAll'inizio le trasmissioni e gli apparecchi televisivi erano unicamente in bianco e nero, poi, a partire dal 1954 negli Stati Uniti, si \u00e8 gradualmente diffuso il colore. In Italia il colore in televisione incomincia a diffondersi ufficialmente dal 1977.\nCarta stampata.\nLa maggior parte dei quotidiani rimase in bianco e nero fino agli inizi degli anni ottanta, quando il progresso nelle tecniche di stampa rese possibile la stampa a colori a basso costo. La maggior parte dei quotidiani fa un uso parco del colore per via dei maggiori costi di stampa.\nPer analoghe ragioni anche i fumetti sono rimasti per lungo tempo in bianco e nero.\nInformatica.\nSi parla di immagine in bianco e nero nel caso di immagini codificate con 1 bit di profondit\u00e0 di colore (pixel bianco o pixel nero), ma il termine \u00e8 usato anche per indicare le immagini in toni di grigio.\nAccessibilit\u00e0.\nQuando i colori vengono utilizzati per rappresentare informazioni attraverso mappe, infografiche e grafici, se vengono convertiti in bianco e nero (ad esempio attraverso le fotocopie) possono perdere o addirittura azzerare il significato trasmesso (stesso problema di accessibilit\u00e0 possono averlo i daltonici). Ne \u00e8 un esempio la metropolitana di Londra che anzich\u00e9 puntare sui colori per mostrare i percorsi ha creato un sistema di texture, comprensibili anche in bianco e nero."}
{"id": "3251417", "revid": "339392", "url": "https://it.wikipedia.org/wiki?curid=3251417", "title": "RN Bogliasco", "text": ""}
{"id": "3251423", "revid": "179743", "url": "https://it.wikipedia.org/wiki?curid=3251423", "title": "Banca della Svizzera Italiana", "text": ""}
{"id": "3251426", "revid": "339392", "url": "https://it.wikipedia.org/wiki?curid=3251426", "title": "Sporcamento", "text": ""}
{"id": "3251429", "revid": "1573940", "url": "https://it.wikipedia.org/wiki?curid=3251429", "title": "Argopecten purpuratus", "text": "Argopecten purpuratus () \u00e8 un mollusco appartenente alla famiglia Pectinidae a cui appartengono anche le capesante.\nQuesti molluschi sono conosciuti anche con il nome comune Capesante del Pacifico. \u00c8 una specie importante per la commercializzazione e l'alimentazione umana viene pescata ed allevata principalmente lungo le coste del Per\u00f9 ma anche nella fascia costiera del pacifico sud orientale dalla Colombia fino al Cile.\nVive su fondali sabbiosi intorno ai 35 metri di profondit\u00e0. La conchiglia pu\u00f2 arrivare anche a 12 cm di diametro."}
{"id": "3251430", "revid": "402432", "url": "https://it.wikipedia.org/wiki?curid=3251430", "title": "Corel WordPerfect", "text": ""}
{"id": "3251435", "revid": "51032", "url": "https://it.wikipedia.org/wiki?curid=3251435", "title": "Capesante del Pacifico", "text": ""}
{"id": "3251436", "revid": "51032", "url": "https://it.wikipedia.org/wiki?curid=3251436", "title": "Cappasanta del Pacifico", "text": ""}
{"id": "3251437", "revid": "132406", "url": "https://it.wikipedia.org/wiki?curid=3251437", "title": "WWF (formato di file)", "text": ""}
{"id": "3251438", "revid": "290948", "url": "https://it.wikipedia.org/wiki?curid=3251438", "title": "Ago a doppia punta", "text": ""}
{"id": "3251439", "revid": "767487", "url": "https://it.wikipedia.org/wiki?curid=3251439", "title": "Alberto da Cimego", "text": "Originario di Cimego e fabbro di professione, attorno al 1300 incontr\u00f2 fra Dolcino rimanendo affascinato dalla sua predicazione e nel 1302 lo segu\u00ec con la moglie a Bologna, divenendo uno dei pi\u00f9 ferventi seguaci. Giunto a Bologna con il maestro, lo ospit\u00f2 nella sua nuova casa assieme a Silva da Trento, Secondino da Brescia e altri dolciniani.\nCondannato alla \"penitentia de crucibus\", mentre la moglie finiva sul rogo, torn\u00f2 da Dolcino e lo avrebbe seguito sino alla sconfitta sul monte Rubello. Imprigionato per qualche tempo, fu arso vivo dopo il 1307."}
{"id": "3251440", "revid": "21880", "url": "https://it.wikipedia.org/wiki?curid=3251440", "title": "Specie italiane di Artemisia", "text": "La voce elenca le specie spontanee della flora italiana del genere \"Artemisia\".\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\nAlla precedente lista va aggiunta la specie \"Artemisia tournefortiana\" inserita nella pubblicazione \u201cAn annotated checklist of the Italian Vascular Flora\u201d. Si tratta di una specie naturalizzata presente solamente nella regione Friuli Venezia Giulia.\nSpecie spontanee italiane alpine.\nDelle circa 30 specie spontanee della nostra flora 2/3 vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione delle specie alpine."}
{"id": "3251441", "revid": "410660", "url": "https://it.wikipedia.org/wiki?curid=3251441", "title": "Foto seppiata", "text": ""}
{"id": "3251443", "revid": "120673738", "url": "https://it.wikipedia.org/wiki?curid=3251443", "title": "Everybody's Golf", "text": "Everybody's Golf, (conosciuta come in Giappone e come Hot Shots Golf in America del Nord) \u00e8 una serie di videogiochi di golf pubblicati dalla Sony per console PlayStation. Lo sviluppo dei titoli della serie \u00e8 stato affidato alla software house Camelot Software Planning sino al 1998 ed alla Clap Hanz dal 1999 ad oggi.\nLa serie \u00e8 principalmente conosciuta per il suo approccio ironico nei confronti del gioco del golf in cui si contrappone un character design dei personaggi simile a quello degli anime super deformed ad un motore di gioco molto realistico con controlli molto precisi.\nPlayStation Home.\nLa Clap Hanz ha reso disponibile uno spazio su PlayStation Home per \"Everybody's Golf\". Lo spazio \u00e8 stato chiamato \"Everybody's Golf Space\" in Europa (aperto il 18 giugno 2009) e \"Minna no Golf Lounge\" in Giappone (aperto l'11 dicembre 2008) e \"Hot Shots Golf Lounge\" in America (aperto il 26 marzo 2009).\nTitoli della serie.\nAd oggi la serie ha prodotto sette titoli: \"Everybody's Golf\", \"Everybody's Golf 2\", \"Everybody's Golf 3\", \"Everybody's Golf 4\", \"Everybody's Golf Portable\", \"Minna no Golf Ba\", \"Everybody's Golf 5\" e \"Everybody's Golf Portable 2\". Inoltre sono stati prodotti due spin-off della serie: \"Everybody's Tennis\", di cui sono stati pubblicati due titoli, dedicato allo sport del tennis e \"Minna No Sukkiri\", che invece \u00e8 un videogioco party."}
{"id": "3251448", "revid": "729019", "url": "https://it.wikipedia.org/wiki?curid=3251448", "title": "Linea U3 (metropolitana di Monaco di Baviera)", "text": "La linea U3 \u00e8 una delle sei linee della Metropolitana di Monaco di Baviera, inaugurata l'8 maggio 1972, poco prima dei Giochi della XX Olimpiade. Attualmente, la linea si estende per 19 km con 25 stazioni.\nStoria.\nLa costruzione della linea U3 vide la velocizzazione dei lavori quando Monaco divenne la citt\u00e0 ospitante delle Olimpiadi del 1972; nel 1969 il progetto della rete, adottato solo un anno prima, fu rivisto e la linea u3 fu ridisegnata come ramo della linea U6 per servire il villaggio olimpico. Vi furono due ragioni per questa decisione: la prima era che non c'era abbastanza tempo per costruire una linea, come originariamente deciso, dalla Stazione Centrale (Hauptbahnhof) fino all'Olympiazentrum; in secondo luogo la linea, passando per Hauptbahnhof, non avrebbe abuto un collegamento con il deposito di Fr\u00f6ttmaning.\nL'11 dicembre 2010 \u00e8 stata aperta l'estensione della U3 da Olympia-Einkaufszentrum (OEZ) a Moosach; le due stazioni inaugurate (Moosach e Moosacher St.-Martins-Platz) sono la 99\u00b0 e la 100\u00b0 della rete monacense. L'organizzazione dei trasporti MVG ha affermato che non vi sono ulteriori progetti di estensione delle linee della U-Bahn.\nLinea.\nA partire dalla sua inaugurazione nel 1972 fino al 2007, il capolinea nord della U3 \u00e8 stato Olympiazentrum. Questa stazione \u00e8 composta da quattro binari che aiutano il deflusso dei passeggeri durante i grandi eventi al Parco Olimpico. Questa stazione, oggi conosciuta come Olympiazentrum, fu originariamente chiamata \"Oberwiesenfeld\", e questo nome \u00e8 ancora visibile sul muro occidentale della stazione, anche se forse non lo sar\u00e0 ancora molto a lungo. Nel 2007 la linea si \u00e8 estesa fino a Olympia-Einkaufszentrum (OEZ), passando per la nuova stazione di Oberwiesenfeld (in origine chiamata Olympiapark-Nord). Il nome \"Oberwiesenfeld\" fu dato in onore del sito del primo Aeroporto internazionale di Monaco di Baviera.\nVerso sud, la stazione successiva \u00e8 Petuerling, a cui segue Scheidplatz, dove \u00e8 possibile effettuare l'interscambio con la linea U2. In questa stazione, i treni delle linee U2 e U3 arrivano contemporaneamente, per ottimizzare l'interscambio tra le linee. Dopo Scheidplatz, c'\u00e8 la stazione Bonner Platz, e in seguito, a M\u00fcnchner Freiheit la U3 si incrocia con la linea U6, con cui condivide il percorso fino a Implerstra\u00dfe.\nDopo aver lasciato la stazione di Implerstra\u00dfe, costituita da tre binari, la U3 raggiunge Bruderm\u00fchlstra\u00dfe, Thalkirchen (Zoo) e Obersendling, che \u00e8 costruita 30 metri sopra la stazione Thalkirchen, dato che si trova sul \"Hochufer\" (riva orientale) del fiume Isar. Presso questa stazione \u00e8 possibile anche effettuare l'interscambio con la S-Bahn alla stazione Siemenswerke. La U3 continua poi attraverso Aidenbachstra\u00dfe e Machtlfinger Stra\u00dfe fino a raggiungere Forstenrieder Allee, Basler Stra\u00dfe e infine il capolinea F\u00fcrstenried West. Questa tratta \u00e8 stata inaugurata il 28 ottobre 1989, come si pu\u00f2 vedere dai grandi numeri che si trovano all'entrata occidentale di Obersendling."}
{"id": "3251451", "revid": "51032", "url": "https://it.wikipedia.org/wiki?curid=3251451", "title": "Capasanta del Pacifico", "text": ""}
{"id": "3251453", "revid": "647919", "url": "https://it.wikipedia.org/wiki?curid=3251453", "title": "Santa Maria Maravillas de Jesus", "text": ""}
{"id": "3251454", "revid": "154893", "url": "https://it.wikipedia.org/wiki?curid=3251454", "title": "Bianco e nero (fotografia)", "text": ""}
{"id": "3251455", "revid": "125312857", "url": "https://it.wikipedia.org/wiki?curid=3251455", "title": "Anfiteatro morenico di Rivoli-Avigliana", "text": "L'anfiteatro morenico di Rivoli-Avigliana \u00e8 un insieme di rilievi di origine glaciale situati nella parte centro-occidentale della Provincia di Torino. Amministrativamente interessa i comuni di Alpignano, Avigliana, Buttigliera Alta, Caselette, Rivalta, Rivoli, Reano, Rosta, Sangano, Villarbasse, Trana e, in misura marginale, Grugliasco, Pianezza e Sangano.\nDescrizione.\nHa una superficie di pi\u00f9 di 50\u00a0km\u00b2 e risale al periodo Quaternario; fu creato dal trasporto di sedimenti verso la Pianura Padana operato nel corso delle glaciazioni dal grande ghiacciaio che percorreva la vallata della Dora Riparia.\nLa sua forma \u00e8 grosso modo quella di un quadrilatero irregolare e la sua formazione risale ad un periodo di tempo compreso tra i 750.000 e i 12.000 anni fa.\nCome estensione \u00e8 superato in Piemonte dalle analoghe unit\u00e0 geomorfologiche createsi allo sbocco sulla pianura del Ticino e della Dora Baltea. \nLe colline che lo compongono sono punteggiate da massi erratici di dimensioni anche molto ragguardevoli come la Pietra alta di Caselette o la \"Pera Grossa\" di Rosta.\nOrografia.\nLa parte meglio conservata dell'anfiteatro \u00e8 senza dubbio la morena laterale destra che partendo dalla zona del Monte Pirchiriano si estende fino a Rivoli. Su di essa, oltre che il Castello di Rivoli e parte del suo centro storico, sorgono gli abitati di Villarbasse, Rosta, Reano e Buttigliera Alta.\nLa morena laterale sinistra \u00e8 meno evidente; nei pressi del Monte Musin\u00e8 per\u00f2 sui rilievi morenici lasciati dal ghiacciaio si trova il centro storico di Caselette e il castello dei Conti Cays. \nLa morena frontale \u00e8 stata invece quasi del tutto cancellata dagli eventi geologici che seguirono il ritiro del ghiacciaio, del cui passaggio per\u00f2 restano tracce oltre che nel tipo di sedimenti anche nella presenza di vari massi erratici come quello di Grugliasco.\nSecondo la classificazione orografica SOIUSA i rilievi situati in destra idrografica della Dora appartengono alle Alpi Cozie (Gruppo \"dell'Orsiera\", sottogruppo \"Costiera Orsiera-Rocciavr\u00e8\") mentre le morene in sinistra idrografica fanno parte delle Alpi Graie (Gruppo \"del Rocciamelone\", sottogruppo \"Cresta Lunella-Arpone\").\nIdrografia.\nL'anfiteatro \u00e8 attraversato in senso ovest-est dalla Dora Riparia.\nTra i rilievi morenici che compongono l'anfiteatro si annidano alcuni laghi, anch'essi di origine glaciale. Tra questi hanno una certa importanza, anche turistica, i due Laghi di Avigliana, mentre i laghetti situati in sinistra idrografica della Dora, quali il Lago di Caselette, sono di dimensioni molto minori.\nProtezione della natura.\nData l'importanza ambientale delle colline moreniche e delle zone umide che esse racchiudono proprio alle porte di una zona fortemente urbanizzata come l'Area metropolitana di Torino, alcune porzioni dell'area sono a vario titolo tutelate da un punto di vista naturalistico.\nIn particolare il laghi di Avigliana e il loro bacino imbrifero ricadono in buona parte nel Parco naturale dei laghi di Avigliana e le alture moreniche addossate al Monte Musin\u00e8 sono comprese nel Sito di interesse comunitario denominato \u201cMonte Musin\u00e9 e Laghi di Caselette\u201d (codice IT1110081)."}
{"id": "3251456", "revid": "1573940", "url": "https://it.wikipedia.org/wiki?curid=3251456", "title": "Cattedrale di Winchester", "text": "La cattedrale di Winchester (cattedrale della Santissima Trinit\u00e0, dei Santi Pietro e Paolo e di San Svitino, in inglese Cathedral Church of the Holy Trinity, and of St Peter and St Paul and of St Swithun) \u00e8 la chiesa principale della diocesi anglicana di Winchester, nell'Hampshire (Inghilterra). Fino alla riforma religiosa inglese era la sede episcopale della diocesi cattolica di Winchester.\nLa cattedrale \u00e8 una delle pi\u00f9 grandi d'Inghilterra con la navata pi\u00f9 lunga e la maggiore lunghezza totale di ogni cattedrale gotica d'Europa.\nTra i personaggi della storia inglese che riposano nella cattedrale ci sono i re Edredo, Edwing, Canuto I, Canuto II e Guglielmo II Rufus, la regina Emma di Normandia, e gli scrittori Izaak Walton e Jane Austen."}
{"id": "3251461", "revid": "486946", "url": "https://it.wikipedia.org/wiki?curid=3251461", "title": "La cornice veneziana", "text": ""}
{"id": "3251468", "revid": "287204", "url": "https://it.wikipedia.org/wiki?curid=3251468", "title": "Panzer Bandit", "text": " \u00e8 un videogioco sviluppato nel 1997 dalla Fill-in-Caf\u00e9 e pubblicato per PlayStation dalla Banpresto. Nel 2011 il videogioco \u00e8 stato distribuito tramite PlayStation Network.\nModalit\u00e0 di gioco.\nIl videogioco \u00e8 un picchiaduro a scorrimento orizzontale, simile \"Guardian Heroes\" del 1996, bench\u00e9 rispetto al titolo SEGA, \"Panzer Bandit\" abbia soltanto due livelli di movimento. Il gameplay del gioco \u00e8 relativamente semplice con soltanto due tasti per gli attacchi e i tasti direzionali per muovere il personaggio.\nIl videogioco consiste di otto livelli in totale da completare e comprende un totale di dodici personaggi, compresi i quattro selezionabili e gli otto boss finali sbloccabili una volta completato il gioco."}
