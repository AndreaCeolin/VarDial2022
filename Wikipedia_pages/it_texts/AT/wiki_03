{"id": "3096135", "revid": "547992", "url": "https://it.wikipedia.org/wiki?curid=3096135", "title": "Metilde Viscontini Dembowski", "text": "Biografia.\nElena Maria Metilde fu la seconda figlia di Carlo Viscontini e di Luigia Marliani. La primogenita Maria Beatrice era nata nel 1788; seguiranno nel 1793 Carlo Ercole e nel 1795 l'ultima figlia Maria Bianca Elena.\nI Viscontini erano una famiglia dell'alta borghesia milanese arricchitasi con il commercio dei tessuti, e che aveva investito i profitti in terre e palazzi della Lombardia e del Canton Ticino. Questa famiglia aveva inoltre stabilito proficue relazioni matrimoniali, come Elena Viscontini, zia di Metilde, che aveva sposato il ricchissimo commerciante Giovanni Battista Milesi.\nMetilde era nata suddita austriaca, regnando ancora l'imperatore Giuseppe II, cui succedette venti giorni dopo Leopoldo II, e Milano era gi\u00e0 una moderna e avanzata citt\u00e0 europea, ricca di traffici, di palazzi prestigiosi e di vita mondana, al cui centro stava il teatro alla Scala, inaugurato poco pi\u00f9 di dieci anni prima. Aveva appena cominciato la propria istruzione, che sar\u00e0 varia e accurata, quando il 15 maggio 1796 nella citt\u00e0 entrava il generale Bonaparte e con l'aiuto delle truppe francesi Milano diveniva la capitale della Repubblica Cisalpina. Dopo la breve riconquista austriaca, tornarono i francesi costituendo la Repubblica e poi, dal 1805, il Regno d'Italia di Napoleone e di Eugenio di Beauharnais.\nLa ragazza crebbe con i fratelli e le cugine Milesi, indipendenti e versatili come Bianca, che studi\u00f2 filosofia, anatomia, economia con Melchiorre Gioia, pittura con Andrea Appiani, e s'impegn\u00f2 in politica, disinibite come Francesca, che sposer\u00e0 l'avvocato Giovanni Battista Traversi, uno spregiudicato finanziere legato alla politica come lo zio materno di Metilde, l'avvocato Rocco Marliani, \u00abuno dei pi\u00f9 rispettabili cittadini di Milano [...], uomo virtuoso [...], uno dei padri coscritti\u00bb della Milano democratica.\nIl matrimonio.\nIl 6 luglio 1807 Metilde spos\u00f2 Jan Dembowski (1773-1823), ufficiale napoleonico di diciassette anni pi\u00f9 vecchio di lei. Questo militare polacco, coraggioso e apprezzato dai suoi superiori, aveva fatto la campagna d'Italia del 1800 ed era divenuto cittadino della Repubblica nel 1803. I genitori di Metilde gli accordarono il fidanzamento con la giovane nel 1806 senza badare alla volont\u00e0 della figlia, e il matrimonio risult\u00f2 sorprendente per l'assoluta diversit\u00e0 di caratteri e di interessi tra il Dembowski, persona dura e sbrigativa, e Metilde, delicata e riflessiva. I due coniugi andarono ad abitare in un appartamento dei Viscontini in via San Maurilio, da dove il marito part\u00ec qualche mese dopo per la Spagna, senza poter vedere la nascita del primo figlio Carlo, avvenuta il 9 aprile 1808.\nMetilde fu una delle tante donne corteggiate dal Foscolo, ma non gli corrispose, mantenendo con lui rapporti di sincera amicizia. Sembra invece che durante la lunga assenza del marito Metilde si sia innamorata di un corteggiatore rimasto sconosciuto. Non si sa quanto importante fosse quella relazione, ma le voci corsero e giunsero fino al marito quando questi torn\u00f2 in Italia il 10 agosto 1810 con il grado di generale di brigata, il titolo di barone e l'ordine della Corona di ferro. La convivenza si fece sempre pi\u00f9 difficile a causa dei comportamenti violenti del Dembowski, n\u00e9 valse a temperarli la nascita, il 12 gennaio del 1812, del secondogenito Ercole.\nL'anno dopo il generale, a soli quarant'anni, venne messo a riposo d'autorit\u00e0 per una mancanza della quale non si conosce la natura, e avvenne cos\u00ec che, respinte tutte le sue richieste di essere reintegrato in servizio, quando le sorti di Napoleone e, con lui, quelle del Regno d'Italia declinarono, Dembowski pass\u00f2 al partito filo-austriaco, come il generale Domenico Pino e altri ancora, tra i quali il Traversi e la moglie Francesca Milesi, cugina di Metilde. Nel 1814 Dembowski partecip\u00f2 alla congiura che port\u00f2 al brutale linciaggio del ministro Prina e fu richiamato in servizio dal generale Pino.\nLa separazione.\nMetilde, stanca delle sue violenze, a luglio lo lasci\u00f2 e trov\u00f2 ospitalit\u00e0 presso il fratello Ercole. La brutalit\u00e0 del generale aveva continuato a consumarsi entro le mura domestiche, e la cosa era risaputa. L'abbandono della casa coniugale fu cos\u00ec spiegato dall'amica Teresa Confalonieri: \u00ab La moglie del generale Dembowschi \u00e8 fuggita da suo marito si dice per i cattivi trattamenti che il medesimo le faceva subire \u00bb. Chiesta la separazione dal marito, nel marzo del 1815 part\u00ec con il figlio pi\u00f9 piccolo per la Svizzera. Grazie alle raccomandazioni dei suoi parenti, Metilde fu accolta a Berna dai coniugi Beuther: il signor Beuther era un banchiere, la moglie Anne era sorella di Karl Ludwig von Haller, che faceva parte del Gran Consiglio della Repubblica. Nella vasta cerchia delle loro amicizie rientrava la granduchessa Giuliana di Sassonia-Coburgo-Gotha, sorella del duca Ernesto e gi\u00e0 cognata dello zar Alessandro I in quanto moglie separata del granduca Costantino.\nLe autorit\u00e0 cittadine raccolsero informazioni sul conto di Metilde. Un rapporto del 1816 del procuratore di Berna riferisce le dicerie circolanti a Milano, secondo le quali ella avrebbe avuto, quando il marito era in Spagna, \u00ab con un'altra persona un qualche intrigo amoroso di cui restarono delle conseguenze \u00bb.\nDa Hottingen riceveva le lettere del Foscolo, che aveva lasciato l'Italia poche settimane dopo di lei, e aveva saputo da comuni conoscenti della sua presenza a Berna. I due s'incontrarono nel maggio del 1816 a Brunnadern, dove Metilde aveva affittato una casa per passarvi la bella stagione. In giugno Metilde torn\u00f2 brevemente a Milano per abbracciare il figlio Carlo, che il marito aveva deciso di mandare nel collegio degli scolopi di Volterra. In agosto ritrov\u00f2 a Berna per l'ultima volta il Foscolo, che il 12 settembre si stabiliva a Londra.\nIn ottobre Metilde fece ritorno con il figlio Ercole a Milano, sistemandosi in un appartamento in affitto in piazza delle Galline. Doveva definire la sua causa di separazione e contava sulle influenti relazioni della duchessa Julie per ottenere un esito il pi\u00f9 possibile favorevole. Julie le aveva assicurato di aver contattato il cancelliere Metternich a Vienna, il governatore della Lombardia Franz Joseph Saurau e il feld-maresciallo austriaco Ferdinando Bubna, il superiore del generale Dembowski, a Milano.\nIl 15 marzo 1817 Metilde scrisse all'amico svizzero Jacob Heinrich Meister di aver concordato con il Bubna e il marito un primo accordo: in attesa della sentenza sarebbe dovuta ritornare con il figlio nella casa di Dembowski, in via del Ges\u00f9, risiedendovi in camere separate. A luglio la sentenza dispose la definitiva separazione dei due coniugi: i figli restavano affidati al padre, la madre poteva vederli e vivere finalmente lontano dall'ex-marito.\nStendhal.\nSi stabil\u00ec al secondo piano di una casa di propriet\u00e0 del fratello Ercole, in piazza Belgioioso. Nella \u00ab saletta azzurra \u00bb, il salotto che si affaccia sul palazzo dei principi Belgioioso, riceveva nel pomeriggio gli amici, che avevano in comune i sentimenti liberali, l'insofferenza per la Restaurazione austriaca e la passione per la nuova letteratura romantica. Vi si trovavano tutta una serie di personaggi che aderirono alla \"Societ\u00e0 dei Federati\" e parteciperanno ai moti del 1821, conclusi per alcuni di loro con la condanna allo Spielberg: i coniugi Confalonieri, Federico e Teresa Casati, il letterato Ludovico di Breme, l'intellettuale Pietro Borsieri, la contessa Maria Frecavalli, Camilla Besana F\u00e8 (la cui figlia Carmelita sposer\u00e0 Luciano Manara), la cugina Bianca Milesi Mojon, il barone Sigismodo Trechi, il conte Giuseppe Pecchio, collaboratore del \u00ab Conciliatore \u00bb, e gli avvocati Gaetano De Castillia e Giuseppe Vismara. Quest'ultimo, il 4 marzo 1818, le present\u00f2 uno scrittore francese, Henri Beyle, il cui libro \"Rome, Naples et Florence en 1817\" aveva recentemente ottenuto un buon successo in patria.\nStendhal s'innamor\u00f2 immediatamente di lei, e fu - scriver\u00e0 - \u00ab l'inizio di una grande frase musicale \u00bb. La descrisse come \u00ab una figura lombarda, di quelle che Leonardo da Vinci ha riprodotto con tanto fascino nelle sue \"Erodiadi\" [...], il naso leggermente aquilino, un ovale perfetto, le labbra sottili e delicate, grandi occhi bruni melanconici e timidi e la pi\u00f9 bella fronte, dal cui mezzo si dividono i pi\u00f9 bei capelli castano-scuri \u00bb. Stendhal trovava Metilde somigliante in particolare alla Salom\u00e9 del quadro \"La figlia di Erodiade riceve la testa del Battista\", agli Uffizi, che era comunemente ritenuto opera leonardesca, mentre oggi \u00e8 attribuito a Bernardino Luini.\nLe sue profferte furono sempre respinte, ma per tre anni s'illuse di poterla conquistare. Credendo che lei lo respingesse ritenendolo un comune seduttore, s'impose di non approfittare dei favori che alcune note donne galanti erano ben disposte ad accordargli, come la contessa Luigia Cassera o la celebre cantante Elena Vigan\u00f2. Dal 3 al 10 giugno 1819 Stendhal fu a Volterra, dove \u00ab M\u00e9tilde \u00bb si era recata per vedere i figli, che studiavano nel collegio San Michele. Venne invitato ad andarsene, perch\u00e9 la sua presenza poteva comprometterla. Le strapp\u00f2 la promessa di vederla a Firenze ma qui l'attese inutilmente. Passato a Bologna, Stendhal, avuta notizia della morte del padre, era stato costretto a raggiungere la Francia, e ritorn\u00f2 a Milano il 22 ottobre, ricevendo una fredda accoglienza da Metilde. Nacque allora in lui l'idea di scrivere \"De l'amour\".\nEgli riteneva che la freddezza di Metilde fosse dovuta all'influenza della cugina Francesca Milesi, responsabile, a suo dire, di averlo messo in cattiva luce, cos\u00ec che si vendicher\u00e0 di lei raffigurandola nella \"Certosa di Parma\" nel personaggio dell'intrigante marchesa Roversi, mentre a Metilde dedicher\u00e0 le figure delle due protagoniste de \"Il rosso e il nero\": l'orgogliosa marchesa de La Mole porta il nome di Mathilde, e la dolce e infelice Madame de R\u00eanal ha il carattere della Viscontini. Stendhal la vide per l'ultima volta il 7 giugno 1821, e il 13 giugno lasci\u00f2 Milano per la Svizzera, diretto in Francia, dove l'anno successivo pubblic\u00f2 \"De l'amour\".\n\u00ab Maestra giardiniera \u00bb.\nForse, come sospettava Stendhal, Metilde aveva una relazione con il conte Giuseppe Pecchio, ed entrambi erano affiliati alla \"Societ\u00e0 dei Federati\", un circolo cospirativo legato ai liberali piemontesi, che si proponeva di suscitare un'insurrezione a Milano contando sull'appoggio del principe di Carignano. Federati erano quasi tutti gli amici di Metilde, Federico Confalonieri e la moglie Teresa Casati, Giuseppe Vismara, Giovanni Arrivabene, Pietro Borsieri, Benigno Bossi, Gaetano De Castillia, i cugini Emanuele Marliani e Bianca Milesi, Camilla Besana F\u00e9, Maria Frecavalli. Le donne affiliate erano chiamate \u00ab maestre giardiniere \u00bb.\nA seguito della denuncia di Carlo De Castillia, fratello di Gaetano, Confalonieri fu arrestato il 13 dicembre 1821 e fece i nomi dei complici, tra i quali figuravano Metilde e Stendhal, allora gi\u00e0 rientrato in Francia. Metilde fu arrestata il 24 dicembre 1821, la sua casa fu perquisita e vi furono trovate lettere di Giuseppe Vismara, allora rifugiato a Torino, nelle quali lei risultava il tramite di spostamenti di denaro tra un fratello di Giuseppe Pecchio e lo stesso Vismara.\nNon avendo ammesso nulla, fu rilasciata il giorno dopo ed ebbe cos\u00ec il tempo di accordarsi con il Pecchio per dare un'innocua giustificazione alle contestazioni degli inquirenti, che la interrogarono nuovamente il 26 dicembre senza poter raggiungere prove sufficienti di un suo coinvolgimento nella congiura. Fu messa comunque per un breve periodo agli arresti domiciliari.\nDurante gli interrogatori la Viscontini diede prova di grande coraggio e intelligenza, negando ogni coinvolgimento e premurandosi soprattutto di non mettere nei guai nessuno dei suoi amici. Nel resoconto di Bruno Pincherle, che ha visionato e pubblicato i verbali, \u00e8 l'emblema di una personalit\u00e0 forte, dotata di un acume e una maturit\u00e0 sorprendenti in una persona poco pi\u00f9 che trentenne: \u00ab Nel corso dei due esami, Metilde \u00e8 riuscita a non compromettere con una sola parola i suoi amici gi\u00e0 arrestati [...] negando anche la conoscenza dei fatti pi\u00f9 evidenti [...] Nelle sue risposte, \u00e8 apparsa sempre guardinga e controllata, perfettamente consapevole del pericolo che ogni pi\u00f9 piccola imprudenza comporta. A differenza di tanti altri inquisiti di questo processo, essa sa che tutte le circostanze hanno un peso \u00bb.\nMetilde mor\u00ec di tabe nel 1825, a soli 35 anni, in casa della cugina Francesca Milesi, e fu sepolta nel cimitero di San Gregorio. Quando questo fu dismesso alla fine dell'Ottocento, i suoi resti andarono dispersi come quelli di altri illustri cittadini, Andrea Appiani, Vincenzo Monti, Carlo Porta.\nAlexandre Andryane, anch'egli implicato nei processi del 1821 e imprigionato allo Spielberg, la ricorda nei suoi \"M\u00e9moires d'un prisonnier d'\u00c9tat\", pubblicati nel 1837. Stendhal scrisse di lei che \u00ab ella disperava della societ\u00e0, quasi della natura umana, aveva come rinunciato a trovarvi ci\u00f2 che era necessario al suo cuore \u00bb. Come donna separata, avvertiva infatti la disapprovazione della societ\u00e0 e non era infelice soltanto per questo: nelle sue ultime lettere alla granduchessa Julie si \u00ab mostra disperata per l'avvenire dei suoi figli, per l'Italia asservita, sognando l'esilio e il ritorno agli anni \u00bb trascorsi in Svizzera, come i meno infelici della sua vita.\nLa ricordarono anche Teresa Casati - l'amica pi\u00f9 intima degli ultimi anni - come \u00ab donna angelica \u00bb che \u00ab riuniva in s\u00e9 tutte le perfezioni di un'adorabile sensibilit\u00e0 con l'energia che rende capaci delle azioni pi\u00f9 sublimi \u00bb, e la contessa Maria Frecavalli, che la descrisse quale \u00ab modello di madre \u00bb che \u00ab amava anche la gloria del suo paese [...] e la sua anima energica soffr\u00ec troppo a lungo per il suo asservimento e per la perdita dei suoi amici \u00bb."}
{"id": "3096137", "revid": "455046", "url": "https://it.wikipedia.org/wiki?curid=3096137", "title": "Piton, cirque e rempart dell'Isola della Riunione", "text": ""}
{"id": "3096143", "revid": "1856513", "url": "https://it.wikipedia.org/wiki?curid=3096143", "title": "Air Union", "text": "L'Air Union \u00e8 stata una compagnia aerea francese, attiva fino al 1933 quando \u00e8 stata fusa con altre compagnie francesi per formare l'Air France.\nStoria.\nL'Air Union era un'antica compagnia aerea francese fondata il 1\u00ba gennaio 1923 come risultato della fusione delle compagnie Compagnie des Messageries A\u00e9riennes e Grands Express A\u00e9riens. Nel 1933 fu fusa con altre tre compagnie aeree per formare l'Air France.\nL'\"Air Union\" \u00e8 una delle quattro compagnie che diedero vita nel 1933 all'Air France:\nNel 2013, l'Air France raggruppa le sue tre compagnie aeree regionali (Airlinair, Brit Air e R\u00e9gional) nella nuova compagnia HOP!, che costituisce il nuovo polo a corto e medio raggio di Air France; nelle \"informazioni legali\" presenti sul sito web della compagnia si legge che essa \u00e8 la \"Soci\u00e9t\u00e9 AIR UNION\"."}
{"id": "3096144", "revid": "1431409", "url": "https://it.wikipedia.org/wiki?curid=3096144", "title": "Guido Sagliocca", "text": "Noto per aver dato la voce a Michael Biehn in \"Terminator\" e soprattutto Tony Sirico nel ruolo di Paulie Gualtieri nella famosa serie televisiva \"I Soprano\", ha inoltre doppiato nel corso di sei stagioni un A.C. nella serie televisiva \"Oz\"."}
{"id": "3096146", "revid": "287204", "url": "https://it.wikipedia.org/wiki?curid=3096146", "title": "Le Duan", "text": ""}
{"id": "3096148", "revid": "6923", "url": "https://it.wikipedia.org/wiki?curid=3096148", "title": "Gaspard de Clermont-Tonnerre", "text": "Biografia.\nAppartenente a un'antica famiglia aristocratica nota gi\u00e0 dal XII secolo, ebbe una lunga e gloriosa carriera militare nell'esercito francese, facendo le sue prime esperienze belliche nell'armata del Villars durante la Guerra di successione spagnola, dove combatt\u00e9 come tenente, poi capitano e infine maggiore; segu\u00ec tutte le campagne del Villars, combattendo le truppe anglo-asburgiche sul Reno e spingendosi in Italia e in Tirolo, espugnando Kufstein, Rattenberg, Halle e Innsbruck, spingendosi presso Vipiteno.\nSuccessivamente combatt\u00e9 nelle Fiandre sempre con il duca di Villars, a Le Quesnoy, Landreches e Bouchain.\nFinita la Guerra di Successione Spagnola, si ritir\u00f2 in vita privata per alcuni anni con il grado di colonnello, ma durante la Guerra dei Sette Anni gli fu affidato un importante grado di comando nell'armata di Maurizio di Sassonia nelle Fiandre, dove partecip\u00f2 alla sconfitta dell'esercito anglo-olandese capitanato dal duca di Cumberland a Fontenoy; distintosi particolarmente durante la Battaglia di Lauffeld, nel 1747 fu promosso tenente generale e Maresciallo di Francia.\nSuccessivamente fu elevato al titolo di marchese (era conte per nascita) di Cruzy e Vauvillers, dal nome della sua residenza campagnola in Borgogna che aveva ereditato e nella quale risiedeva nei periodi di inattivit\u00e0 (dal 1756 non avrebbe pi\u00f9 preso parte a campagne militari); successivamente fu Connestabile, ereditario Gran Maestro del Delfinato. Nel 1718 aveva sposato Antoiniette de Saint-Germain Novion, che gli aveva dato tre figli:\nGaspard de Clermont-Tonerre fu inoltre autore di importanti opere di economia e di storia militare ancora utilizzabili nelle scuole per la loro modernit\u00e0; nel 1717 era stato nominato dal neo re Luigi XV cavaliere dell'Ordine di San Luigi e cavaliere dell'Ordine dello Spirito Santo nel 1724; in occasione dell'incoronazione di Luigi XVI nel 1775, quando aveva 87 anni, il coriaceo aristocratico fu elevato al titolo di duca di Clermont-Tonerre e quindi Pari di Francia. Mor\u00ec nel 1781 all'et\u00e0 di 93 anni."}
{"id": "3096153", "revid": "47767", "url": "https://it.wikipedia.org/wiki?curid=3096153", "title": "\u00de\u00f3rsdr\u00e1pa", "text": "La \u00de\u00f3rsdr\u00e1pa (\"Thorsdrapa\", \"Inno a Thor\") \u00e8 un poema scaldico di Eil\u00edfr Go\u00f0r\u00fanarson, poeta al servizio dello jarl Haakon Sigurdsson (937-995). Il poema \u00e8 famoso per il suo uso creativo del kenning e di altri artifici metaforici, come la sua complessit\u00e0 labirintica.\nRiassunto.\nIl soggetto principale del poema \u00e8 la storia di Thor e del suo martello Mj\u00f6llnir e, come \u00e8 tipico delle storie su Thor, di come i giganti ebbero la peggio. Dietro a tutto c'era Loki, che port\u00f2 Thor ad un confronto con il gigante Geirrod (\"Geirr\u00f0r\"). Con l'aiuto di alcuni regali magici ottenuti dalla gigante Grid (\"Gr\u00ed\u00f0r\"), Thor, accompagnato da \u00dej\u00e1lfi, sconfisse Geirrod uccidendo molti altri giganti.\nLa storia inizia col racconto del giochetto di Loki che incita Thor a muovere guerra ai giganti; \u00dej\u00e1lfi si unisce a Thor ma Loki \u00e8 riluttante al punto di non unirsi. La storia dettaglia poi l'attraversamento dell'oceano da parte di Thor (metaforico) fino a giungere nel J\u01ebtunheimr, con \u00dej\u00e1lfi appeso sulla sua fascia in vita. Essendo una scaldo (\"dr\u00e1pa\") il poema \u00e8 ricco di lodi del potere di Thor e \u00dej\u00e1lfi.\nVengono subito affrontati da un gruppo di giganti della grotta di Geirrod, ma Thor e \u00dej\u00e1lfi li battono subito (anche se in una versione di Snorri \u00dej\u00e1lfi viene sostituito da Loki). Thor viene quindi portato nella casa di Geirrod, dove il posto su cui \u00e8 seduto viene lanciato sul soffitto schiacciandolo. Colpisce il soffitto con un bastoncino donatogli da Grid e scende uccidendo due giganti, figlie di Geirrod.\nGeirrod invita quindi Thor a giocare una partita, e lancia un pezzo di ferro fuso che Thor blocca nei suoi guanti di ferro. Geirrod si nasconde dietro un pilastro, mentre Thor lancia il ferro attraverso pilastro e gigante.\nAnalogie.\nIl mito raccontato nel poema \u00e8 riportato in prosa da Snorri Sturluson nel suo \"Sk\u00e1ldskaparm\u00e1l\", ed uno simile si pu\u00f2 ritrovare nel \"Gesta Danorum\" di Saxo Grammaticus. Vi sono molte discrepanza tra la versione di Snorri e quella di Eil\u00edfr; ad esempio \u00dej\u00e1lfi non viene citato da Snorri, mentre ha un ruolo fondamentale nel \"\u00de\u00f3rsdr\u00e1pa\".\nAltri \"\u00de\u00f3rsdr\u00e1pur\".\nDue (frammenti di) poemi vengono a volte chiamati \"\u00de\u00f3rsdr\u00e1pa\":\nEntrambi sono contenuti nello \"Sk\u00e1ldskaparm\u00e1l\" ."}
{"id": "3096154", "revid": "439868", "url": "https://it.wikipedia.org/wiki?curid=3096154", "title": "Yangdong", "text": "Yangdong \u00e8 un villaggio storico tradizionale della Corea del Sud, situato presso la citt\u00e0 di Gyeongju. La sua architettura ha conservato i caratteri storici del periodo Joseon."}
{"id": "3096155", "revid": "889336", "url": "https://it.wikipedia.org/wiki?curid=3096155", "title": "Hahoe", "text": "Hahoe \u00e8 un villaggio storico tradizionale della Corea del Sud, situato presso la citt\u00e0 di Andong. La sua architettura ha conservato i caratteri storici del periodo Joseon."}
{"id": "3096158", "revid": "709565", "url": "https://it.wikipedia.org/wiki?curid=3096158", "title": "Effects Associates", "text": "La Effects Associates \u00e8 un'azienda britannica, specializzata negli effetti speciali fisici, tra le pi\u00f9 antiche del continente. Questa \u00e8 una divisione della societ\u00e0 di effetti speciali digitali e di post produzione Cinesite.\nStoria.\nEffects Associates \u00e8 stata fondata nel 1972 da un gruppo di quattro supervisori britannici di effetti speciali, tra cui Martin Gutteridge. Gutteridge comprato dai suoi soci la societ\u00e0 nel 1981 e nel 1999 la societ\u00e0 \u00e8 stata acquistata dalla Cinesite (Europa) Ltd. Insieme, le aziende offrono un servizio completo di effetti speciali.\nLa EA ricevette numerosi premi e riconoscimenti per gli effetti speciali; venne nominata agli Emmy Award per Hornblower e Cleopatra, mentre vinse un Premio Oscar per Alien (Nick Allder). Ebbe nomination agli Oscar e ai BAFTA per La piccola bottega degli orrori e un premio BAFTA per Il quinto elemento.\nLa Effects Associates ha lavorato con Richard Loncraine comprendono, Guillermo del Toro, Stanley Kubrick, Tim Burton, Ang Lee e Sydney Pollack."}
{"id": "3096159", "revid": "121197169", "url": "https://it.wikipedia.org/wiki?curid=3096159", "title": "Jan Brewer", "text": "Biografia.\nNata nel quartiere di Hollywood, la Brewer si trasfer\u00ec in Arizona dopo il matrimonio.\nEntrata in politica con il Partito Repubblicano, fra gli anni ottanta e novanta la Brewer fu membro della legislatura statale dell'Arizona.\nNel 2002 si candid\u00f2 alla carica di Segretario di Stato dell'Arizona e riusc\u00ec ad essere eletta, venendo riconfermata per un secondo mandato nel 2006. Non essendoci in Arizona la carica di vicegovernatore, quella del Segretario di Stato \u00e8 a tutti gli effetti la seconda carica in assoluto e dunque, in base alla linea di successione prevista dalle leggi egli diviene governatore in caso di morte o dimissioni del governatore in carica. In effetti la Brewer si trov\u00f2 a divenire governatore per successione nel 2009, in seguito alle dimissioni della precedente governatrice Janet Napolitano, che era stata nominata Segretario della Sicurezza Interna da Barack Obama.\nNel 2010 la Brewer si present\u00f2 alle elezioni ufficiali per il seggio e riusc\u00ec a vincerle. Tuttavia nel 2014 non pot\u00e9 chiedere un ulteriore mandato in quanto le leggi consentono al governatore di servire un massimo di due mandati consecutivi, anche se uno dei due \u00e8 solo parziale come nel caso della Brewer."}
{"id": "3096160", "revid": "1133149", "url": "https://it.wikipedia.org/wiki?curid=3096160", "title": "Capanna Le\u00ect", "text": "La capanna Le\u00ect \u00e8 un rifugio alpino situato nel comune di Prato Leventina, nel Canton Ticino, nelle Alpi Lepontine, a 2.257\u00a0m s.l.m.\nStoria.\nLa vecchia capanna fu sostituita nel 1980 da quella nuova, che fu successivamente ampliata nel 1991.\nCaratteristiche e informazioni.\nLa capanna \u00e8 disposta su due piani, con due refettori per un totale di 64 posti. Sono a disposizione due piani di cottura, uno a legna e uno a gas, completi di utensili di cucina. I servizi igienici e l'acqua corrente sono all'interno dell'edificio. Il riscaldamento \u00e8 a legna. L'illuminazione \u00e8 prodotta da pannelli solari. I posti letto sono suddivisi in sei stanze."}
{"id": "3096161", "revid": "253269", "url": "https://it.wikipedia.org/wiki?curid=3096161", "title": "Paula Garc\u00e9s", "text": "Biografia.\nPaula Garc\u00e9s \u00e8 nata a Medell\u00edn in Colombia, da padre pescivendolo e madre insegnante. Da bambina si \u00e8 trasferita negli Stati Uniti d'America, ad Harlem, un quartiere di Manhattan nella citt\u00e0 di New York.\nIl suo debutto come attrice risale al 1991, anno in cui ha avuto un ruolo da comparsa in un episodio della serie \"Law &amp; Order - I due volti della giustizia\" e nel film \"I migliori del Bronx\" (\"Hangin' with the Homeboys\"). La notoriet\u00e0 arriva dal 2002, quando ottiene un ruolo da co-protagonista nel teen movie \"Clockstoppers\", prodotto dalla Paramount Pictures, dove interpreta Francesca. L'anno successivo \u00e8 presente anche nel cast dei film \"Marci X\", una commedia di Richard Benjamin in cui interpreta Yolanda Quinones, \"Station Agent\", film pluripremiato con Patricia Clarkson, e \"Spin\".\nNel 2005 \u00e8 co-protagonista nel film commedia \"L'uomo di casa\" (\"Man of the House\"), con Tommy Lee Jones, dove interpreta la \"cheerleader\" Teresa. Nello stesso anno \u00e8 presente anche nel cast dei film \"American Trip - Il primo viaggio non si scorda mai\" (\"Harold &amp; Kumar Go to White Castle\"), \"The Shore\" e \"Che Guevara\", mentre nel 2006 \u00e8 co-protagonista anche nel film \"Pledge This!\". Nel frattempo svolge ruoli da comparsa in varie serie televisive, tra cui \"I Soprano\", \"Law &amp; Order - Unit\u00e0 vittime speciali\", \"\", \"Knight Rider\".\nNel 2008 interpreta il personaggio di Tina Hanlon nella serie televisiva \"The Shield\", ruolo che le frutta una nomination agli ALMA Award come miglior attrice non protagonista in una serie tv drammatica. Nello stesso anno appare anche nel film \"Harold &amp; Kumar - Due amici in fuga\", sequel di \"American Trip - Il primo viaggio non si scorda mai\". Nel 2009 ha fatto parte del cast della serie \"Defying Gravity - Le galassie del cuore\" ed \u00e8 comparsa nel video musicale del singolo \"Imag\u00ednate\", del duo Wisin &amp; Yandel. Nel 2010 ha presentato il talk show \"The Look\", sul canale via cavo americano \"mun2\", ed \u00e8 stata guest star nella serie televisiva \"Warehouse 13\", nella quale ha interpretato il ruolo di Kelly Hernandez. Nel 2011 torna nel ruolo di Maria in \"Harold &amp; Kumar - Un Natale da ricordare\", terzo capitolo della saga comica con John Cho. Nel 2013 interpreta Flora Hernandez in \"Devious Maids - Panni sporchi a Beverly Hills\".\nVita privata.\nDal 2002 \u00e8 sposata con l'impresario portoricano Antonio Hernandez, con il quale ha avuto una figlia di nome Skye."}
{"id": "3096164", "revid": "108761923", "url": "https://it.wikipedia.org/wiki?curid=3096164", "title": "Ritmo (disambigua)", "text": ""}
{"id": "3096166", "revid": "659223", "url": "https://it.wikipedia.org/wiki?curid=3096166", "title": "Cappella di San Brizio", "text": "La cappella di San Brizio, o cappella Nova, si trova nel transetto destro del duomo di Orvieto. \u00c8 celebre per il ciclo di affreschi con \"Storie degli ultimi giorni\", avviato nelle vele da Beato Angelico e Benozzo Gozzoli nel 1447 e completato da Luca Signorelli nel 1499-1502.\nPer l'originalit\u00e0 spaziale e iconografica e per la singolarit\u00e0 del tema, la cappella costituisce un \"unicum\" nell'arte.\nStoria.\nEdificazione.\nL'edificazione della cappella inizi\u00f2 nel 1396 grazie al lascito testamentario dell'orvietano Tommaso di Micheluccio, che desiderava fosse creata una cappella intitolata alla Vergine Incoronata. Dal 1408 \u00e8 documentato il primo maestro costruttore, Cristoforo di Francesco da Siena.\nSi tratt\u00f2 di ampliare il corpo di fabbrica duecentesco di Lorenzo Maitani, studiando modi per integrare gli archi rampanti che sostenevano la struttura. Si fin\u00ec per mantenere quasi tutto, con lo stesso forte spessore delle murature e con il mascheramento dell'arco rampante all'interno con un contrarco a tutto sesto dall'imposta molto bassa, che venne utilizzato per delimitare due cappelline: quella dei Corpi Santi di Faustino e Parenzo e destra e quella della Maddalena (poi detta di Gualterio) a sinistra. Il lavoro venne completato nel 1425.\nLa prima fase della decorazione.\nNel 1447 l'Opera del Duomo assegn\u00f2 la decorazione ad affresco della cappella al Beato Angelico, che in quel momento era a Roma, al servizio di Niccol\u00f2 V. L'artista fiorentino, che era gi\u00e0 stato contattato l'anno prima dal maestro vetraio del Duomo di Orvieto Francesco Baroni, era infatti interessato ad allontanarsi dalla calura estiva romana, spostandosi infatti a giugno. Con lui viaggi\u00f2 la sua comitiva di aiuti attivi anche nella Cappella Niccolina, come testimoniano i documenti di pagamento, in cui erano presenti Benozzo Gozzoli, Giovanni Antonio da Firenze e Giacomo de Poli; in citt\u00e0 si aggiunse poi il pittore locale Pietro di Nicola Baroni.\nPare che il tema degli affreschi, il \"Giudizio Universale\", venne deciso con la consulenza dell'Angelico, che era dopotutto frate domenicano ben preparato in teologia.\nA Orvieto l'Angelico rest\u00f2 quindici settimane, riempiendo due delle enormi vele della campata sopra l'altare (\"Cristo Giudice tra angeli\" e \"Profeti\"): il fatto che due spazi cos\u00ec vasti venissero completati in tre mesi e mezzo dimostra la rapidit\u00e0 esecutiva della bottega dell'Angelico, con una limitata autografia del maestro, al quale sono assegnate solo alcune parti. Nel settembre 1447 Angelico e il suo entourage ripartivano per Roma, forse intenzionati a ritornare in terra umbra l'anno successivo. Ci\u00f2 non avvenne e nel 1449 il contratto doveva essere gi\u00e0 annullato, poich\u00e9 il Gozzoli, in citt\u00e0 dal luglio al dicembre di quell'anno, ormai affrancato dall'apprendistato, tent\u00f2 senza successo di farsi riassegnare l'incarico.\nNel 1455, per proteggere meglio le volte dalle infiltrazioni, venne rialzato il tetto.\nSeconda fase della decorazione.\nIl programma decorativo rest\u00f2 fermo per almeno quarant'anni, quando si prov\u00f2 di accordarsi Antonio da Viterbo detto il Pastura e soprattutto, per quasi dieci anni, col Perugino le cui richieste vennero per\u00f2 ritenute troppo onerose. Solo il 5 aprile del 1499 l'incarico di proseguire i lavori venne affidato a Luca Signorelli, pittore cortonese allora attivo tra Toscana, Umbria e Marche. Da un esame della ricca documentazione pervenuta appare chiaro che la scelta cadde su di lui per ragioni di convenienza economica (il prezzo proposto era pi\u00f9 discreto di quello del Perugino) e per la fama di artista efficiente e rapido.\nIl contratto venne infatti mantenuto con solerzia: un anno dopo, il 23 aprile 1500, le volte erano gi\u00e0 concluse e l'artista aveva gi\u00e0 preparato i disegni per il resto della decorazione \"dalle volte in gi\u00f9\", che gli vennero allogate pochi giorni dopo per un costo di 575 ducati. Venne confermato il tema del \"Giudizio\", sulla spinta dei turbamenti causati dal precipitare della situazione politica e sociale italiana negli anni novanta del Quattrocento e dei presagi catastrofici sull'avvicinarsi della met\u00e0 del secondo millennio. Per le scelte iconografiche vennero espressamente interpellati dei maestri in teologia, tra cui dovette avere un ruolo di primo piano l'arcidiacono del Duomo Antonio Alberi, che si fece appositamente costruire una libreria accanto alla cappella dotandola di ben 300 volumi sulla teologia, la filosofia, la storia e la giurisprudenza. Tra le fonti letterarie usate ci sono sicuramente i \"Vangeli\", l'\"Apocalisse di Giovanni\", la \"Leggenda Aurea\" e anche le \"Rivelazioni\" di santa Brigida, che erano state stampate a Lubecca nel 1492. Inoltre l'artista, nell'elaborare le scene, dovette trarre spunto dalle stampe tedesche, se non l\"'Apocalisse\" di D\u00fcrer, pubblicata nel 1498, almeno le illustrazioni del \"Liber Chronicarum\" di H. Schedel edito a Norimberga nel 1493.\nGi\u00e0 nel 1502 il ciclo era concluso in tutte le sue parti, anche se i pagamenti si protrassero almeno fino al 1504.\nVicende successive.\nLa cappella venne chiamata \"Nova\", essendo l'ultima eseguita dopo quella del Corporale, fino al 1622, quando vi fu traslata la venerata immagine della \"Maest\u00e0 della Tavola\", un dipinto miracoloso che si riteneva eseguito da san Luca, in realt\u00e0 opera della fine del XIII o dell'inizio del XIV secolo. Questa reliquia veniva anche detta \"Madonna di San Brizio\", poich\u00e9 nel 1464 era stata aggiunta accanto alla Vergine l'immagine del santo, poi rimossa; essa fin\u00ec per dare il nome all'intera cappella, detta anche semplicemente di San Brizio.\nL'altare detto \"della Gloria\", sulla parete di fondo, \u00e8 opera di Bernardino Cametti del 1715, in marmo, commesso e alabastro. Il paliotto in velluto cremisi e argento risale al 1704 ed \u00e8 opera del romano Angelo Cervosi. I sei candelieri in argento sulla mensa sono opera di Michele Borgianni (1711-1712), a cui ne vennero aggiunti altri quattro nel 1716.\nA sinistra dell'altare, su un plinto ligneo, una lampada votiva in argento e smalti del 1947 (opera del cesellatore Maurizio Ravelli), venne consacrato per lo scampato pericolo dei bombardamenti durante la guerra.\nDescrizione.\nLa cappella \u00e8 organizzata in due grandi campate, coperte da volte a crociera, generanti sei lunettoni dei quali uno \u00e8 in parte occupato dal portale d'ingresso e un altro, opposto, \u00e8 diviso in due semilunette dalla finestra gotica che sormonta l'altare.\nL'arco d'ingresso \u00e8 sormontato da un grande rosone gotico doppio e da un lunettone con coppie di angeli attribuiti ad Antonio da Viterbo, con ai fianchi le statue di \"Adamo\" e di \"Eva\" di Fabrio Toti sotto nicchie in marmi bianchi e rossi di Simone Mosca.\nLa cappella \u00e8 chiusa da una cancellata in ferro battuto di Gismondo di Graziano (1516), eseguita a imitazione di quella della Cappella del Corporale.\nAffreschi.\nLe volte sono organizzate in vele su fondo oro, divise da costoloni con motivi vegetali e da cornici in stile gotico, con fasce a sfondo rosso decorate da motivi tratti dalla miniatura, intervallati da esagoni con testine.\nLe pareti sono dipinte con lunettoni nella parte superiore, inquadrati da arconi dipinti con cassettoni con rosette sporgenti; essi sono idealmente arretrati di circa due metri, lasciando un ampio palcoscenico alla base degli affreschi in cui le figure si muovono come se stessero uscendo dai dipinti. Si tratta di un'originale soluzione compositiva che, sebbene non sia calibrata per il punto di vista ribassato dello spettatore, ha il merito di trasformare l'architettura gotica della cappella in uno spazio rinascimentale, quadrandone le misure come se fosse tanto largo quanto alto. Signorelli concep\u00ec la cappella \"non come una scatola, ma come una sfera in cui tutti i punti hanno lo stesso valore attorno al fulcro rappresentato dall'uomo-spettatore\".\nTutte le ombre sono generate da una medesima fonte di luce, situata in corrispondenza delle finestre della parete di fondo.\nLe scene sono:\nLa fascia inferiore \u00e8 scandita da un finto colonnato di paraste reggenti una trabeazione dipinta con un ricchissimo fregio a grottesche su fondo oro. La zoccolatura \u00e8 dipinta a lastre che imitano i rilievi di sarcofagi romani, intervallate dalle basi delle paraste. I riquadri sono decorati da partiture a grottesche in cui sono inserite, al centro, finestre con ritratti di uomini illustri, poeti e scrittori. Molti di essi sono ritratti in maniera da confondere l'occhio dello spettatore, sfogliando libri che pare escano dal davanzale in scorcio. Alcuni di loro hanno vicini anche dei medaglioni in \"grisaille\" che commentano la loro opera o illustrazioni della \"Divina Commedia\".\nCompletano la figurazione, negli sguanci delle finestre, gli arcangeli \"Raffaele con Tobiolo e Gabriele\" (a destra), \"Michele in atto di pesare le anime e in atto di respingere un demonio\" (a sinistra) e i santi vescovi \"Brizio e Costanzo\", protettori di Orvieto (al centro), mentre nella cappellina ricavata nello spessore della parete laterale si trova un \"Compianto sul Cristo morto tra i santi Parenzo e Faustino\".\nL'effetto generale \u00e8 di altissimo coinvolgimento dello spettatore, che ha la sensazione di entrare nella scena dipinta come parte di essa.\nDa un punto di vista pittorico, il ciclo mostra una qualit\u00e0 altalenante e una certa macchinosit\u00e0 teatrale, che per\u00f2 \u00e8 bilanciata da idee figurative di indimenticabile efficacia, spesso novit\u00e0 assolute per l'arte italiana. Se la vista d'insieme pu\u00f2 apparire tumultuosa e confusa, nel dettaglio si pu\u00f2 comprendere appieno la genialit\u00e0 di Signorelli quale \"inventore\" e \"illustratore\", come lo defin\u00ec Berenson.\nVolte.\nLa volta \u00e8 divisa in otto vele, delimitate da fasce decorative con motivi vegetali. Sono dell'Angelico quella al di sopra dell'altare con \"Cristo giudice tra angeli\" e quella immediatamente a destra con \"Sedici profeti\" (nel cartiglio \"Prophetarum laudabilis numero\"). Sono ritenuti autografi del maestro la figura, piuttosto danneggiata, del Cristo, un gruppo di angeli a sinistra e alcuni profeti seduti. Al Gozzoli sono invece assegnate le bordure decorative con testine, tra cui una somigliante a un pregevole disegno con \"Testa di giovane chierico\" nella Royal Library del Castello di Windsor (n. 12812); tra queste testine spiccano anche quelle di un giovane biondo, di un ragazzo col turbante, di un giovane affacciato al di fuori dell'esagono, di una bambina con cuffietta e infine di un autoritratto dell'autore. L'assegnazione di altre parti al Gozzoli, come molti degli angeli vicini al Cristo e di tre profeti, \u00e8 oggetto di controversie nella critica.\nL'Angelico e il suo gruppo sono responsabili anche delle fasce decorative sui costoloni e nelle vele anche dell'altra campata.\nTutte le altre vele sono del Signorelli, che vi ritrasse: \nLa resa pittorica tra le scene dell'Angelico e quelle di Signorelli \u00e8 molto diversa: il primo riponeva nella decorazione della parete la stessa cura al dettaglio e la stessa finitezza che impiegava nelle opere su tavola, trascurando che essa doveva essere vista da quindici metri di distanza, poich\u00e9 all'epoca, secondo un'impostazione ideologica tipicamente medievale, la pittura era ancora soprattutto un'offerta a Dio, che era quindi il fruitore ideale delle scene; per Signorelli invece tutto \u00e8 ormai legato allo spettatore, con una qualit\u00e0 pi\u00f9 sbrigativa, che permettesse anche di venire incontro alle richieste dei committenti.\n\"Predica e fatti dell'Anticristo\".\nIl ciclo inizia con la lunetta della \"Predica e fatti dell'Anticristo\", la prima a sinistra dell'ingresso. Si tratta di un caso unico nell'arte italiana di rappresentazione in chiave monumentale della leggenda dell'Anticristo, tratta dal \"De ortu et tempore Antichristi\", testo legato all'angosciosa attesa dell'anno Mille variamente attribuito, e dalla \"Leggenda Aurea\". La venuta di falsi Messia inoltre si trova nelle parole profetiche sugli Ultimi Giorni del Vangelo di Matteo (24, 5-10).\nL'Anticristo si trova su un piedistallo in primo piano, mentre predica alla folla. Egli assomiglia nelle fattezze a Ges\u00f9, ma \u00e8 mosso dal Diavolo che gli suggerisce le parole all'orecchio e guida i suoi gesti come un pupazzo: felice \u00e8 l'invenzione del braccio di Satana che \"entra\" in quello dell'Anticristo come se fosse un guanto. Lo circonda una folla varia, che ha accumulato ai suoi piedi ricchi doni e appare gi\u00e0 corrotta dalle sue parole: a sinistra un uomo sta compiendo un efferato massacro, una giovane donna sta ricevendo il prezzo della prostituzione da un anziano mercante e altri uomini sono caratterizzati in atteggiamenti spavaldi.\nI personaggi hanno vesti contemporanee e Vasari vi riconobbe vari ritratti: Cesare Borgia (all'estrema sinistra, col cappello rosso, barba e capelli biondi), Pinturicchio, Paolo e Vitellozzo Vitelli, Giovanni Paolo e Orazio Baglioni, l'erede dei Monaldeschi (a destra del piedistallo con le mani sui fianchi), Enea Silvio Piccolomini (l'uomo calvo e corpulento). Molti vi hanno letto un riferimento diretto alle vicende contemporanee di Girolamo Savonarola, predicatore che infuoc\u00f2 di ardore religioso la citt\u00e0 di Firenze prima di essere condannato come eretico da papa Alessandro VI e mandato al rogo il 23 maggio 1498: dopotutto, nonostante la controversa accusa, Orvieto restava una citt\u00e0 fedelmente papista, quindi disposta ad accogliere un tale messaggio, e lo stesso Signorelli, gi\u00e0 protetto dai Medici, non vedeva sicuramente di buon occhio il rovesciamento democratico a Firenze stimolato dal frate. A riprova dell'identit\u00e0 tra Savonarola e l'Anticristo esiste anche un passo dell'\"Apologia\" di Marsilio Ficino (1498), in cui il ferrarese \u00e8 definito \"falso profeta\".\nLo sfondo mostra uno scenario molto ampio e profondo, dominato da un enorme edificio classico, dalla prospettiva distorta. Probabilmente \u00e8 una rappresentazione del tempio di Salomone di Gerusalemme e quindi della Chiesa stessa. Si tratta di un edificio a pianta centrale con quattro pronai, che in pianta assumono la forma di croce greca, con al centro un doppio tiburio e, verosimilmente, una cupola che va oltre lo spazio pittorico. Tutta la base del tempio \u00e8 animata da soldati neri, piccole figure aggiunte a secco dopo la stesura ad affresco.\nAnche in secondo piano avvengono orrori e prodigi che chiariscono il messaggio della scena principale, con una vivace correlazione narrativa. A destra l'Anticristo ordina le esecuzioni capitali di Enoch ed Elia, mentre al centro fa un miracolo risorgendo un morto per avvalorare la sua falsa identit\u00e0. Gli fanno resistenza, poco sotto, un gruppo di religiosi che, consultando le Scritture, riconoscono la sua falsa figura e si stringono con la preghiera e la fede come in una compatta cittadella. Forse, rendendosi conto dell'avverarsi delle profezie, stanno facendo il conto degli ultimi giorni, i 1290 giorni di dominio anticristiano profetizzati da Daniele.\nA sinistra infine avviene l'epilogo della vicenda dell'Anticristo, con l'Arcangelo Michele che lo colpisce in cielo con la spada, facendolo precipitare, ed inviando una serie di raggi infuocati che uccidono i suoi sostenitori.\nSi tratta della scena migliore dell'intero ciclo, almeno in termini di originalit\u00e0 narrativa e di evocazione fantastica: ci\u00f2 \u00e8 suggellato dalla presenza, all'estrema sinistra, di due personaggi in abito nero che rappresentano, secondo tradizione l'autoritratto di Signorelli e, dietro di lui, un ritratto di Beato Angelico con l'abito domenicano. Signorelli indossa una berretta e un mantello nero, abiti di rango, ed \u00e8 sui cinquant'anni, vitale e di bella presenza come lo descrisse Vasari che l'aveva conosciuto personalmente in tenera et\u00e0. Scarpellini scrisse che la sua presenza a margine della scena assomiglia a quella di un regista compiaciuto per la riuscita del suo spettacolo e si presenta alla platea per ricevere l'applauso.\n\"Finimondo\".\nSulla parete d'ingresso, resa angusta dall'arco di accesso, si trova la scena del \"Finimondo\", dominata al centro da un putto che sorregge lo stemma dell'Opera del Duomo (O.P.S.M.) e divisa in due gruppi narrativi.\nNell'angolo inferiore a destra, in primo piano, la Sibilla Eritrea sfoglia il proprio libro profetico assieme al profeta Davide, constatando la verit\u00e0 delle predizioni e l'avvento del \"Dies irae\". Dietro di loro un terremoto fa crollare un tempio e i briganti trionfano nell'anarchia, spogliando tre giovinetti. Pi\u00f9 in lontananza, un biblico maremoto arriva a sollevare le navi sulle onde, che stanno per abbattersi minacciose sulla citt\u00e0; nel cielo il sole e la luna sono sinistramente oscurati.\nA sinistra iniziano gli eventi sovrannaturali, mentre in lontananza guerre e omicidi si moltiplicano. Si tratta dell'arrivo di demoni alati mostruosi, dalle cui mani e bocche si sprigiona una pioggia infuocata che investe una moltitudine di persone terrorizzate, che si sta riversando sulla platea fuori dal confine dell'arco dipinto. Particolarmente efficace e ben conservato \u00e8 il groviglio di sette giovani in primo piano, dagli abiti sgargianti, morti o nell'atto di soccombere, seguiti da due madri coi figli e un gruppo di giovani e anziani. Essi mostrano l'epilogo di una catastrofe annunciata.\n\"Resurrezione della carne\".\nLa scena della \"Resurrezione della carne\" si trova a destra dell'ingresso. Sotto gli impetuosi squilli di trombe di due angeli con la bandiera crociata, circondati da nastri svolazzanti e da nubi composte da angioletti a monocromo, si consuma la resurrezione dei morti, che il Signorelli concep\u00ec in maniera originale: invece di uscire dagli avelli, i morti spuntano da un terreno bianco e liscio, come ghiaccio. Seguendo i dettami teologici, dipinse gli scheletri che riprendono pelle e muscoli reincarnandosi in giovani nel fiore del vigore fisico, sui trent'anni. All'estrema destra si vede una trasformazione in corso, con uno scheletro ricoperto di pelle ma non ancora di muscoli. A destra \u00e8 curioso il nudo di schiena che dialoga con gli scheletri, mentre a sinistra alcuni giovani appena risorti improvvisano una festosa danza. Alcuni ignudi, come quello con le mani ai fianchi, a destra, erano anticamente coperti nelle parti intime da veli aggiunti a secco, oggi quasi invisibili.\nLa parte superiore del dipinto \u00e8 occupata da un cielo dorato ricoperto di pasticche in cera rivestite di foglia d'oro, che vennero applicate una per una (conservando le impronte digitali di chi le mise). Qui si possono ancora intravedere alcune figure graffite sul muro, probabilmente i disegni preparatori che Signorelli face per illustrare le proprie idee ai committenti.\n\"Salita al Paradiso e chiamata all'Inferno\".\nIl ciclo prosegue sulla lunetta dell'altare dove, all'ombra del Cristo giudice nella volta, i dannati sono separati dai beati e indirizzati rispettivamente verso la punizione o il premio. La lunetta \u00e8 divisa in due parti dalla finestra.\nA destra sotto gli occhi vigili degli Arcangeli, si vede l'Antinferno, tratto dalla descrizione dantesca. Un gruppo di ignavi ricorre infatti un demone che porta uno stendardo bianco, mentre al centro si vede Caronte pronto a traghettare i dannati, destinati, pi\u00f9 in basso, al giudizio di Minosse. Quest'ultimo \u00e8 ritratto nel momento in cui commina la pena a un dannato tenuto per i capelli da un demone, avvolgendo la propria coda attorno al corpo tante volte quanto \u00e8 il numero del girone a cui \u00e8 destinato. Pi\u00f9 avanti, sul \"proscenio\", un diavolo dalle carni azzurrine fa per colpire un dannato tenendolo per i capelli: la crudezza della scena interess\u00f2 Michelangelo, che infatti la copi\u00f2.\nNella met\u00e0 sinistra avviene la \"Salita degli eletti\", accompagnati da angeli musicanti e da altri che indicano loro la strada. Beati e dannati proseguono nelle rispettive lunette confinanti.\n\"Dannati all'Inferno\".\nLa seconda lunetta sulla parete destra mostra i \"Dannati all'Inferno\". Fu la prima ad essere dipinta ed \u00e8 una delle pi\u00f9 riuscite in termini di immediatezza dell'immagine: colpisce infatti il brulichio di corpi umani nudi e demoni dalle membra colorate. Si tratta della scena pi\u00f9 ricca di invenzioni grottesche, scherzi, allusioni erotiche e salaci trovate.\nUn dettaglio famoso \u00e8 quello del demone volante che porta sulle spalle una prosperosa peccatrice e guarda indietro verso di lei ghignando, evidentemente soddisfatto della preda. Un altro dannato, nella mischia, \u00e8 aggredita alle spalle un demone che le morde l'orecchio e davanti ad essi una donna formosa \u00e8 sollevata contro la sua volont\u00e0 da un demone blu con un corno in fronte: si tratta di un autoritratto del Signorelli, evidentemente alludendo a una storia \"privata\" sicuramente nota all'epoca con la donna bionda, che forse gli fu infedele; egli la ritrasse in molte delle dannate (anche quella sul diavolo volante e quella in primo piano che strilla bocconi mentre un diavolo la sovrasta fermandola con un piede), nonch\u00e9 nella prostituta della scena dell'\"Anticristo\".\nAlla caotica scena infernale si contrappone la serena tranquillit\u00e0 degli arcangeli con armatura sulla destra, che sorvegliano la scena con la calma dei vincitori.\nPer dare la massima evidenza plastica alle figure, il pittore us\u00f2 qui la tecnica della pennellata incrociata.\n\"Beati in Paradiso\".\nLa seconda lunetta a sinistra chiude il ciclo coi \"Beati in Paradiso\". Se nelle parti demoniache Signorelli aveva potuto dare il miglior sfoggio di invenzioni curiose e stupefacenti, il \"Paradiso\" appare accurato nelle anatomie, piacevole, ma non immune a un senso di pesantezza e noia.\nI personaggi, concordemente con i dettami teologici, sono rappresentati nella loro maturit\u00e0, esprimenti una pacata serenit\u00e0. In alto nove angeli tengono un concerto, con un'accurata descrizione degli strumenti musicali. Al centro altri due angeli spargono rose e camelie sui beati anche se i fiori, che vennero dipinti a secco, sono oggi scarsamente visibili.\nIl basamento.\nIl ciclo di personaggi illustri, ispirato probabilmente allo studiolo di Federico da Montefeltro a Urbino, venne aggiornato creando una complessa partitura decorativa che comprende grottesche, che allora vivevano un primo picco di popolarit\u00e0, e scene a monocromo che, in alcuni casi, aiutano a identificare il personaggio illustrato. A parte il celebre e inconfondibile ritratto di Dante Alighieri e le numerose illustrazioni del \"Purgatorio\", l'identificazione degli altri personaggi e scene ha sempre incontrato difficolt\u00e0. La descrizione pi\u00f9 avvalorata \u00e8 stata fino al restauro del 1996 quella ottocentesca di Ludovico Luzi, che si bas\u00f2 su una terzina del quarto canto dell'\"Inferno\", che elenca come presenti nel Limbo, nell'ordine, Virgilio, Omero, Orazio, Ovidio e Lucano.\nStudi pi\u00f9 approfonditi hanno invece riletto i personaggi e chiarificato il significato di molti dei monocromi, stabilendo che la serie \u00e8 legata essenzialmente a una serie di poeti che nella loro opera descrissero dell'Oltremondo, correlati, nel tema generale del ciclo, alla preparazione dell'anima in vista della Salvezza durante il giorno del Giudizio.\nLe grottesche, sfruttando uno schema gi\u00e0 usato dal Pinturicchio nella parte inferiore di alcune stanze dell'Appartamento Borgia, sono brulicanti di svariati personaggi, spesso allusivi ai tormenti e le aspirazioni dello spirito, secondo la logica tipicamente platonica della dualit\u00e0 tra condizione fisica dell'uomo e l'incombenza delle pi\u00f9 alte aspirazioni. Anche in queste partiture, in larga parte della bottega, non mancano invenzioni affascinati ed espressive, evitando l'uso di un repertorio ripetitivo e dando sfoggio di fantasia, che arriva a risultati di una scioltezza e piacevolezza ammirevole, paragonabili solo alle contemporanee \"grisailles\" di Filippino Lippi nella Cappella di Filippo Strozzi a Firenze.\nAnche le candelabre antropomorfe che animano le paraste sono popolate da corpi nudi variamente atteggiati, in composizioni violente che attraversano \"come in una scarica elettrica certi intrecci vegetali o certi bizzarri assembramenti di tritoni e naiadi\".\nParete sinistra.\nDalla parete sinistra si incontrerebbero cos\u00ec \"Sallustio\", autore del \"De coniuratione Catilinae\", che sarebbe illustrato nel tondo superiore e in quello a sinistra, raffiguranti il \"Discorso di Catilina ai congiurati\" e lo \"Sgomento del popolo\", mentre il tondo inferiore, scarsamente leggibile, potrebbe descrivere la \"Morte di Catilina\". Sul fregio soprastante nella trabeazione si riconoscono due \"Satiri\" uno vendemmiante e l'altro mentre pigia l'uva, tratti da temi dionisiaci, gi\u00e0 riletti dai neoplatonici in chiave cristiana. Da qui si apre la settecentesca Cappellina Gualterio.\nIl secondo riquadro mostra \"Dante\" intento alla lettura, con i medaglioni che illustrano scene del \"Purgatorio\": in basso \"Incontro di Dante e Virgilio con Catone\" (I canto); a sinistra \"Arrivo dell'angelo al Purgatorio\" (con un equivoco sul \"vascello\" dantesco, scambiato per un piccolo \"vasicello\" messo in mano all'angelo), \"Anime meravigliate nel vedere un vivo\" e \"Casella che si fa avanti per abbracciare Dante\" (II canto); in alto \"Incontro con Manfredi\" (III canto); a destra \"Salita al Monte, Spiegazione della posizione del sole a sinistra, i Neghittosi\" e \"Conversazione dei due poeti con Belacqua\" (IV canto).\nIl terzo riquadro mostra forse \"Stazio\", poeta latino che venne citato da Dante tra i personaggi del \"Purgatorio\" per essersi segretamente convertito al Cristianesimo. Il poeta \u00e8 ritratto rivolto verso l'altare, come se stesse ricevendo l'illuminazione divina. Nei medaglioni continua la serie di illustrazioni del \"Purgatorio\" dantesco: l'insistenza sulla seconda cantica \u00e8 dopotutto giustificato dall'assenza, negli affreschi delle lunette, di menzioni del purgatorio, mentre sono ampiamente rappresentati inferno e paradiso. Le illustrazioni dantesche di Signorelli sono di grande suggestione, con un'interpretazione tramite immagini evocative che sono state paragonate alla sensibilit\u00e0 visionaria moderna di F\u00fcssli o di William Blake\nIn basso si vede \"Virgilio rimprovera Dante per essersi attardato con un'anima che l'aveva riconosciuto come vivo\", mentre sopraggiunge un'altra schiera di peccatori (i morti violenti) che cantando il \"Miserere\" si interrompono vedendo l'ombra che proietta il poeta; in alto le anime si assiepano attorno ai poeti per chiedere un suffragio; a sinistra \"Incontro e abbraccio con Sordello\"; a destra illustrazioni dal Canto VII, con le anime dei negligenti che guardano l'arrivo di due angeli che con le spade cercano di allontanare un serpente, simbolo della tentazione, mentre sullo sfondo Dante conversa con Nino Visconti e riceve la profezia dell'esilio da Corrado Malaspina. Altri quattro tondi, nello stesso riquadro, ritraggono le fatiche di Ercole: \"Ercole e il leone Nemeo, Ercole e l'Idra di Lerna, Ercole e il toro di Creta, Ercole e Caco\".\nParete di fondo.\nSulla parete di fondo si trovano due rettangoli orizzontali inframmezzati da un tondo, in cui continuano le scene dantesche. In alto \"Dante sogna l'aquila\" mentre dietro di lui si vedono Virgilio e santa Lucia che conversano sul trasferimento del poeta addormentato all'ingresso del Purgatorio; seguono la \"Porta del Purgatorio e l'angelo armato di spada\" e \"Dante prostrato che chiede di accedere al secondo regno\". Nel tondo di mezzo i due poeti, entrati nel purgatorio, proseguono su una strada angusta; seguono il \"Trasferimento dell'Arca Santa per ordine di David\" e \"Traiano e la vedova\"; nell'ultima sequenza Dante guarda verso alcune anime indicategli da Virgilio come possibili informatori sul cammino. Nel rettangolo inferiore \"Dante incontra i tre superbi\".\nLo scomparto accanto all'altare mostra due tondi con un rettangolo in mezzo. Nel primo tondo in alto, una donna allatta un bambino e una distesa si morde le mani; nel rettangolo due scene dal primo libro dell'\"Eneide\"; il tondo inferiore \u00e8 andato perduto con l'inserimento dell'altare.\nAl centro, dietro l'altare, doveva trovarsi un riquadro con \"Virgilio\", che \u00e8 andato perduto: si \u00e8 salvato solo il tondo superiore con \"Ercole e Folo\" (\"Eneide\" VIII, 293-294) e un rettangolo con le vicende forse di Deifobo (\"Eneide\" VI, 494-530). Gli affreschi coperti dalla calce nel Settecento, sono stati in parte recuperati e la loro consistenza \u00e8 oggetto di un video che viene mostrato all'ingresso della cappella. Vi si vede, oltre alla cornice del riquadro del personaggio illustre, il tondo superiore con l'uccisione di un uomo; nel fregio \u00e8 dipinto un cammeo con un tritone che colpisce con una spada o un'altra arma appuntita uno prono. Le grottesche di questa zona, al posto delle usuali figure mutanti, mostrano due demoni eretti e speculari, con i crani calvi e sferici e le orecchie appuntite. Sopra la trabeazione si riconosce un uomo prono avvolto dalle fiamme che si morde la mano sinistra: potrebbe essere Caino, che prende consapevolezza del proprio delitto. Questa figura, al centro ideale della parete di fondo e quindi dell'intera cappella, chiarisce il tema del sacrificio dell'intera decorazione.\nParete destra.\nLo scomparto a destra dell'altare mostra un tondo tra due rettangoli orizzontali, con scene infernali tratte dalle \"Metamorfosi\" di Ovidio: \"Dannati perseguitati dai diavoli\", \"Perseo che libera Andromeda\" e \"Tumulto alla reggia di Cefeo\".\nProseguendo sulla parete destra si riconosce \"Claudiano\" tra scene del suo \"De raptu Proserpinae\": nel tondo inferiore \"Plutone negli anfratti dell'Etna che porta il suo carro sulla schiena di Encelao\"; in alto \"Proserpina che si aggira per la falde dell'Etna con Venere, Minerva e Diana\"; a destra \"Ratto di Proserpina\"; a sinistra \"Cerere cerca la figlia rapita\".\nIl secondo riquadro mostra un poeta incoronato, forse \"Ovidio\", tra quattro tondi con scene delle \"Metamorfosi\": in alto la \"Sibilla con in mano il ramo d'alloro che indica l'Averno, Enea e l'anima di un trapassato, forse Anchise\"; in basso \"Orfeo agli inferi per recuperare Euridice\"; a sinistra \"Orfeo allontanato dai demoni ed Euridice trattenuta all'Inferno\"; a destra \"Ercole cattura Cerbero nell'Ade\".\nSegue la cappellina dei Corpi Santi. Il riquadro seguente mostra forse \"Tibullo\", incoronato di foglie di quercia per i suoi meriti militari, con in mano una lettera che ricorderebbe le \"Epistolae amatoriae\" da lui scritte. I due tondi superstiti sono probabilmente da leggere come gli orrori della guerra nell'et\u00e0 di Giove contrapposti alla pace e alla prosperit\u00e0 nell'epoca di Saturno. Nel fregio soprastante si riconoscono due tritoni che evocano da un braciere l'Araba Fenice, un richiamo mitologico che sottintende la resurrezione di Ges\u00f9.\nParete d'ingresso.\nNella parete di ingresso sono affrescati due oculi, con due uomini: a sinistra, quasi illeggibile per l'apposizione nel Settecento del monumento funebre al cardinale Ferdinando Nuzzi, rimosso nell'Ottocento, si vede un uomo comune rivolto all'altare e quindi alla Salvezza; a destra un altro uomo comune (gi\u00e0 identificato senza prove di sostegno con Empedocle), che \u00e8 stupito davanti al manifestarsi degli ultimi giorni, in evidente contrasto con la previdente accettazione dell'altro.\nCappellina dei Corpi Santi.\nLa cappella, ricavata nello spessore della parete destra, conteneva i corpi dei santi Faustino e Pietro Parenzo entro un sarcofago ancora in loco, oggetto di grande devozione in citt\u00e0. Sotto le mensole che reggono la cassa marmorea, Signorelli dipinse un toccante \"Compianto di Cristo morto\" tra i due santi orvietani, affresco di grande \"pathos\" soprattutto se letto alla luce del racconto di Vasari secondo cui nel corpo di Cristo l'artista ritrasse quello del figlio Antonio appena morto di peste a Cortona, nel 1502. La scena sarebbe infatti una replica autografa del \"Compianto\" del Museo diocesano di Cortona. Sui fianchi della cappellina si vedono le scene di martirio dei due santi.\nCappellina Gualterio.\nNella parete sinistra si apre la piccola Cappellina Gualterio, finita di decorare nel 1736. L'altare, ornato di marmi policromi, venne completato entro il 1724 e conserva una piccola tela con i \"Santi Carlo, Giovanni Battista, Giovanni evangelista, Maria Maddalena e Agnese\", di Ludovico Muratori (1724)."}
{"id": "3096167", "revid": "1318658", "url": "https://it.wikipedia.org/wiki?curid=3096167", "title": "Santuario e tomba dello sceicco Saf\u012b al-D\u012bn", "text": "Il santuario e tomba dello sceicco Saf\u012b al-D\u012bn (in persiano \u0645\u062c\u0645\u0648\u0639\u0647 \u0622\u0631\u0627\u0645\u06af\u0627\u0647 \u0648 \u062e\u0627\u0646\u0642\u0627\u0647 \u0634\u06cc\u062e \u0635\u0641\u06cc \u0627\u0644\u062f\u06cc\u0646) \u00e8 un complesso architettonico situato ad Ardabil, in Iran, che ospita la sepoltura dello sceicco Saf\u012b al-D\u012bn, eponimo della dinastia Safavide. Nel 2010, l'UNESCO l'ha classificato come patrimonio mondiale dell'umanit\u00e0.\nLo sceicco Safi, leader eminente di un ordine islamico Sufi fondato dai Safavidi, \u00e8 nato a Ardabil in cui si trova questo complesso. I Safavidi scelsero la forma a tomba-moschea e la tomba con il suo mausoleo e la sala di preghiera si trova ad angolo retto rispetto alla moschea. Gli edifici del complesso circondano un piccolo cortile interno (31 per 16 metri). Il complesso \u00e8 preceduto da un lungo giardino.\nIl mausoleo dello sceicco Safi, ad Ardabil, fu costruito dal figlio sceicco Sadr al-Din M\u016bs\u0101, dopo la morte dello sceicco Safi nel 1334. \u00c8 stato costruito tra l'inizio del XVI secolo e la fine del XVIII secolo. Il mausoleo, una torre circolare con cupola, decorata con piastrelle blu ha circa 17 metri di altezza; accanto ad essa \u00e8 la Casa delle Porcellane del XVII secolo che conserva gli oggetti cerimoniali del santuario. Parte del complesso sono anche molte sezioni che hanno servito una variet\u00e0 di funzioni nel corso degli ultimi secoli, tra cui una biblioteca, una moschea, una scuola, mausolei, una cisterna, un ospedale, cucine, una panetteria, e alcuni uffici. Incorpora un percorso per raggiungere il santuario dello sceicco suddiviso in sette segmenti, che rispecchiano le sette tappe del misticismo Sufi. Varie parti del mausoleo sono separate da otto porte, che rappresentano gli otto atteggiamenti di sufismo.\nDiverse parti furono gradualmente aggiunte alla struttura principale durante la dinastia safavide. Un certo numero di sceicchi safavidi e di harem e le vittime delle battaglie Safavidi, tra cui la battaglia di Cialdiran, sono stati sepolti nel sito."}
{"id": "3096168", "revid": "287204", "url": "https://it.wikipedia.org/wiki?curid=3096168", "title": "Jennifer Hawkins", "text": "Carriera.\nEx-cheerleader della squadra di rugby Newcastle Knights, nel 2004 Jennifer Hawkins vince il concorso Miss Australia, che le offre la possibilit\u00e0 di essere scelta per rappresentare il proprio paese a Miss Universo. Ha inoltre lavorato come coreografa per una squadra di ballo che ha girato per l'Australia e specializzata nell'hip hop. Il 1\u00ba giugno 2004 la Hawkins viene incoronata Miss Universo. Donald Trump, organizzatore dell'evento, l'ha descritta come una delle pi\u00f9 belle Miss Universo da tanti anni a questa parte.\nIn seguito alla vittoria a Miss Universo Jennifer Hawkins ha avuto la possibilit\u00e0 di continuare a lavorare come modella, diventando la testimonial per la Lux, per la Pepsi e per altre aziende, oltre che comparendo sulle copertine di varie riviste del settore come \"Harper's Bazaar\", \"Cosmopolitan\" e \"Marie Claire\". Ha inoltre lavorato in televisione, conducendo Cup Day Australia Melbourne dal 2007 al 2011, fra cui il reality show australiano \"Make Me a Supermodel\", partecipando come concorrente alla quarta edizione di \"Dancing with the Stars\" versione australiana nel 2006 venendo eliminata nella sesta puntata.Recentemente continua la sua carriera come modella solo in Australia apparendo in molte copertine e molti spot australiani, inoltre nel 2012 ha recitato nel film tv Crown Oaks Day. Dal 9 luglio 2013 conduce l'ottava edizione di Australia's Next Top Model."}
{"id": "3096172", "revid": "38120", "url": "https://it.wikipedia.org/wiki?curid=3096172", "title": "Merda &amp; Melma", "text": ""}
{"id": "3096173", "revid": "38120", "url": "https://it.wikipedia.org/wiki?curid=3096173", "title": "Merda e Melma", "text": ""}
{"id": "3096174", "revid": "38120", "url": "https://it.wikipedia.org/wiki?curid=3096174", "title": "Merda e melma", "text": ""}
{"id": "3096178", "revid": "984922", "url": "https://it.wikipedia.org/wiki?curid=3096178", "title": "Colle del Marchese", "text": "Colle del Marchese \u00e8 una frazione del comune di Castel Ritaldi, in provincia di Perugia\nL'origine di Colle del Marchese \u00e8 da mettersi in relazione con il vicinissimo castello di Morcicchia che significa, fra l'altro, \"Piccola Morice\" e Morice doveva essere, con ogni probabilit\u00e0, l'antico nome di Colle del Marchese. Questo toponimo comincia ad apparire soltanto nei documenti del XIV secolo e racconta della sua antica appartenenza ad un marchese della famiglia Orsini.\nA poca distanza da Colle del Marchese, nell'antico territorio del feudo dei Clarignani, si trova la chiesa della Madonna della Selvetta.\nIn uno degli spicchi formati dai costoloni, nel XVII secolo un anonimo pittore ha rappresentato un angelo nunziante, parte di una annunciazione che l'ingiuria del tempo, e forse degli uomini, ha definitivamente cancellato."}
{"id": "3096179", "revid": "287204", "url": "https://it.wikipedia.org/wiki?curid=3096179", "title": "Thorsdrapa", "text": ""}
{"id": "3096180", "revid": "36426", "url": "https://it.wikipedia.org/wiki?curid=3096180", "title": "Storie degli ultimi giorni", "text": ""}
{"id": "3096185", "revid": "436907", "url": "https://it.wikipedia.org/wiki?curid=3096185", "title": "Music of the Spheres (Mike Oldfield)", "text": "Music of the Spheres \u00e8 un album in studio di Mike Oldfield pubblicato nel 2007 da Universal Music in formato CD. \u00c8 il ventisettesimo album del musicista britannico.\nIl disco.\nTutte le tracce sono composte da lui e sono suonate dalla Sinfonia Sfera Orchestra, diretta da Karl Jenkins, con la partecipazione di Lang Lang al pianoforte nei brani \"Harbinger\", \"Animus\", \"Silhouette\", \"The Tempest\", \"Harbinger Reprise\" e \"Prophecy\" e di Hayley Westenra come voce principale in \"On My Heart\" e \"On My Heart Reprise\".\nIl tema dell'album \u00e8 la Musica delle sfere, e lo stesso compositore ha dichiarato che l'opera vuole essere una sua interpretazione di questa teoria."}
{"id": "3096186", "revid": "767487", "url": "https://it.wikipedia.org/wiki?curid=3096186", "title": "Chetoacidi", "text": "I chetoacidi (o acidi chetonici) sono acidi carbossilici che presentano un gruppo carbonilico sulla catena carboniosa principale. A seconda della posizione del gruppo C=O sulla catena si possono avere gli alfa-chetoacidi (carbonile in posizione 2), i beta-chetoacidi (carbonile in posizione 3), i gamma-chetoacidi (carbonile in posizione 4) ecc.\nNomenclatura.\nSecondo le norme IUPAC il gruppo carbossilico ha la precedenza nella nomenclatura sul carbonile, quindi il gruppo C=O verr\u00e0 considerato come gruppo funzionale secondario identificato dal suffisso \"osso_\" e da un numero che ne identifica la posizione lungo la catena, dove il carbonio carbossilico rappresenta la posizione 1."}
{"id": "3096189", "revid": "767487", "url": "https://it.wikipedia.org/wiki?curid=3096189", "title": "Alan King Tennis Classic 1980", "text": "L'Alan King Tennis Classic 1980 \u00e8 stato un torneo di tennis giocato sul cemento. \u00c8 stata la 9\u00aa edizione dell'Alan King Tennis Classic, che fa parte del Volvo Grand Prix 1980. Si \u00e8 giocato a Las Vegas negli USA, dal 22 al 28 aprile 1980.\nCampioni.\nSingolare.\n Bj\u00f6rn Borg ha battuto in finale Harold Solomon 6\u20133, 6\u20131\nDoppio.\n Robert Lutz / Stan Smith hanno battuto in finale Wojciech Fibak / Gene Mayer 6\u20132, 7\u20135"}
{"id": "3096195", "revid": "767487", "url": "https://it.wikipedia.org/wiki?curid=3096195", "title": "Alan King Tennis Classic 1979", "text": "L'Alan King Tennis Classic 1979 \u00e8 stato un torneo di tennis giocato sul cemento. \u00c8 stata l'8\u00aa edizione dell'Alan King Tennis Classic, che fa parte del Colgate-Palmolive Grand Prix 1979. Si \u00e8 giocato a Las Vegas negli USA, dal 23 al 29 aprile 1979.\nCampioni.\nSingolare.\n Bj\u00f6rn Borg ha battuto in finale Jimmy Connors 6\u20133, 6\u20132\nDoppio.\n Marty Riessen / Sherwood Stewart hanno battuto in finale Adriano Panatta / Ra\u00fal Ram\u00edrez 4\u20136, 6\u20134, 7\u20136"}
{"id": "3096199", "revid": "124553734", "url": "https://it.wikipedia.org/wiki?curid=3096199", "title": "Spada dei Nair", "text": "La casta guerriera indiana dei \"Nair\" utilizzava una forma particolare di spada, con lama monofilare curva, dal dorso convesso e dal taglio concavo. L'elsa aveva guardia polilobata, impugnatura leggermente curva nel senso della lama e pomo massiccio. Secondo le testimonianze, veniva portata snudata, senza fodero. Si ritiene che la spada dei \"Nair\" possa, come il \"kukri\" del Nepal, essere stata derivata dal \"kopis\" degli antichi Greci.\nStoria.\nPer foggia e modalit\u00e0 di utilizzo, la spada dei \"Nair\" del Malabar \u00e8 certamente una delle pi\u00f9 peculiari all'interno del gi\u00e0 di per s\u00e9 particolarissimo panorama dell'oplologia indiana.\nLa casta guerriera dei \"nair\" e la loro caratteristica panoplia vennero all'attenzione degli Occidentali durante le spedizioni lusitane che portarono alla costituzione dell'India portoghese, tra la fine del XV e gli inizi del XVI secolo. Gi\u00e0 l'esploratore e storico Gaspar Correia (1496-1563), nel 1514 ebbe modo di vedere un \"nair\" armato e di descriverne la spada:\nCostruzione.\nLa spada \"nair\" ha:\nI \"nair\" portavano la loro spada sempre snudata, a volte servendosene come bastone da passeggio, cosa affatto insolita per le armi del subcontinente indiano, o portandola di traverso sulla schiena, sempre senza fodero, con l'impugnatura che sporgeva dal fianco, assicurata al cinturone, e la lama che saliva tra le scapole."}
{"id": "3096200", "revid": "380453", "url": "https://it.wikipedia.org/wiki?curid=3096200", "title": "Lisvel Eve", "text": "Carriera.\nClub.\nLa carriera di Lisvel Eve inizia nel 2004, giocando per il , formazione impegnata nei campionato provinciali dominicani; nel 2006 passa al , con il quale disputa altri due campionati, e nel 2008 disputa il campionato con il Santiago.\nGioca per la prima volta all'estero, emigrando a Porto Rico per la Liga de Voleibol Superior Femenino 2009 per giocare con le . Nella stagione 2009-10 viene ingaggiata dal , squadra militante nella V-League sudcoreana, dove resta fino all'inizio del 2010, quando torna a giocare a Porto Rico per la Liga de Voleibol Superior Femenino 2010 con le .\nNella stagione 2010-11 va a giocare nel campionato giapponese, nella squadra delle . Per la Liga de Voleibol Superior Femenino 2012 viene nuovamente ingaggiata dalle , ma, dopo un breve periodo, lascia la squadra. Ad inizio 2013 viene ingaggiata dal nel campionato peruviano per il finale della stagione 2012-13; tuttavia nel mese di febbraio \u00e8 vittima di una gravissimo infortunio: dopo una schiacciata ricade male, procurandosi una frattura esposta alla tibia sinistra.\nTorna in campo nel 2015 col , prendendo parte alla campionato mondiale per club 2015 e per il campionato 2015-16 torna a difendere i colori del . Dopo un nuovo periodo lontano dai campi per maternit\u00e0, torna in campo nel 2018 per la prima edizione della Liga de Voleibol Superior, conquistando lo scudetto con il e venendo premiata come miglior attaccante del campionato.\nNella stagione 2018-19 veste per la terza volta la maglia del : al termine degli impegni in Per\u00f9 torna a giocare con il per la Liga de Voleibol Superior 2019. Nel gennaio 2020 si accasa per la seconda meta della LNSV 2019-20 con il , prima di approdare nella stagione 2020-21 al , nella Sultanlar Ligi turca.\nNazionale.\nNel 2006 con la nazionale Under-18 si aggiudica un argento al campionato nordamericano, mentre nel 2007 fa il suo esordio nella nazionale maggiore, con cui conquista in seguito l'oro alla Coppa panamericana 2008, l'argento alla Final Four Cup 2008; con la nazionale Under-20 invece vince un altro argento al campionato nordamericano 2008, dove viene premiata come miglior attaccante.\nCon la nazionale Under-20 vince l'argento al campionato mondiale 2009 e, con quella maggiore, sempre nello stesso nano, la prima medaglia d'oro per la Repubblica Dominicana al campionato nordamericano, seguita poi dal bronzo alla Grand Champions Cup. Un anno dopo conquista l'oro alla Coppa panamericana e ai XXI Giochi centramericani e caraibici.\nNel 2012 si aggiudica la prima edizione della Coppa panamericana Under-23. In seguito con la nazionale maggiore vince la medaglia d'oro alla NORCECA Champions Cup 2015, dove viene premiata come MVP, quella d'argento sia alla Coppa panamericana 2015 che al campionato nordamericano 2015 e altri due ori alla Coppa panamericana 2016 e ai XIII Giochi centramericani e caraibici.\nNel 2019 vince la medaglia d'argento alla Coppa panamericana e quella d'oro ai XVIII Giochi panamericani, dove viene premiata come miglior centrale, e al campionato nordamericano."}
{"id": "3096201", "revid": "1501558", "url": "https://it.wikipedia.org/wiki?curid=3096201", "title": "Supercoppa UEFA 1999", "text": "La Supercoppa UEFA 1999 \u00e8 stata la ventiquattresima edizione della Supercoppa UEFA.\nSvolta il 27 agosto 1999 allo stadio Louis II di Monaco, dove si sono affrontate la squadra vincitrice della Champions League 1998-1999, ovvero gli inglesi del Manchester United, e la squadra vincitrice della Coppa delle Coppe 1998-1999, ossia gli italiani della Lazio, \u00e8 stata l'ultima edizione che ha previsto il formato \"Champions League vs. Coppa delle Coppe\". Dall'edizione seguente, i vincitori della Champions League avrebbero sfidato i vincitori della Coppa UEFA.\nIl trofeo \u00e8 stato conquistato per la prima volta nella sua storia dalla Lazio, che ha battuto i \"Red Devils\" per 1-0 con un gol del cileno Marcelo Salas."}
{"id": "3096202", "revid": "767487", "url": "https://it.wikipedia.org/wiki?curid=3096202", "title": "ATP Firenze 1979", "text": "L'ATP Firenze 1979 \u00e8 stato un torneo di tennis giocato sulla terra battuta. \u00c8 stata la 7\u00aa edizione dell'ATP Firenze che fa parte del Colgate-Palmolive Grand Prix 1979. Si \u00e8 giocato a Firenze in Italia dal 14 al 20 maggio 1979.\nCampioni.\nSingolare.\n Ra\u00fal Ram\u00edrez ha battuto in finale Karl Meiler 6-4, 1-6, 3-6, 7-5, 6-0\nDoppio.\n Paolo Bertolucci / Adriano Panatta hanno battuto in finale Ivan Lendl / Pavel Slo\u017eil 6-4, 6-3"}
{"id": "3096206", "revid": "118618839", "url": "https://it.wikipedia.org/wiki?curid=3096206", "title": "Segretario della Sicurezza Interna degli Stati Uniti d'America", "text": "Il Segretario della Sicurezza Interna degli Stati Uniti d'America (in inglese \"United States Secretary of Homeland Security\") \u00e8 un membro del gabinetto del Presidente degli Stati Uniti d'America ed \u00e8 il capo del Dipartimento della sicurezza interna degli Stati Uniti d'America.\nTale ruolo \u00e8 stato istituito il 25 novembre 2002 dopo una lunga riforma, conseguente agli attentati dell'11 settembre 2001."}
{"id": "3096209", "revid": "287204", "url": "https://it.wikipedia.org/wiki?curid=3096209", "title": "Eccellenza Toscana 1993-1994", "text": "Il campionato italiano di calcio di Eccellenza regionale 1993-1994 \u00e8 stato il terzo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Toscana.\nGirone A.\nClassifica finale.\nCalzaturieri perde spareggio con l'Osimana"}
{"id": "3096216", "revid": "729019", "url": "https://it.wikipedia.org/wiki?curid=3096216", "title": "Snow Business International", "text": "La Snow Business International \u00e8 un'azienda britannica, specializzata negli effetti speciali fisici, in particolare in quelli invernali."}
{"id": "3096217", "revid": "122982277", "url": "https://it.wikipedia.org/wiki?curid=3096217", "title": "Federico Tesio", "text": "Ancora oggi \u00e8 considerato uno dei pi\u00f9 importanti allevatori di cavalli purosangue inglese nella storia dell'ippica italiana e internazionale, al punto tale da essere riconosciuto come il \"Leonardo da Vinci dell'ippica\" o \"Il mago di Dormello\".\nBiografia.\nL'infanzia e la giovinezza.\nFederico Tesio nacque a Torino da una famiglia agiata ma ben presto, a soli sei anni, rimase orfano di entrambi i genitori. Crebbe, a partire dal 1880, presso i Barnabiti del Regio Collegio Carlo Alberto di Moncalieri, dove venne educato sia alla cultura umanista sia a quella scientifica, appassionandosi anche all'arte. La presenza nell'istituto, come docente di materie scientifiche, di padre Francesco Denza, influenz\u00f2 il pensiero di Federico Tesio che, in quegli anni, si avvicin\u00f2 alla teoria evoluzionistica di Charles Darwin. Laureato in scienze sociali a Firenze, il giovane Tesio acquisisce la potest\u00e0 di gestire l'ingente patrimonio ereditato e pertanto, seguendo l'esempio di Charles Darwin, decise di viaggiare: Patagonia (1891\u20131892), Cina (1895), India e America del Nord.\nAppassionato di ippica e cavaliere in corse al galoppo ostacoli e piano, il 29 gennaio 1898 Tesio si spos\u00f2 con Lydia Fiori di Serramezzana, di nobili origini.\nGli studi e le intuizioni di Tesio.\nFederico Tesio ha sempre cercato nella letteratura scientifica la \u201cformula segreta\u201d per far nascere cavalli campioni. Dall'incontro casuale del 1906 con un professore di Oxford, che leggeva un testo sulle teorie di Mendel, Tesio cap\u00ec l'importanza della trasmissione dei caratteri genetici nella riproduzione. In seguito, grazie alle ricerche sui pedigree dei vincitori dei Derby e delle vincitrici delle Oaks, Federico Tesio intu\u00ec che l'abilit\u00e0 di correre non fosse conservata nella linea femminile; da ci\u00f2 deriv\u00f2 l'abitudine a rinnovare continuamente le famiglie nella sua scuderia.\nLa Scuderia Tesio di Dormelletto.\nEntrambi metodici, indagatori e \"cavallari\", i coniugi Tesio progettarono subito un allevamento modello, scoprendo nella localit\u00e0 di \"Dormello\" a Dormelletto una tenuta dal terreno morbito e umido, al punto giusto. Nel 1898, infatti, con l'aiuto economico della moglie Lydia Fiori - Marchesa di Serramezzana, anch'ella appassionata di cavalli - nasce la Scuderia \"Federico Tesio\" di Dormelletto (Novara) su un terreno di 19 acri (circa 7,7 ettari) sulle rive piemontesi del Lago Maggiore in un'area - quella di \"Dormello\" - che, poi, \u00e8 diventata la Riserva Naturale speciale dei Canneti di Dormelletto. Tale luogo, insieme a Villa Tesio diventer\u00e0 la storica sede dell'ultimo allevamento di Purosangue inglese della razza \"Dormello-Olgiata\" alla quale appartennero cavalli celebri come Nearco, Bellini, Donatello II e il celeberrimo Ribot. Sopra un muro esterno di Villa Tesio verr\u00e0 dipinta la celebre croce di sant'andrea la stessa che, nel tempo, diventer\u00e0 uno dei simboli della riscossa italiana nel mondo sul dorso dei fantini.\nNegli anni '30 il complesso delle scuderie riconducibili a Villa Tesio, le pi\u00f9 grandi d'Italia, comprendeva diverse cascine sul territorio comunale che - nel tempo - erano state rilevate dallo stesso Tesio: quelle della \"Surga\", del \"Montaccio\", della \"Rotta\", della \"Moretta\", della \"Cucchetta\", della \"Torbera\", della \"Motta\".\nNel 1932, per una somma pari a 4 milioni di lire, il marchese Mario Incisa della Rocchetta acquist\u00f2 il 50 per cento dell'azienda di Tesio che, da allora, prese il nome di \u201cTesio\u2013Incisa\u201d e diede nuovo impulso all'importazione di fattrici dall'estero.\nPiazzamenti, vittorie e successi.\nSebbene la maggior parte del credito per i successi della loro attivit\u00e0 venga attribuita a Federico Tesio, \u00e8 da precisare che anche la moglie - autentica intenditrice - vi gioc\u00f2 un ruolo molto importante, ad esempio compilando personalmente fino al 1942 il registro genealogico delle fattrici dell'allevamento il cosiddetto \"Libro Rosso di Dormello\".\nNel corso degli anni la scuderia di Dormelletto crebbe e, grazie agli esperimenti di Tesio, riusc\u00ec ad ottenere cavalli che singolarmente o per discendenza cominciarono a raccoglie vittorie e piazzamenti importanti. Una delle caratteristiche pi\u00f9 importanti di Federico Tesio fu che non fosse solo proprietario ma anche allevatore che allenava la maggior parte dei propri cavalli. Riusc\u00ec cos\u00ec a ottenere cavalli che si imposero sugli altri allevamenti italiani e stranieri: Apelle, Angelica Kauffmann, Cavaliere d'Arpino, Donatello secondo, Nearco, Romanella, Tenerani, solo per citarne alcuni, per arrivare a Ribot mai visto in gara da Tesio per la sua morte avvenuta il 1\u00ba maggio 1954.\nLa nomina a Senatore.\nIl 9 agosto 1939 Federico Tesio venne nominato senatore del Regno d'Italia e vi rest\u00f2 in carica fino al 7 agosto 1944, data in cui venne deferito dalla Alta Corte di Giustizia per le Sanzioni contro il Fascismo. In questi anni Tesio divent\u00f2 membro della Commissione dell'agricoltura (23 gennaio 1940-5 agosto 1943) e, nel 1942, ebbe l'occasione di collaborare con Paolo Orsi Mangelli, anch'egli allevatore di cavalli, per la stesura della cosiddetta \u201cLegge Mangelli\u201d (24 marzo 1942) che riservava all\u00b4UNIRE numerosi compiti, tra i quali \u00abla facolt\u00e0 di esercitare totalizzatori e scommesse al libro per le corse dei cavalli\u00bb.\nLa morte e il ricordo.\nNegli ultimi anni della sua vita Federico Tesio era quasi cieco e il 1\u00ba maggio 1954 \u00e8 venuto a mancare all'et\u00e0 di 85 anni; quattordici giorni prima della vittoria di Botticelli nel Derby e quasi due mesi prima del debutto di Ribot (avvenuto a San Siro il 4 luglio dello stesso anno). Nella sua carriera Tesio allev\u00f2 ben 22 vincitori del Derby italiano di galoppo e fu anche padrone di 16 di loro. Quando nel 1954 Federico Tesio mor\u00ec, sua moglie Lydia Fiori divenne la \u00absignora dell'ippica\u00bb.\nOggi numerose corse ippiche, piazze o vie cittadine prendono nome da lui o dalla moglie. Fra le pi\u00f9 importanti corse \u00e8 possibile ricordare i Federico Tesio Stakes a Baltimora (Maryland), il Premio Lydia Tesio che si corre alle Capannelle di Roma ed il Premio Federico Tesio all'Ippodromo di San Siro di Milano. L'ippodromo del galoppo di Torino, oggi chiuso, era intitolato a Federico Tesio."}
{"id": "3096218", "revid": "339392", "url": "https://it.wikipedia.org/wiki?curid=3096218", "title": "Matilde Viscontini", "text": ""}
{"id": "3096220", "revid": "729019", "url": "https://it.wikipedia.org/wiki?curid=3096220", "title": "Kopis", "text": "Il Kopis (Lingua greca antica \u03ba\u03bf\u03c0\u03af\u03c2, da \u03ba\u03cc\u03c0\u03c4\u03c9 IPA, \"Io taglio\") era una spada usata dalle popolazioni della Grecia antica con lama monofilare curva, dal dorso convesso e dal taglio concavo. L'arma si svilupp\u00f2 probabilmente da un utensile atto alla macellazione della carne ed allo sgozzamento degli animali sacrificali.\nLa lunghezza complessiva del kopis era di circa tre piedi (simile cio\u00e8 a quella della \"Spatha\")."}
{"id": "3096222", "revid": "106908", "url": "https://it.wikipedia.org/wiki?curid=3096222", "title": "Snow Business", "text": ""}
{"id": "3096224", "revid": "104458", "url": "https://it.wikipedia.org/wiki?curid=3096224", "title": "Mathieu Faivre", "text": "Biografia.\n\u00c8 figlio di un maestro di sci ed \u00e8 cresciuto a Isola 2000, localit\u00e0 sulle cui piste ha imparato a sciare. Si \u00e8 iscritto alla sezione di studio dello sci di Saint-\u00c9tienne-de-Tin\u00e9e presso il club des sports de la Plagne. Ha proseguito i suoi studi presso il liceo dei mestieri di montagna a Saint-Michel-de-Maurienne, dove \u00e8 divenuto sciatore di alto livello, ed ha ottenuto il brevet d'\u00e9tudes professionnelles (BEP), il diploma di formazione professionale.\nStagioni 2008-2014.\nHa esordito in gare riconosciute dalla FIS il 27 novembre 2007 giungendo 41\u00ba in uno slalom gigante a Val Thorens valido come gara FIS. L'anno dopo ha disputato la sua prima gara in Coppa Europa, il 4 dicembre a Reiteralm in supergigante (57\u00ba). Ha partecipato al IX Festival olimpico invernale della giovent\u00f9 europea, disputato in Alta Slesia in Polonia, vincendo lo slalom gigante sulla pista di Szczyrk, precedendo sul podio Stefan Luitz e Carl-Johan \u00d6ster.\nNel 2010 ha conquistato la medaglia d'oro nello slalom gigante ai Mondiali juniores del Monte Bianco, ha colto il primo podio in Coppa Europa, nella supercombinata di Sarentino del 4 marzo, e ha debuttato in Coppa del Mondo, il 12 marzo a Garmisch-Partenkirchen in slalom gigante (15\u00ba).\nNel 2011 si \u00e8 aggiudicato la medaglia di bronzo nello slalom gigante ai Mondiali juniores di Crans-Montana, mentre nel 2012 ha ottenuto il primo successo in Coppa Europa, il 17 febbraio a Oberjoch nella medesima specialit\u00e0. Nel 2013 ha partecipato ai suoi primi Campionati mondiali, la rassegna iridata di Schladming dove si \u00e8 piazzato 21\u00ba nello slalom gigante, e l'anno dopo ha debuttato ai Giochi olimpici invernali: a si \u00e8 classificato 24\u00b0 nello slalom gigante.\nStagioni 2015-2022.\nAi Mondiali di Vail/Beaver Creek 2015 non ha completato lo slalom gigante; nella stessa specialit\u00e0 il 13 febbraio 2016 ha colto il primo podio in Coppa del Mondo, classificandosi 2\u00ba a Naeba, e il 4 dicembre dello stesso anno la prima vittoria nel circuito, a Val-d'Is\u00e8re. Ai Mondiali di Sankt Moritz 2017 ha vinto la medaglia d'oro nella gara a squadre e si \u00e8 classificato 9\u00ba nello slalom gigante.\nAi XXIII Giochi olimpici invernali di si \u00e8 classificato 7\u00ba nello slalom gigante, dopo il quale ha rilasciato un'intervista che ne ha comportato l'allontanamento per ragioni disciplinari impedendogli di partecipare alla gara a squadre; l'anno successivo ai Mondiali di \u00c5re \u00e8 stato 17\u00ba nello slalom gigante, mentre a quelli di Cortina d'Ampezzo 2021 ha vinto la medaglia d'oro nello slalom gigante e nello slalom parallelo. Ai XXIV Giochi olimpici invernali di ha vinto la medaglia di bronzo nello slalom gigante e si \u00e8 classificato 5\u00ba nella gara a squadre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante"}
{"id": "3096225", "revid": "767487", "url": "https://it.wikipedia.org/wiki?curid=3096225", "title": "Brussels Outdoor 1979", "text": "Il Brussels Outdoor 1979 \u00e8 stato un torneo di tennis giocato sulla terra battuta. \u00c8 stata la 9\u00aa edizione del Brussels Outdoor che fa parte del Colgate-Palmolive Grand Prix 1979. Si \u00e8 giocato a Bruxelles in Belgio dall'11 al 17 giugno 1979.\nCampioni.\nSingolare.\n Bal\u00e1zs Tar\u00f3czy ha battuto in finale Ivan Lendl 6\u20131, 1\u20136, 6\u20133\nDoppio.\n Billy Martin / Peter McNamara hanno battuto in finale Carlos Kirmayr / Bal\u00e1zs Tar\u00f3czy 5\u20137, 7\u20135, 6\u20134"}
{"id": "3096229", "revid": "19933", "url": "https://it.wikipedia.org/wiki?curid=3096229", "title": "Dr\u00e1pa", "text": ""}
{"id": "3096230", "revid": "62244", "url": "https://it.wikipedia.org/wiki?curid=3096230", "title": "Enrico Falck (1899-1953)", "text": "Dal 1946 al 1948 fu presidente della Societ\u00e0 anonima \"Acciaierie e Ferriere Lombarde Falck\".\nSeguendo l'esempio del padre, oltre a interessarsi agli affari di famiglia e della direzione dell'azienda quando gli fu concesso di affiancare il padre prima e operare autonomamente in seguito, diede il via a una fruttuosa carriera politica che da consigliere comunale del comune di Sesto San Giovanni lo port\u00f2 a essere eletto vicepresidente della Fondazione solidariet\u00e0 nazionale, consigliere dell'Istituto studi internazionali e infine Senatore della Repubblica Italiana, eletto il 18 aprile 1948, sostituendo il padre che si era dovuto dimettere quattro anni prima dalla medesima carica con l'imputazione di essere stato uno dei responsabili del mantenimento del fascismo al potere durante la guerra. Di convinte vedute europeiste, durante gli anni della carriera politica affid\u00f2 la direzione dell'azienda di famiglia al fratello minore, Giovanni. Divenne successivamente anche presidente del Credito commerciale di Milano.\nPartecipazione alla Resistenza.\nEnrico Falck ebbe un ruolo di primo piano nella Resistenza italiana. Il 1\u00ba settembre 1942, presso la sua abitazione milanese, nacque la Democrazia Cristiana. Dal luglio 1943 prese parte attivamente alla lotta di liberazione, in particolare elargendo ingenti somme di denaro personali e di famiglia alla causa della libert\u00e0. Assunse infatti la carica di tesoriere clandestino della DC al nord, partecipando a nome del partito a molte riunioni del CLNAI. Sostenne con larghe elargizioni soprattutto, ma non solo, le formazioni partigiane e le organizzazioni clandestine cattoliche. Nel gennaio 1945 venne arrestato a Como e qui detenuto e sottoposto a diversi interrogatori fino alla Liberazione. Terminata la guerra, sostenne, sia economicamente sia versandovi documenti propri, la realizzazione dell'Istituto per la storia della Resistenza e dell'et\u00e0 contemporanea, tanto da divenire membro del Consiglio generale dell\u2019Istituto e Tesoriere per un biennio.\nImpegno culturale.\nDopo la fine della guerra e sino alla morte, Enrico Falck fu impegnato attivamente nella costituzione della Fondazione Ambrosianeum di Milano insieme al Cardinal Alfredo Ildefonso Schuster e a Giuseppe Lazzati, i quali pensarono all'Ambrosianeum come luogo di incontro, dialogo e dibattito della cultura cattolica per la citt\u00e0, affinch\u00e9 la ricostruzione post bellica fosse accompagnata da una edificazione anche in campo etico, morale e culturale.\nCollegamenti esterni.\nwww.reteparri.it/wp-content/uploads/ic/RAV0068570_1953_22-27_35.pdf\nwww.ambrosianeum.org/fondazione"}
{"id": "3096231", "revid": "123875035", "url": "https://it.wikipedia.org/wiki?curid=3096231", "title": "Ilie Verde\u021b", "text": "Unitosi al Partito Comunista Rumeno nel 1945, fu il penultimo Primo ministro del regime di Nicolae Ceau\u0219escu, dal 29 marzo 1979 al 21 maggio 1982. Constantin D\u0103sc\u0103lescu gli succedete nella carica. Era cognato di Nicolae Ceau\u0219escu. Dopo la Rivoluzione del dicembre 1989, Verde\u0163 istitu\u00ec il Partito Socialista del Lavoro, che si considerava un successore del Partito Comunista Rumeno.\nBiografia.\nNato nel Distretto di Bac\u0103u da una famiglia di minatori, suo padre lavor\u00f2 nelle miniere di carbone nel Banato, nella Valle del Jiu e a Com\u0103ne\u0219ti.\nNel 1937, a soli 12 anni, dovette interrompere gli studi e lavorare in miniera a causa delle condizioni di salute del padre. Nel 1939 si trasfer\u00ec a Re\u0219i\u021ba per lavorare sempre in miniera.\nAlla fine della Seconda guerra mondiale si iscrisse al Partito Comunista Rumeno e svolse un'intensa attivit\u00e0 sindacale. Si spos\u00f2 nel 1947 ed ebbe due figlie, Doina (1948) e Cezarina (1953).\nAttivit\u00e0 politica.\nDopo l'ascesa al potere del partito comunista, venne nominato direttore della miniera dove lavorava. Termin\u00f2 gli studi interrotti in giovane et\u00e0 e entr\u00f2 nel Comitato Centrale come supplente nel 1955, e come effettivo nel 1960.\nNegli anni successivi ricopr\u00ec diversi incarichi all'interno del partito. Segretario del Comitato Centrale, membro del Comitato Esecutivo e del Presidio permanente (1966-1977), membro del Presidio permanente del Comitato Politico Esecutivo (C.P.Ex.) (1977-1989).\nIn occasione dello sciopero dei minatori del bacino carbonifero dello Jiu, in Transilvania, nell'agosto 1977, fu mandato da Ceau\u0219escu a negoziare con i leader della protesta, venendo preso in ostaggio. Fu nominato in seguito (7 marzo 1978) vicepresidente del consiglio dei ministri e l'anno successivo capo del governo. Cerc\u00f2 di risolvere, senza successo, la grave crisi economica che attraversava il paese. Diede le dimissioni nel 1982 e fu nominato Vicepresidente del Consiglio di Stato.\nDopo la rivoluzione del 1989.\nNel 1990, insieme ad altri dirigenti del vecchio partito, si attiva per formare un partito di sinistra vicino ai lavoratori e alle tradizioni socialiste. Il 16 novembre di quell'anno fonda il Partito Socialista del Lavoro (\"Partidul Socialist al Muncii\") che ottenne nelle elezioni del 1992 il 3,18% al senato e il 3,04% alla camera per scendere intorno al 2% (senza peraltro ottenere seggi) in quelle del 1996.\nNel 2000 rassegn\u00f2 le dimissioni da presidente del partito. Mor\u00ec per un infarto a Bucarest il 20 marzo 2001"}
{"id": "3096232", "revid": "1005847", "url": "https://it.wikipedia.org/wiki?curid=3096232", "title": "Tr\u01b0\u1eddng Chinh", "text": "Biografia.\n\u0110\u1eb7ng entr\u00f2 nel Partito Comunista Indocinese (che si evolse nel Partito Comunista del Vietnam) negli anni '30; forte ammiratore del leader comunista cinese Mao Zedong, assunse lo pseudonimo Tr\u01b0\u1eddng Chinh proprio in omaggio alla Lunga Marcia dei comunisti cinesi. Entr\u00f2 presto nel Comitato Centrale del partito, nonch\u00e9 nell'Ufficio Politico.\nNel 1941 Tr\u01b0\u1eddng divenne segretario generale del Comitato Centrale, secondo solo ad Ho Chi Minh. Dopo che i comunisti presero il potere nel Vietnam del Nord nel 1955, Tr\u01b0\u1eddng si adoper\u00f2 per la riforma agraria traendo ispirazione dalle politiche economiche della Repubblica Popolare Cinese. I risultati deludenti della sua riforma, il suo contrasto con altri colleghi del Comitato Centrale e con il Partito Comunista dell'Unione Sovietica, e la rivalit\u00e0 verso il leader emergente L\u00ea Du\u1ea9n, portarono alla rimozione di Tr\u01b0\u1eddng dall'incarico di segretario generale nel 1956; continu\u00f2 comunque ad essere il \"numero 2\" del Partito fino al 1958.\nDurante il resto della Guerra del Vietnam, Tr\u01b0\u1eddng rimase un membro influente dell'Ufficio Politico. Fu presidente del comitato permanente dell'Assemblea nazionale dal 1960 al 1981, quando divenne presidente del Consiglio di Stato.\nNel 1986, Tr\u01b0\u1eddng sfrutt\u00f2 il suo potere (bench\u00e9 largamente cerimoniale) e la sua influenza per raccogliere l'eredit\u00e0 di L\u00ea Du\u1ea9n, morto il 10 luglio, come segretario generale. Bench\u00e9 inizialmente apparso come un leader estremamente conservatore, Tr\u01b0\u1eddng apr\u00ec ai riformisti, anche per risolvere la catastrofica situazione dell'economia vietnamita. A dicembre il Congresso del partito elesse il riformatore Nguy\u1ec5n V\u0103n Linh nuovo segretario generale; Tr\u01b0\u1eddng fu nominato \"consigliere del Comitato Centrale\".\nTr\u01b0\u1eddng rimase capo di Stato fino al 1987, quando si dimise per motivi di salute. Mor\u00ec l'anno successivo."}
{"id": "3096234", "revid": "182193", "url": "https://it.wikipedia.org/wiki?curid=3096234", "title": "Eccellenza Trentino-Alto Adige 1993-1994", "text": "Il campionato italiano di calcio di Eccellenza regionale 1993-1994 \u00e8 stato il terzo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Trentino-Alto Adige (anche noto in tedesco come \"Oberliga\", letteralmente \"lega superiore\")."}
{"id": "3096236", "revid": "39884", "url": "https://it.wikipedia.org/wiki?curid=3096236", "title": "Giovan Battista Angioletti", "text": ""}
{"id": "3096238", "revid": "671029", "url": "https://it.wikipedia.org/wiki?curid=3096238", "title": "Eccellenza Umbria 1993-1994", "text": "Il campionato italiano di calcio di Eccellenza regionale 1993-1994 \u00e8 il terzo organizzato in Italia. Rappresenta il sesto livello del calcio italiano ed il maggiore in ambito regionale.\nQuesto \u00e8 il girone unico organizzato dal Comitato Regionale dell'Umbria.\nClassifica finale.\nLegenda:\nRegolamento:\nNote:\nBibliografia.\nGiornali:"}
{"id": "3096245", "revid": "767487", "url": "https://it.wikipedia.org/wiki?curid=3096245", "title": "Zeki M\u00fcren", "text": "Famoso per la sua voce potente e la precisa articolazione delle parole, M\u00fcren \u00e8 considerato una delle voci pi\u00f9 grandi della musica classica turca.\nInfanzia ed istruzione.\nNacque come unico figlio di Kaya M\u00fcren e Hayriye M\u00fcren il 6 dicembre 1931 a Bursa, nella casa al numero 30 di Ortapazar Caddesi. Era figlio di una famiglia che da Skopje, Macedonia, si trasfer\u00ec a Bursa. Il padre era un commerciante di legname. Era un ragazzo magro e di bassa statura. Frequent\u00f2 le elementari alla scuola \"Osmang\u00e2zi\" di Bursa. Ancora alle elementari, le sue doti furono scoperte dagli insegnanti e inizi\u00f2 cos\u00ec ad interpretare i ruoli pi\u00f9 importanti nelle recite musicali scolastiche. Il primo ruolo della sua vita fu un ruolo di pastore in una di queste recite. Continu\u00f2 la sua formazione scolastica alle scuole medie \"Tahtakale\" di Bursa. Finite le scuole medie, parl\u00f2 a suo padre del desiderio di andare ad Istanbul e, con il suo consenso, si iscrisse al Liceo \u201cBo\u011fazi\u00e7i\u201d di Istanbul, che termin\u00f2 col massimo dei voti. In seguito si iscrisse all'Accademia Statale di Belle Arti di Istanbul (l'attuale Universit\u00e0 Mimar Sinan) e si diplom\u00f2 a pieni voti dalla facolt\u00e0 superiore di Decoro e Ornamenti, atelier Sabih G\u00f6zen. Espose i suoi studi e i suoi disegni pi\u00f9 volte, a partire dagli anni della sua giovent\u00f9 studentesca.\nCarriera musicale.\nZeki M\u00fcren inizi\u00f2 ad acquistare dimestichezza con il mondo della musica grazie alle lezioni di solfeggio prese da \"tanb\u00fbri\" \u0130zzet Ger\u00e7eker a Bursa. Nel 1949, mentre frequentava il Liceo, grazie alle lezioni prese da Agopos Efendi e Udi Kirkor, continu\u00f2 ad accrescere le sue conoscenze in materia musicale. In seguito, ebbe l'opportunit\u00e0 di imparare dal compositore da \u015eerif \u0130\u00e7li, il quale conosceva approfonditamente la musica \"fas\u0131l\" e ne possedeva un ampio repertorio, diversi brani; si serv\u00ec anche di Refik Fersan, Sadi I\u015f\u0131lay e Kadri \u015een\u00e7alar.\nNel 1950, mentre era ancora studente universitario, pass\u00f2 l'esame di ammissione ed entr\u00f2 alla radio TRT di Istanbul. Dei 186 candidati fu l'unico a passare l'esame. Il 1\u00ba gennaio 1951, alla radio di Istanbul, durante un programma trasmesso in diretta, diede il suo primo concerto radiofonico, che riscosse molto successo. L'orchestra che lo accompagn\u00f2 in tale occasione era composta da 5 musicisti, tutti divenuti delle leggende in campo musicale: Hakk\u0131 Derman (violino), \u015eerif \u0130\u00e7li (ud, una sorta di liuto), \u015e\u00fckr\u00fc Tunar (clarinetto), Refik Fersan (tanbur) e Necdet Gezen (percussioni). A quel tempo la radio TRT di Ankara era la radio pi\u00f9 ascoltata in Anatolia, mentre la radio TRT di \u0130stanbul non si riusciva a seguire in modo netto nell'entroterra. Durante la stessa settimana del suo primo concerto, \u015e\u00fckr\u00fc Tunar port\u00f2 M\u00fcren alla sua casa discografica nel quartiere di Ye\u015filk\u00f6y e gli fece incidere su disco la sua canzone \"Muhabbet ku\u015fu\". Grazie a questo disco, Zeki M\u00fcren divenne noto in tutto il territorio turco. Dopo questo primo concerto, M\u00fcren inizi\u00f2 a cantare con continuit\u00e0 nelle diverse radio turche. I suoi programmi radiofonici durarono per quindici anni, e la maggior parte erano programmi trasmessi in diretta. M\u00fcren inizi\u00f2 poi a darsi maggiormente alla vita di scena e all'incisione di dischi. Diede il suo primo concerto in scena il 26 maggio 1955. Solitamente M\u00fcren indossava i costumi e abiti di scena che disegnava egli stesso. Applic\u00f2 in Turchia molte novit\u00e0, come l'abbigliamento uguale per tutta l'orchestra, il palco a \"T\", per poter cantare e avvicinarsi anche a chi sedeva nei tavoli e nelle file posteriori. Zeki M\u00fcren \u00e8 il cantante che diede il numero maggiore di concerti in Turchia. Ci furono dei prolungati periodi in cui dava pi\u00f9 di 100 concerti l'anno. Diede inoltre molti concerti in paesi esteri, quali Inghilterra, Germania, Australia e Stati Uniti d'America. Si esib\u00ec per 11 anni senza soste, insieme a Behiye Aksoy, al Maksim Gazino, gestito da Fahrettin Aslan.\nBrani e composizioni.\nZeki M\u00fcren incise pi\u00f9 di 600 fra dischi, cassette e cd. La prima canzone che recit\u00f2 \u00e8 quella di \u015e\u00fckr\u00fc Tunar, intitolata \"Bir muhabbet ku\u015fu\" (\"Un usignolo\"). M\u00fcren vinse nel 1955 con la sua canzone \u201cManolyam\u201d (\"La mia magnolia\") il premio del Disco d\u2019Oro, assegnato per la prima volta in Turchia. Nel 1991 fu nominato artista di stato dal Presidente della Repubblica Turgut \u00d6zal. Ha composto circa 300 canzoni. La sua prima canzone, che compose a soli 17 anni, \u00e8 \u201cZehretme hayat\u0131 bana c\u00e2n\u00e2n\u0131m\u201d (\"Non avvelenarmi la vita, mia amata\"), scritta nel makam acemk\u00fcrd\u00ee. \"\u015eimdi uzaklardas\u0131n\" (\"makam s\u00fbzin\u00e2k\"), \"Manolyam\" (\"makam k\u00fcrd\u00eelihicazk\u00e2r\"), \"Bir demet y\u00e2semen\" (\"makam nihavend\"), \"G\u00f6zlerinin i\u00e7ine ba\u015fka hayal girmesin\" (\"makam nihavend\") sono le sue canzoni pi\u00f9 amate e che si cantano ancora oggi molto spesso.\nCarriera cinematografica.\nZeki M\u00fcren intraprese la carriera cinematografica nel 1954, con il film intitolato \u201cBeklenen \u015eark\u0131\u201d (\"La canzone tanto attesa\"). Dopo questo film, che riscosse un enorme successo anche economico, egli recit\u00f2 in altri 18 film, le cui trame e colonne sonore scrisse egli stesso. Nel 1965 recit\u00f2 come attore principale nello sceneggiato \"\u00c7ay ve sempati\", messo in scena al Teatro Arena di \u0130stanbul.\nAltre occupazioni.\nZeki M\u00fcren, oltre al canto e alla carriera cinematografica, continu\u00f2 a disegnare e a progettare abiti e costumi grazie alla sua laurea universitaria. La maggior parte dei suoi costumi di scena furono ideati e disegnati da lui stesso. M\u00fcren, interessato anche alla pittura dagli anni universitari, espose pi\u00f9 volte sia i suoi disegni che i suoi quadri in molte citt\u00e0 (Ankara, Smirne, \u0130stanbul e altre). Nel 1965 pubblic\u00f2 un suo libro di poesie intitolato \u201cB\u0131ld\u0131rc\u0131n Ya\u011fmuru\u201d (\"La pioggia di quaglie\"), contenente circa un centinaio di sue composizioni. Alcune poesie presenti nel libro sono: Pembe Ya\u011fmurlar (\"piogge rosate), \"Bursa Soka\u011f\u0131 (\"la via di Bursa\"), \u0130kinci S\u00e2d\u0131k Dost (\"il secondo amico fedele\"), \u00c7im Makas\u0131 (\"le forbici per l'erba\"), Son Kavga (\"l'ultimo litigio\"), Al\u0131nyaz\u0131m (\"il mio destino\"), Kazanc\u0131 Yoku\u015fu (\"la salita di Kazanc\u0131\") e Kendimi Ar\u0131yorum (\"cerco me stesso\").\nGli ultimi anni e la morte.\nZeki M\u00fcren, a causa dei problemi cardiaci e del diabete, negli ultimi 6 anni della sua vita si allontan\u00f2 dallo show-biz e dai media. Si ritir\u00f2 nella sua villa di Bodrum. Descrisse questo periodo come un \"riposo personale\".\nIl 24 settembre 1996, marted\u00ec, durante il ricevimento organizzato in suo onore dalla televisione TRT di Smirne, mor\u00ec a causa di un arresto cardiaco. Una moltitudine di gente assistette ai suoi funerali, compresi capi di stato e religiosi. La sua tomba si trova nella sua citt\u00e0 natia, Bursa, nel cimitero di Emirsultan. \nNel suo testamento, lasci\u00f2 tutti i suoi beni a due associazioni benefiche, la T\u00fcrk E\u011fitim Vakf\u0131 (TEV), un'associazione che si occupa di sussidi all'istruzione e della costruzione di scuole, e il Mehmet\u00e7ik Vakf\u0131, associazione che assiste le famiglie dei mutilati e dei caduti in guerra. Fino al 2013 almeno 2251 studenti universitari hanno potuto studiare grazie alla borsa di studio conferita dal fondo di Zeki M\u00fcren. Inoltre, TEV e Mehmet\u00e7ik Vakf\u0131 hanno fatto costruire nel 2002 a Bursa l'Accademia di Belle Arti Zeki M\u00fcren. In questa scuola si forniscono tutt'oggi insegnamenti in molti rami artistici.\nDopo la morte del cantante, la sua casa di Bodrum fu trasformata dal Ministero della Cultura nel \"Museo artistico Zeki M\u00fcren\", inaugurato nel 2000 e aperto al pubblico.\nVita privata.\nZeki M\u00fcren non si spos\u00f2 mai. Riusc\u00ec a mantenere sempre attiva l'attenzione della gente nella Turchia degli anni '50 con i suoi costumi di scena che forzavano l'abitudinario e il comportamento sulla scena. Nonostante nei primi anni della sua carriera propendesse per un abbigliamento e uno stile di capelli pi\u00f9 comuni, negli anni seguenti si esib\u00ec con costumi spesso definiti eccentrici o femminili, capelli stravaganti e trucco. Non comp\u00ec mai una dichiarazione circa il suo orientamento sessuale e spesso fu fotografato e ricordato con attrici e cantanti famose. La pi\u00f9 nota \u00e8 la cantante pop Ajda Pekkan. \nDiscografia.\n\"Esistono inoltre altri 12 album pubblicati dalla Grafson Pl\u00e2k tra gli anni 1968-1974.\"\n\"Oltre ai titoli elencati, \u00e8 presente un congruo numero di album pubblicati all'estero con nomi differenti.\""}
{"id": "3096246", "revid": "1546202", "url": "https://it.wikipedia.org/wiki?curid=3096246", "title": "Sagredo", "text": "I Sagredo furono una famiglia patrizia veneziana, annoverata fra le cosiddette \"Case Nuove\". Nella seconda met\u00e0 del secolo XVII diedero alla Repubblica un doge, Nicol\u00f2 Sagredo.\nStoria.\nSecondo la leggenda, i Sagredo erano originari dell'antica Roma e passarono pi\u00f9 tardi in Dalmazia dove furono coinvolti nell'amministrazione locale. Il cognome deriverebbe \"secretum\", dai segreti che condividevano con gli imperatori riguardo al governo della regione. Nell'840 avrebbero lasciato Sebenico per raggiungere Venezia, venendo aggregati al Maggior Consiglio nel 1110.\nLeggende a parte, le prime attestazioni della casata compaiono negli atti pubblici attorno all'anno Mille e negli atti privati nel 1012, con il nome di \"Secreti\" e \"Segredi\".\nFurono tra le famiglie aristocratiche pi\u00f9 influenti, ricche e potenti di Venezia pressoch\u00e9 per tutta la durata della Serenissima Repubblica, raggiungendo l'apice della propria potenza nel corso del secolo XVII. Diede i natali non solo al suddetto doge ma anche a comandanti militari, uomini politici ed ecclesiastici (tra questi, un patriarca di Venezia).\nDopo la caduta della Serenissima, il governo imperiale di Vienna conferm\u00f2 la nobilt\u00e0 ai vari rami di questo casato con le Sovrani Risoluzioni datate 1\u00ba dicembre e 18 dicembre 1817, 2 dicembre 1819 e 10 novembre 1820. Giovanni Gerardo di Francesco Sagredo, inoltre, ottenne per s\u00e9 e per la propria discendenza il titolo di conte dell'Impero d'Austria.\nSagredo di Santa Ternita.\nNella met\u00e0 del Seicento re Luigi XIV concesse alla famiglia di apporre sullo stemma i tre gigli di Francia, per i meriti di Giovanni di Agostino, ambasciatore in oltralpe.\nSagredo di Santa Sofia.\n\u00c8 la linea che discende da Bernardo di Giovan Francesco, anche se il primo a trasferirsi nel palazzo di Santa Sofia fu Nicol\u00f2 di Zaccaria - l'unico doge che diede la casata. Precedentemente abitavano a palazzo Trevisan Cappello, luogo in cui Galileo Galilei ambient\u00f2 il \"Dialogo sopra i due massimi sistemi del mondo\", ponendo Giovan Francesco di Nicol\u00f2 tra gli interlocutori.\nI Sagredo di Santa Sofia si estinsero nel 1738, con la morte senza eredi maschi di Gerardo di Stefano. \nAll'epoca, i beni di famiglia erano organizzati in due fidecommessi. Il primo, istituito dal patriarca Alvise di Zaccaria, fu ceduto al Senato con un accordo sottoscritto dalla vedova Cecilia Grimani Calergi e dalle figlie Caterina e Marina. L'altro, istituito dallo stesso Gerardo, era destinato ai soli nipoti maschi, ma morirono tutti prematuramente; fu quindi ereditato da un lontano parente, Francesco Sagredo del ramo \"di Santa Ternita\"\nMembri illustri.\nCarlo Goldoni dedic\u00f2 Marina Sagredo Pisani la commedia ."}
{"id": "3096247", "revid": "767487", "url": "https://it.wikipedia.org/wiki?curid=3096247", "title": "Pisa Calcio 1998-1999", "text": "Questa pagina raccoglie i dati riguardanti il Pisa Calcio nelle competizioni ufficiali della stagione 1998-1999.\nStagione.\nDopo aver chiuso la stagione precedente a met\u00e0 classifica, il Pisa si presenta ai nastri di partenza della Serie C2 1998-1999 con il dichiarato obiettivo di salire in Serie C1.\nI presidenti Gerbi e Posarelli affidano la panchina a Francesco D'Arrigo.\nFin dall'inizio dell'annata la formazione nerazzurra mostra di essere all'altezza delle aspettative e chiude il girone di andata in testa (a pi\u00f9 4 dal Fiorenzuola).\nNel girone di ritorno la squadra inanella numerose vittorie consecutive e poi raggiunge un vantaggio sulle inseguitrici che tocca i 18 punti.\nAlla fine della stagione il Pisa vince il campionato, concludendo con 9 punti di vantaggio sulle tre inseguitrici (, e ) e ottenendo cos\u00ec la promozione in Serie C1.\nCapocannoniere della squadra \u00e8 Alessandro Muoio con 15 reti."}
{"id": "3096248", "revid": "1305772", "url": "https://it.wikipedia.org/wiki?curid=3096248", "title": "\u00de\u00f3r\u00f0r Sj\u00e1reksson", "text": "Biografia.\nCompose una \"dr\u00e1pa\" su \u00de\u00f3r\u00f3lfr Sk\u00f3lmsson, quattro strofe della quale si sono conservate all'interno delle saghe dei re. Compose anche una \"dr\u00e1pa\" alla memoria di sant'\u00d3l\u00e1fr Haraldsson, chiamata \"R\u00f3\u00f0adr\u00e1pa\" (\"Dr\u00e1pa della Croce\"), di cui una strofa \u00e8 sopravvissuta fino a noi. Nello \"Sk\u00e1ldskaparm\u00e1l\" si trovano alcune strofe di \u00de\u00f3r\u00f0r su soggetti differenti. Lo \"Sk\u00e1ldatal\" considera \u00de\u00f3r\u00f0r tra i poeti di corte di \u00d3l\u00e1fr Haraldsson e di Eir\u00edkr H\u00e1konarson.\nNella \"\u00d3l\u00e1fs saga Tryggvasonar en mesta\" c'\u00e8 una piccola storia che si attribuisce a \u00de\u00f3r\u00f0r. Durante il regno di \u00d3l\u00e1fr Haraldsson egli viaggi\u00f2 in Terra Santa con l'intenzione di visitare Gerusalemme. Lungo la strada incontr\u00f2 un misterioso uomo alto che parl\u00f2 con lui in lingua norrena avvisandolo di tornare indietro, perch\u00e9 la strada non era sicura. Lo straniero chiese a \u00de\u00f3r\u00f0r se conoscesse Hjalti Skeggjason, e \u00de\u00f3r\u00f0r gli disse che erano parenti grazie ad un matrimonio. Lo straniero chiese a \u00de\u00f3r\u00f0r di portare a Hjalti i suoi saluti, e gli narr\u00f2 una storia da raccontargli per fare in modo che lo riconoscesse. \u00de\u00f3r\u00f0r fece come promesso e quando ne parl\u00f2 ad Hjalti scopr\u00ec che l'uomo era \u00d3l\u00e1fr Tryggvason, ancora in marcia molto dopo la sconfitta nella battaglia di Svolder."}
{"id": "3096249", "revid": "19933", "url": "https://it.wikipedia.org/wiki?curid=3096249", "title": "Thord Siarekson", "text": ""}
{"id": "3096250", "revid": "287204", "url": "https://it.wikipedia.org/wiki?curid=3096250", "title": "Thordr Sjareksson", "text": ""}
{"id": "3096253", "revid": "287204", "url": "https://it.wikipedia.org/wiki?curid=3096253", "title": "Robert Demachy", "text": "Vita.\nLa giovent\u00f9 (1859-1875).\nL\u00e9on-Robert Demachy nasce a Saint-Germain-en-Laye,nei dintorni di Parigi, il 7 luglio del 1859. I genitori, Charles Adolphe Demachy (1818\u20131888) e Zo\u00e9 Girod de l'Ain (1827\u20131916), hanno altri due figli, Charles Am\u00e9d\u00e9e (1852\u20131911) e Adrien \u00c9douard (1854\u20131927), e una figlia, Germaine (1856-1940?). Il padre Charles \u00e8 un banchiere e la famiglia di Demachy \u00e8 benestante. Robert non ha bisogno di lavorare per vivere. Curiosamente in giovent\u00f9 decide di eliminare dal suo nome la prima parte ed \u00e8 universalmente noto solo come \u201cRobert\u201d.\nI primi anni della vita di Demachy, trascorsi nella villa di famiglia al numero 13 di Rue Fran\u00e7ois Premier a Parigi, sono idilliaci. L'estate la passa di solito nella villa di \u201cVillers-sur-Mer\u201d in Normandia. Viene educato nella scuola dei Gesuiti di Parigi, parla correntemente inglese ed \u00e8 un buon musicista. Suona il violino.\nCirca nel 1870, Demachy, la madre e i fratelli lasciano Parigi per Bruxelles per evitare i rischi connessi alla guerra Franco Prussiana. Il padre rimane invece a Parigi.\nAlla maggiore et\u00e0 Robert Demachy \u00e8 volontario nell'esercito, ma per breve tempo. Subito dopo, alla met\u00e0 degli anni '80 lo troviamo a frequentare i caff\u00e8 parigini ed a partecipare attivamente alla vita bohemienne della citt\u00e0. \u00c8 in questi anni che Robert inizia a ritrarre i padroni dei caff\u00e8 e la gente per le strade di Parigi. Una pratica che non abbandoner\u00e0 mai per il resto della sua vita.\nI primi anni (1876-1899).\nAd un certo punto alla fine degli anni '80 del 1800 inizia a fotografare. Non \u00e8 noto chi o cosa abbia influito sulla sua scelta, quello che \u00e8 noto \u00e8 che spender\u00e0 i prossimi trenta anni della sua vita a fare fotografie ed a scrivere intensamente sulla fotografia. Dato che la disponibilit\u00e0 di denaro per lui non \u00e8 certo un problema, potendovi dedicare ampiamente tempo e mezzi, diventer\u00e0 in breve tempo perfettamente padrone della tecnica.\nNel 1882 Demachy viene ammesso nella \u201cSoci\u00e9t\u00e9 Fran\u00e7aise de Photographie\u201d, che gli consente di venire a contatto con alcuni dei fotografi pi\u00f9 influenti d'Europa. \nNon \u00e8 per\u00f2 in accordo con la visione conservativa di molti fotografi e per questo motivo nel 1888 si mette d'accordo con Maurice Bucquet per formare un nuovo club, il \u201cPhoto-Club de Paris\u201d. I membri di questo club si rifanno all'estetica della fotografia pittorialista e il ruolo del Photo-Club \u00e8 simile in Francia al ruolo della Photo-Secession negli stati Uniti .\nNel 1889, mentre \u00e8 in visita alla Esposizione Universale di Parigi, incontra Julia Adelia Delano. Adelia appartiene ad un'importante famiglia degli Stati Uniti ed \u00e8 una lontana parente del futuro presidente Franklin Delano Roosevelt. Nel maggio del 1893 Robert e Adelia si sposano a Parigi, si trasferiscono nella residenza di famiglia di lui in Rue Fran\u00e7ois Premier. E avranno due figli maschi, Robert-Charles, nel 1894, e Jacques Fran\u00e7ois nel 1898. Jacques diventer\u00e0 poi un noto illustratore di moda.\nNel 1890 Demachy \u00e8 uno dei primi francesi a possedere un'automobile, una Panhard. Ne avr\u00e0 altre tre, tutte dello stesso modello.\nNel 1894 inizia ad utilizzare per la stampa delle sue fotografie la tecnica della gomma bicromata un processo introdotto da poco da A. Rouill\u00e9-Ladev\u00e8ze al Salone di Parigi.\nIn particolare Demachy ama manipolare in maniera molto pesante sia il negativo di partenza che la successiva stampa. Egli contribuir\u00e0 molto al successo di questa tecnica e della conseguente estetica fra i fotografi francesi. Nello stesso anno organizza, con i fotografi Constant Puyo, Le Begue e Bucquet il primo Salone basato sui principi estetici del Photo-Club.\nNel 1895 la sua esposizione di stampe alla gomma bicromata contribuisce alla sua notoriet\u00e0 internazionale e nello stesso anno viene accettato nel prestigioso club londinese The Linked Ring.\nNel 1897 pubblica il suo primo libro insieme a Alfred Maskell, \"L'acquatinta fotografica, ovvero il processo della gomma bicromata (Photo-aquatint or Gum Bichromate Process)\" Londra: Hazell, Watson &amp; Vinery\nNel 1898 entra in corrispondenza con Stieglitz, i due manterranno fitti contatti epistolari per almeno quindici anni.\nMaestro della Fotografia (1900-1913).\nDurante questi anni Demachy continua a scrivere sulla fotografia e presto diventa uno degli autori pi\u00f9 prolifici sul tema. Durante la vita scrive non meno di mille articoli sull'estetica fotografica e sulla manipolazione delle stampe.\nNel periodo fra il 1900 e il 1913 Demachy espone per cinque volte le sue stampe alla Royal Photographic Society di Londra:\nAll'epoca una mostra personale era considerata un grande onore per qualsiasi fotografo, ma cinque in soli dieci anni era senza precedenti. Il critico A.J. Anderson scrisse \u201cin verit\u00e0, Robert Demachy non \u00e8 un uomo, ma un miracolo\u201d\nOgni mostra segna un nuovo successo della sua carriera. Nel 1904 sei sue fotografie sono pubblicate sulla famosa rivista di Alfred Stieglitz Camera Work \nNello stesso anno inizia a sperimentare una tecnica nota come Oleotipia, una tecnica di stampa inventata quello stesso anno da G.E.H Rawlins. Anche questa tecnica permette un grande controllo sulla stampa consentendo a Demachy di fondere ancora pi\u00f9 intimamente l'estetica pittorica con quella fotografica.\nOvviamente in molti suoi scritti Demachy ci tiene a precisare che non basta utilizzare queste tecniche di manipolazione per rendere una fotografia un'opera d'arte. Un vero artist\u00e0 \u2013 dir\u00e0 - deve sapere dove porre l'accento, ridurre la definizione e dove nascondere o esaltare le forme, pi\u00f9 che sapere come farlo. \nNel 1905 Demachy entra a far parte della Royal Photographic Society. Lui e il pittorialista Costantin Puyo selezionano le foto dei francesi per la mostra della societ\u00e0. Ne fanno parte venti loro immagini. \nAll'incirca nel 1906 abbandona il processo della gomma bichromata in favore della stampa al bromolio, una tecnica derivata dalla Oleotipia messa a punto da E. J. Wall e ulteriormente perfezionata da Demachy stesso. Con Puyo scrive e pubblica \"Proc\u00e9d\u00e9s d'art en photographie\" (Paris: Photo-Club de Paris).\nContinua la ricerca di nuovi modi per manipolare le sue immagini e, nel 1911, perfeziona la tecnica di stampa al bromolio. Negli anni successivi espone le sue fotografie a Parigi, Vienna, Londra e New York.\nIl molto tempo dedicato da Demachy alla fotografia lo porta a trascurare la moglie Adelia, che nel 1909 chiede ed ottiene il divorzio. All'epoca un divorzio faceva ancora scandalo. Adelia si risposa due anni dopo.\nGli ultimi anni (1914-1936).\nSenza dare spiegazioni Demachy smette improvvisamente di fare fotografie nel 1914. Si rifiuta persino di scattare le foto ricordo dei nipoti. Nessuno \u00e8 stato in grado di spiegare un cos\u00ec repentino cambiamento. La cosa coincide con l'inizio della prima guerra mondiale. Non vi sono tuttavia prove che vi sia un collegamento fra le due cose. Non smette tuttavia di disegnare e di partecipare a qualche mostra.\nDopo la morte della madre, nel 1916, Demachy si trasferisce prima in un appartamento a Montmarte e successivamente in campagna. Sua unica compagnia di rilievo: i suoi cani.\nDemachy muore per aterosclerosi il 29 dicembre del 1936. Due giorni dopo \u00e8 tumulato nella tomba di famiglia, al cimitero monumentale di P\u00e8re Lachaise a Parigi.\nPrima di morire distrugge tutti i suoi disegni e dona le fotografie alla Royal Photographic Society e al Photo-Club de Paris.\nBibliografia.\n\"Robert Demachy, Photographe\"; Parigi, 1980.\n\"AA VV Piccolo trattato sui procedimenti fotografici al pigmento\"; Arezzo, Camera Chiara"}
{"id": "3096254", "revid": "767487", "url": "https://it.wikipedia.org/wiki?curid=3096254", "title": "Miss Bahamas", "text": "Miss Bahamas \u00e8 un concorso di bellezza femminile annuale, attraverso il quale vengono scelte le rappresentanti delle Bahamas per Miss Universo e Miss Mondo."}
{"id": "3096255", "revid": "2014155", "url": "https://it.wikipedia.org/wiki?curid=3096255", "title": "Elisabetta di Prussia", "text": "Famiglia d'origine.\nSuo padre era il principe Federico Guglielmo Carlo di Prussia, il figlio pi\u00f9 giovane del re Federico Guglielmo II di Prussia e di sua moglie Federica Luisa d'Assia-Darmstadt; sua madre era la principessa Maria Anna d'Assia-Homburg, figlia del langravio Federico V d'Assia-Homburg e di sua moglie la principessa Carolina d'Assia-Darmstadt. Nata nel Castello di Berlino, Elisabetta crebbe nel Castello di Fischbach a Schmiedeberg, nei Monti dei Giganti, insieme ai suoi fratelli Valdemaro ed Adalberto, e con la sorella Maria, futura Regina di Baviera.\nMatrimonio.\nSpos\u00f2 il 22 ottobre 1836 a Berlino il principe Carlo d'Assia, figlio Luigi II d'Assia, granduca d'Assia e del Reno dal 1830 al 1848, e di Guglielmina di Baden.\nSi tratt\u00f2 di un matrimonio ritenuto tempestoso: Carlo ritenne difatti la sposa brutta e noiosa, mentre Elisabetta, dal canto suo, ritenne il marito freddo e poco amorevole.\nCi\u00f2 nonostante, la Principessa prest\u00f2 particolare attenzione alla sua nuova patria, dedicandosi alla cura dei poveri. A tal fine nel 1858 fond\u00f2 a Darmstadt, di propria iniziativa, il \"Diakonissenhaus Elisabethenstift\", una Fondazione dedicata a Sant'Elisabetta ed istituente case per diaconesse protestanti. Elisabetta contribu\u00ec personalmente alla sua costruzione, donando 10.000 fiorini. Accanto a tale iniziativa, la Principessa si dimostr\u00f2 innovativa per carit\u00e0 e piet\u00e0 anche nel suo palazzo della Wilhelminenstra\u00dfe. Ella raccolse intorno a s\u00e9 i circoli di risveglio religioso della citt\u00e0 ed incaric\u00f2 il Predicatore di Corte di organizzare attivit\u00e0 rivolte al benessere pubblico.\nLa citt\u00e0 di Darmstadt deve ad Elisabetta anche uno dei suoi pi\u00f9 grandi tesori, la Madonna dipinta da Holbein nel 1526, che ha guadagnato notoriet\u00e0 come \"Madonna di Darmstadt\" e che nel 1871 suscit\u00f2 grande clamore in quella controversia artistica passata alla storia come \"Dresdner Holbeinstreit\".\nL'opera d'arte fu portata nel 1822 in Germania dove fu esposta a Berlino, nel salone del compositore Gaspare Spontini, che l'aveva ottenuta da suo fratello, un mercante d'arte. Il padre di Elisabetta, il principe Guglielmo di Prussia, acquist\u00f2 il dipinto come regalo di compleanno per sua moglie, la principessa Marianna. La tela rimase nel Castello di Berlino fino al 1852 quando, dopo la morte del principe Guglielmo, Elisabetta la port\u00f2 con s\u00e9 a Darmstadt dopo averla ricevuta in eredit\u00e0. Dal 2011 l'opera \u00e8 di propriet\u00e0 della Collezione W\u00fcrth, e sar\u00e0 esposta nel 2012 nella citt\u00e0 di Schw\u00e4bisch Hall.\nDal 1848 il fratello maggiore del principe Carlo regn\u00f2 come Granduca Luigi III. Sua moglie Matilde Carolina mor\u00ec senza figli nel 1862. Nello stesso anno il primogenito di Elisabetta e Carlo, Luigi spos\u00f2 la seconda figlia della Regina Vittoria, la Principessa Alice. Il matrimonio era stato programmato in origine per il 1861, ma dovette essere rinviato all'anno successivo, a causa della morte del Principe Alberto, il padre della sposa. Con la nuora Elisabetta ebbe buoni rapporti.\nIn seguito il Granduca Luigi III si ritir\u00f2 nel suo Castello di Seeheim e il principe Carlo e la sua famiglia lasciarono il Palazzo Reale di Darmstadt, in cui si trasferirono Luigi ed Alice, che allora volta lasciarono il Palazzo di Kranichstein.\nNegli anni compresi tra il 1862 ed il 1878 Alice dispieg\u00f2 un'intensa attivit\u00e0, quasi fosse consapevole che la sua vita non era destinata a durare a lungo. Il 20 marzo 1877 il principe Carlo mor\u00ec all'et\u00e0 di 68 anni. Il 13 giugno dello stesso anno il Granduca lo segu\u00ec, cosicch\u00e9 il figlio di Elisabetta sal\u00ec al trono come Granduca Luigi IV dell'Assia. Il 14 dicembre dell'anno successivo, la giovane granduchessa Alice mor\u00ec all'et\u00e0 di soli 35 anni, vittima della difterite, che aveva contratto dai suoi stessi figli.\nLa principessa Elisabetta assunse cos\u00ec il ruolo di prima donna di Corte e funse da madre per i nipoti rimasti prematuramente orfani. Tuttavia negli ultimi anni ingrass\u00f2 sino a divenire obesa. La principessa visse sino a poter assistere al matrimonio della nipote Vittoria con il Principe Luigi Alessandro di Battenberg, e mor\u00ec il 21 marzo 1885 all'et\u00e0 di 70 anni a Bessungen, sobborgo di Darmstadt.\nFigli.\nElisabetta fu la nonna paterna della Principessa Alice divenuta, come il nome di Alessandra F\u00ebdorovna, l'ultima zarina di Russia. Attraverso sua nipote Vittoria, ella \u00e8 inoltre un'antenata del Principe Filippo."}
{"id": "3096265", "revid": "1431409", "url": "https://it.wikipedia.org/wiki?curid=3096265", "title": "Richard Thomas (attore)", "text": "\u00c8 celebre per aver interpretato John Boy nella serie televisiva degli anni settanta \"Una famiglia americana\" e Bill Denbrough da adulto nella miniserie TV \"It\" del 1990.\nBiografia.\nPer anni Richard Thomas \u00e8 stato il prototipo del bravo adolescente americano proposto dalla televisione statunitense negli anni settanta. Il suo nome \u00e8 rimasto infatti legato al personaggio di John Boy nella serie \"Una famiglia americana\", che interpret\u00f2 in 125 episodi dal 1971 al 1978. \nUn ruolo analogo, ma in diverso contesto, fu quello in \"Radici\" (1977), in cui interpret\u00f2 il figlio ribelle di un colonnello sudista (Henry Fonda), che si innamora di una donna di colore. Tra le sue altre apparizioni televisive, da ricordare quelle nelle serie \"Le avventure della famiglia Robinson\" (1998-1999), \"Just Cause\" (2002-2003) e \"The Americans\" (2013-2016)."}
{"id": "3096271", "revid": "287204", "url": "https://it.wikipedia.org/wiki?curid=3096271", "title": "Miss Universo Germania", "text": ""}
{"id": "3096274", "revid": "287204", "url": "https://it.wikipedia.org/wiki?curid=3096274", "title": "Epilico", "text": "Biografia.\nEsponente della commedia antica, Epilico non \u00e8 collocabile cronologicamente, anche perch\u00e9 \"Suda\" menziona anche un altro Epilico, fratello del commediografo Cratete di Atene, ma, poich\u00e9 \u00e8 indicato come epico, sussiste il dubbio se si tratti della stessa persona.\nCommedie.\nSono pervenuti alcuni frammenti di una sola commedia, \u039a\u03bf\u03c1\u03b1\u03bb\u03af\u03c3\u03ba\u03bf\u03c2 (\"Il ragazzetto\"), che utilizzava, per il protagonista del dramma, un termine di origine cretese."}
{"id": "3096275", "revid": "729019", "url": "https://it.wikipedia.org/wiki?curid=3096275", "title": "Battaglia di Coulmiers", "text": "La battaglia di Coulmiers fu combattuta nel contesto della guerra franco-prussiana, poco fuori dalla citt\u00e0 di Orl\u00e9ans, tra le forze bavaresi di Ludwig von der Tann e un esercito francese repubblicano comandato da Louis d'Aurelle de Paladines. La vittoria della battaglia consent\u00ec la riconquista ai francesi della citt\u00e0 di Orl\u00e9ans, occupata dalle forze prussiane alcune settimane prima nell'omonima battaglia. La citt\u00e0 sar\u00e0 tuttavia riconquistata dai prussiani definitivamente il 5 dicembre.\nSvolgimento.\nA Salbris, Charles de Freycinet, collaboratore di Gambetta come delegato alla guerra nel governo di difesa nazionale, e i generali francesi decisero la riconquista di Orl\u00e9ans da ovest e da sud con una forza di 120.000 uomini. L'obbiettivo era distruggere e costringere alla resa l'armata di Ludwig Von der Tann. Aurelle prevedeva che Tann sarebbe stato costretto all'ingabbiamento nella citt\u00e0, mentre le forze francesi avrebbero circondato la citt\u00e0 l'11 novembre. Tann, probabilmente per evitare un simile esito, procedette verso i francesi al comando di 20.000 uomini gi\u00e0 l'8 novembre, operando una scelta rischiosa, per sfidarli in campo aperto e i due eserciti si incontrarono il giorno dopo a ovest di Orl\u00e9ans presso Coulmiers.\nNella tarda mattinata Tann veniva gi\u00e0 impegnato da una grossa parte delle forze di Aurelle. All'1,30 del pomeriggio i francesi tentarono una prima volta di sfondare le linee tedesche, con i bavaresi che, avendo esaurito le cartucce, assistettero impotenti al respingimento delle fore nemiche operato dalle proprie artiglierie. Il generale Etienne Barry lanci\u00f2 un secondo attacco alle 3,00 del pomeriggio, riuscendo ad isolare una divisione bavarese. L'attacco dei francesi fu mediocremente coordinato (essi si valsero in battaglia anche di cannoni navali da 12 cm per la carenza di artiglieria di terra) e i bavaresi si distinsero per la tenacia nei combattimenti.\nI francesi apparivano incapaci di forzare le deboli difese bavaresi e il generale Barry dovette ritirarsi in disordine alla testa dei suoi \"mobiles\". Barry rinnov\u00f2 l'attacco a sera, ma scopr\u00ec che Von der Tann si era gi\u00e0 ritirato ad est per riunirsi con la 22\u00aa divisione avendo ceduto alla pressione dell'Ammiraglio Jaur\u00e9guibery sul fianco. Mentre Tann procedeva a ritirarsi verso Artenay e Toury sotto il primo duro freddo invernale, Aurelle pot\u00e9 liberare Orl\u00e9ans tra il suono delle campane festanti il 10 novembre informando Trochu e Gambetta dell'inusitata vittoria.\nLa perdita della citt\u00e0 suscit\u00f2 le ire del comandante supremo prussiano von Moltke, il quale impose che Tann tornasse al comando di un singolo corpo d'armata e che le sue truppe subissero il degradamento a forze secondarie."}
{"id": "3096280", "revid": "767487", "url": "https://it.wikipedia.org/wiki?curid=3096280", "title": "Pisa Calcio 1999-2000", "text": "Questa pagina raccoglie i dati riguardanti il Pisa Calcio nelle competizioni ufficiali della stagione 1999-2000.\nStagione.\nDopo aver vinto senza grossi ostacoli il precedente campionato di Serie C2, il Pisa si presenta alla partenza della Serie C1 1999-2000 con l'obiettivo di ottenere qualcosa in pi\u00f9 di una semplice salvezza.\nI presidenti Gerbi e Posarelli confermano in panchina Francesco D'Arrigo e fanno diversi acquisti che consentono ai nerazzurri di essere fra le protagoniste del campionato.\nAll'inizio dell'annata la formazione nerazzurra inizia con una vittoria, seguita da alcune sconfitte (tra le quali l'1-2 interno coi rivali del ), dall'autunno i nerazzurri iniziano per\u00f2 ad ottenere una certa continuit\u00e0 di risultati che gli consentono di collocarsi tra le prime della classe.\nIn primavera addirittura il Pisa sembra poter lottare per il titolo, speranza aumentata dopo la vittoria 1-0 sul capolista alla terz'ultima giornata, i bianconeri senesi per\u00f2 tengono il passo e riescono a vincere il campionato, relegando i nerazzurri in seconda posizione per solo un punto.\nNonostante sia solo una neo-promossa il Pisa si presenta dunque all'inizio dei play-off per l'accesso alla serie B come la favorita, ma inaspettatamente viene eliminato in semifinale dai reggiani del che dopo l'1-1 dell'andata in Emilia riescono a vincere a Pisa con gol di Massimiliano Vieri al 94\u00b0. Nell'inattesa finale il Brescello sar\u00e0 poi sconfitto dal Cittadella.\nUna soddisfazione per i tifosi pisani nella stagione \u00e8 stata comunque la conquista della Coppa Italia di Serie C, rimasta ad ora unica nella storia dei nerazzurri, grazie alla vittoria in finale sull' (pisani sconfitti 0-1 al Partenio, ma in grado di ribaltare la situazione con un 3-0 nella gara di ritorno)."}
{"id": "3096281", "revid": "124808", "url": "https://it.wikipedia.org/wiki?curid=3096281", "title": "Christopher Perry Halliwell", "text": ""}
{"id": "3096287", "revid": "287204", "url": "https://it.wikipedia.org/wiki?curid=3096287", "title": "Eccellenza Veneto 1993-1994", "text": "Il campionato italiano di calcio di Eccellenza regionale 1993-1994 \u00e8 stato il terzo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Veneto."}
{"id": "3096294", "revid": "1266208", "url": "https://it.wikipedia.org/wiki?curid=3096294", "title": "Serie A 1960 (hockey su pista)", "text": "La Serie A 1960 \u00e8 stata la 37\u00aa edizione (l'11\u00aa a girone unico), del torneo di primo livello del campionato italiano di hockey su pista. La competizione ha avuto inizio il 21 maggio e si \u00e8 conclusa il 24 settembre 1960.\nLo scudetto \u00e8 stato conquistato dall per la seconda volta nella sua storia.\nStagione.\nNovit\u00e0.\nNel 1960 la serie A vide ai nastri di partenza dieci club. Al torneo parteciparono: , , , , , , , , e la neopromossa .\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in Serie B.\nAvvenimenti.\nIl campionato inizi\u00f2 il 21 maggio e si concluse il 24 settembre 1960. Il torneo venne dominato dall'Amatori Modena. La squadra emiliana prese la testa solitaria del campionato alla sesta giornata e non la lasci\u00f2 pi\u00f9 per tutto il resto della stagione collezionando 15 vittorie, 2 pareggi e 1 sola sconfitta laureandosi per la seconda volta nella sua storia campione d'Italia. Il Monza arriv\u00f2 ancora una volta secondo a tre lunghezze dal Modena mentre al terzo posto si classific\u00f2 il Novara campione uscente; fece un buon campionato anche l'altra compagine di Novara, l'Amatori che arriv\u00f2 al quarto posto in classifica. Retrocedettero in Serie B la Pirelli di Milano e il Forza e Costanza di Brescia. Renzo Zaffinetti dell'Amatori Novara segnando 74 reti vinse la classifica dei cannonieri.\nClassifica finale.\nLegenda:\nNote:"}
{"id": "3096297", "revid": "1442080", "url": "https://it.wikipedia.org/wiki?curid=3096297", "title": "Montgomery Open", "text": "Il Montgomery Open \u00e8 stato un torneo di tennis facente parte del Grand Prix giocato nel 1979 a Montgomery (Alabama) negli Stati Uniti su campi in cemento."}
{"id": "3096302", "revid": "287204", "url": "https://it.wikipedia.org/wiki?curid=3096302", "title": "Filillio", "text": "Biografia.\nFilillio viene annoverato tra gli ultimi rappresentanti della commedia antica e i primi della commedia di mezzo; fu contemporaneo di Diocle di Fliunte e di Sannirione e sembra che abbia introdotto alcune innovazioni, come le torce accese sulla scena. \nSembra, inoltre, che fosse in piena attivit\u00e0 prima del 392 a.C., anno della rappresentazione delle \"Ecclesiazuse\" di Aristofane.\nCommedie.\nLa \"Suda\" riporta alcuni titoli di Filillio\u02d0 \u0391\u1f30\u03b3\u03b5\u03cd\u03c2 (\"Egeo\"), \u0391\u1f54\u03b3\u03b7 (\"Auge\"), \u1f0c\u03bd\u03c4\u03b5\u03b9\u03b1, \u0394\u03c9\u03b4\u03b5\u03ba\u03ac\u03c4\u03b7 (\"La dodicesima notte\"), \u1f29\u03c1\u03b1\u03ba\u03bb\u1fc6\u03c2 (\"Eracle\"), \u03a0\u03bb\u03cd\u03bd\u03c4\u03c1\u03b9\u03b1 \u1f22 \u039d\u03b1\u03c5\u03c3\u03b9\u03ba\u03ac\u03b1 (\"Plynteria, o Nausicaa\"), \u03a0\u03cc\u03bb\u03b9\u03c2 (\"La citt\u00e0\"), \u03a6\u03c1\u03b5\u03c9\u03c1\u03cd\u03c7\u03bf\u03c2 (\"Lo scavatore di pozzi\"), \u1f08\u03c4\u03b1\u03bb\u03ac\u03bd\u03c4\u03b7 (\"Atalanta\"), \u1f19\u03bb\u03ad\u03bd\u03b7 (\"Elena\").\nDai titoli e dai frammenti pervenuti, Filillio appare come uno dei tanti commediografi di passaggio tra \"archaia\" e \"mese\", con attenzione alla parodia mitologica euripidea e alla rappresentazione di caratteri della quotidianit\u00e0 ateniese."}
{"id": "3096304", "revid": "38120", "url": "https://it.wikipedia.org/wiki?curid=3096304", "title": "Canzoni ed Appunti", "text": ""}
{"id": "3096305", "revid": "1442080", "url": "https://it.wikipedia.org/wiki?curid=3096305", "title": "Montgomery Open 1979", "text": "Il Montgomery Open 1979 \u00e8 stato un torneo di tennis giocato sul cemento. \u00c8 stata la 1\u00aa edizione del Montgomery Open che fa parte del Colgate-Palmolive Grand Prix 1979. Si \u00e8 giocato a Montgomery (Alabama) negli Stati Uniti dal 12 al 18 giugno 1979.\nCampioni.\nSingolare.\n Trey Waltke ha battuto in finale Vince Van Patten 6-2, 4-6, 7-5\nDoppio.\n Eric Friedler / Erik Van Dillen hanno battuto in finale Tom Leonard / Jerry Van Linge 4-6, 6-3, 7-6"}
{"id": "3096310", "revid": "223320", "url": "https://it.wikipedia.org/wiki?curid=3096310", "title": "Miss Universo Svezia", "text": ""}
{"id": "3096311", "revid": "729019", "url": "https://it.wikipedia.org/wiki?curid=3096311", "title": "Framestore", "text": "La Framestore \u00e8 un'azienda britannica, specializzata negli effetti speciali, vincitrice di due Oscar ai migliori effetti speciali, con sede in Chancery Lane a Londra. Formatasi nel 1986, ha acquisito la \"Computer Film Company\" nel 1997. La societ\u00e0 opera su diverse aree: lungometraggi, spot pubblicitari, video musicali, film d'animazione e digitali.\nStoria.\nFramestore \u00e8 stata fondata nel 1986 da Sharon Reed, William Sargent, Jonathan Hills, Mike McGee ed Alison Turner. A partire dalla prima applicazione tecnologica per la creazione di grafica ed effetti visivi, il lavoro dell'azienda venne premiato, partecipando a spot pubblicitari, video musicali, grafica televisiva e a fiction televisivi. Nel 1994 istituita la sua prima divisione per gli effetti speciali nei film.\nFramestore acquis\u00ec la \"Computer Film Company\" nel 1997, societ\u00e0 che \u00e8 stata tra le prime a sperimentare gli effetti digitali nei film, sviluppando una tecnologia per la scansione della pellicola digitale. La CFC \u00e8 stata fondata a Londra nel 1984 da Mike Boudry, Wolfgang Lempp (ora CTO di Filmlight) e Neil Harris (Lightworks), partecipando a pi\u00f9 di 200 lungometraggi.\nI risultati conseguiti nel cinema da Framestore e CFC sono riconosciuti da tutta l'industria cinematografica; nel 2008, Framestore ha vinto il suo primo Oscar ai migliori effetti speciali per La bussola d'oro, film che ha anche vinto il BAFTA Award, mentre nel 2014 vince l'Oscar per Gravity nella medesima categoria. Framestore inoltre \u00e8 stata nominata agli Oscar anche nel 2007 (\"Superman Returns\") e 2009 (\"Il cavaliere oscuro\")."}
{"id": "3096312", "revid": "767487", "url": "https://it.wikipedia.org/wiki?curid=3096312", "title": "Mata Hari (film 1931)", "text": "Mata Hari \u00e8 un film del 1931 diretto da George Fitzmaurice, con Greta Garbo nel ruolo della celebre spia-danzatrice.\nTrama.\nNella Parigi del 1917, durante la Prima guerra mondiale, la danzatrice esotica Mata Hari \u00e8 una delle maggiori attrazioni della vita notturna, ma anche una delle pi\u00f9 abili spie al servizio della Germania, che sfrutta del suo fascino misterioso per intessere relazioni con le importanti autorit\u00e0 militari presenti nella capitale francese, come il generale russo Shubin, con il quale ha maturato una particolare intimit\u00e0.\nIl giovane tenente Rosanoff, appena arrivato in citt\u00e0, si innamora di lei al primo sguardo e Mata Hari non si fa alcuno scrupolo ad approfittarne per sottrargli, a sua insaputa, le importanti informazioni che \u00e8 incaricato di riportare in volo fino in Russia. Quando per\u00f2 la donna si rende conto di ricambiarne il sentimento, segna il proprio tragico destino.\nEdizioni Home Video.\nDopo l'edizione dvd della Warner, al momento esiste anche un'altra edizione italiana dvd del film, distribuita da DNA Srl (in doppio formato video: originale 1.33:1 ed anamorfico 1.78:1). Il film \u00e8 stato editato con il contributo dello studioso di Storia del Cinema Riccardo Cusin. Questa versione \u00e8 disponibile anche in streaming su alcune piattaforme. Questo dvd contiene anche un altro film con la Garbo: LA CARNE E IL DIAVOLO (1926)."}
{"id": "3096314", "revid": "767487", "url": "https://it.wikipedia.org/wiki?curid=3096314", "title": "Saverio Grandi", "text": "\u00c8 uno degli autori di canzoni Italiane pi\u00f9 importante e influente nell'intero panorama della discografia.\nHa pubblicato pi\u00f9 di 300 canzoni, e, ad oggi 105 singoli.\nAutore di canzoni di molti artisti di successo, come Eros Ramazzotti, Vasco Rossi, Gianni Morandi, Patty Pravo, Mango, Il Volo, Mietta, Luca Carboni, Laura Pausini, Irene Grandi, Fiorella Mannoia, Raf, Anna Tatangelo, Alessandra Amoroso, Emma Marrone, Annalisa, Marco Carta, Valerio Scanu, Virginio, Marco Mengoni, Chiara.\nHa collaborato a lungo con gli Stadio, di cui \u00e8 anche produttore discografico, per i quali ha scritto i principali singoli dal 1988 ad oggi. Ha anche prodotto dischi di Valerio Scanu, Taglia 42, Mariadele, Senhit e Elettromoka.\nHa fondato nel 1997 il gruppo Taglia 42 con i quali ha pubblicato 2 dischi e partecipato al Festival di Sanremo.\n\"Un senso\" cantata da Vasco Rossi ha vinto il Nastro d'argento per la miglior canzone originale e \"Benedetta passione\", cantata da Laura Pausini, \u00e8 uno dei singoli con i quali Laura ha vinto il suo primo Grammy Award.\nHa vinto un Premio Lunezia e un Premio SIAE.\nHa vinto come autore la 66\u00aa edizione del Festival di Sanremo 2016 con il brano \"Un giorno mi dirai\" scritto insieme a Luca Chiaravalli e Gaetano Curreri.\nNella stessa edizione il brano ha vinto anche il premio per la \"Miglior Musica\" ed il \"Premio Sala stampa Lucio Dalla\"\nNel 2021 firma come autore assieme a Vasco Rossi e a Saverio Principini \"Una canzone d'amore buttata via.\"\nDiscografia come cantante.\nAlbum.\nSingoli"}
{"id": "3096321", "revid": "767487", "url": "https://it.wikipedia.org/wiki?curid=3096321", "title": "Jerusalema", "text": "Jerusalema \u00e8 un film sudafricano del 2008 scritto e diretto da Ralph Ziman. \u00c8 stato selezionato dall'Academy per la nomination all'Oscar come miglior film straniero, senza per\u00f2 arrivare in finale, ma ha invece vinto nel 2009 la XII edizione dello Zanzibar International Film Festival.\nProduzione.\n\"Jerusalema\" \u00e8 basato sulla storia vera di Lucky Kunene, un malvivente che negli anni novanta riusc\u00ec a prendere possesso del mercato immobiliare del quartiere malfamato Hillbrow di Johannesburg, noto per essere stato un ghetto bianco durante il periodo dell'apartheid e per essere sempre pi\u00f9 decaduto fino ad essere, oggi, un quartiere i cui convive lo slum urbano e l'area residenziale di alto livello (normalmente in possesso della malavita). Ralph Ziman ha indagato sulla storia di Kunene intervistando giornalisti, poliziotti, assistenti sociali ed avvocati e venendo infine a scoprire che l'usurpazione di un palazzo tramite coercizione illegale \u00e8 un fenomeno molto comune nella zona, ed ha scritto il suo film sulla base delle sue ricerche per realizzare con il suo film uno \u00absguardo realistico e duro su Johannesburg, ma anche riflettere le speranze e le aspirazioni dei suoi cittadini. Quando si guarda a Hillbrow da lontano, sembra una citt\u00e0 splendente sulla collina, la Nuova Gerusalemme che sar\u00e0 la nostra salvezza, ma quando si arriva sulla sua strada, si trova un'altra storia\u00bb. Per questo il regista ha usato nel film il canto popolare \"Jerusalema\" dicendo che \u00abpotrebbe sembrare una cosa piuttosto cinica, ma sottolinea anche un senso continuo di speranza\u00bb. Oltre alla narrazione della storia di Kunene, Ziman ha tentato anche di ricercare l'eventuale parallelismo fra l'ondata criminale della zona con i continui cambi politici a cui \u00e8 soggetto il paese.\nIl produttore Tendeka Matatu ha affermato che anche il background dei personaggi \u00e8 basato sulle ricerche per il film: \u00ababbiamo incontrato molti veterani dell'MK che vivono sul baratro della povert\u00e0 e che, dopo aver combattuto per una vita migliore, ora si sentono traditi\u00bb.\nLa produzione di \"Jerusalema\" \u00e8 stata molto difficile: il regista ha faticato a trovare i fondi quando il South Africa's National Film and Video Foundation ha rifiutato di investire nel film. Nonostante infine si sia riusciti a trovare dei soldi, Ziman ha comunque commentato che erano meno di quelli che lui stesso aveva avuto a disposizione per girare dei videoclip musicali raccontando di aver \u00abusato skateboard come fossero telecamere dolly e telecamere di vecchia generazione per girare. Abbiamo dovuto ridurre il personale, ma credo che nessuno che vedr\u00e0 il film se ne accorger\u00e0\u00bb."}
{"id": "3096323", "revid": "287204", "url": "https://it.wikipedia.org/wiki?curid=3096323", "title": "Sannirione", "text": "Biografia.\nSannirione viene annoverato tra gli ultimi rappresentanti della commedia antica e i primi della commedia di mezzo; fu contemporaneo di Diocle di Fliunte e di Filillio.\n\u00c8 ricordato burlescamente da alcuni autori antichi per la sua magrezza, tanto che Strattis lo paragona ad uno scheletro, mentre Aristofane lo sceglie come rappresentante dei poeti comici, insieme a Meleto per i tragici e Cinesia per i ditirambici, nella discesa nel regno dei morti.\nCommedie.\nLe sue commedie sono andate perdute e di esse restano solo 13 frammenti. Il lessico \"Suida\" riporta alcuni suoi titoli: \u0393\u03ad\u03bb\u03c9\u03c2 (\"La risata\"), \u0394\u03b1\u03bd\u03ac\u03b7 (\"Danae\", successiva al 408 a.C.), \u1f38\u03ce (\"Io\"), \u03a8\u03c5\u03c7\u03b1\u03c3\u03c4\u03b1\u03af (\"I cercatori di fresco\")."}
{"id": "3096325", "revid": "682087", "url": "https://it.wikipedia.org/wiki?curid=3096325", "title": "Non ebrei", "text": ""}
{"id": "3096326", "revid": "36426", "url": "https://it.wikipedia.org/wiki?curid=3096326", "title": "Cappella della Madonna di San Brizio", "text": ""}
{"id": "3096327", "revid": "110157", "url": "https://it.wikipedia.org/wiki?curid=3096327", "title": "Berlin Open", "text": "Il Berlin Open \u00e8 stato un torneo di tennis facente parte del Grand Prix giocato nel 1973 e dal 1976 al 1979 a Berlino in Germania su campi in terra battuta."}
{"id": "3096330", "revid": "767487", "url": "https://it.wikipedia.org/wiki?curid=3096330", "title": "Berlin Open 1979", "text": "Il Berlin Open 1979 \u00e8 stato un torneo di tennis giocato sulla terra battuta. \u00c8 stata la 4\u00aa edizione del Berlin Open che fa parte del Colgate-Palmolive Grand Prix 1979. Si \u00e8 giocato a Berlino in Germania dal 18 al 24 giugno 1979.\nCampioni.\nSingolare.\n Peter McNamara ha battuto in finale Patrice Dominguez 6-4, 6-0, 6-7, 6-2\nDoppio.\n Carlos Kirmayr / Ivan Lendl hanno battuto in finale Jorge Andrew / Stanislav Birner 6-2, 6-1"}
{"id": "3096333", "revid": "1313191", "url": "https://it.wikipedia.org/wiki?curid=3096333", "title": "Anemone trifogliata", "text": ""}
{"id": "3096336", "revid": "729019", "url": "https://it.wikipedia.org/wiki?curid=3096336", "title": "Makkox", "text": "Biografia.\nNato a Formia, ma cresciuto a Gaeta (ambedue in provincia di Latina), Dambrosio viene \"allevato\" artisticamente da una zia professoressa di scenografia. Mentre lavora come grafico per la GDO, il 28 febbraio 2007 debutta sul web con il blog \"Canemucca\", adattando le sue strisce in verticale per adeguarsi allo \"scrolling\" delle pagine Internet. Ben presto riscuote successo ed inizia a collaborare con il quotidiano \"Liberazione\", con il settimanale d'informazione \"Internazionale\" e con la Coniglio Editore, con la quale (oltre a comparire sulle riviste di fumetti \"Blue\" ed \"Animals\") pubblica nel 2009 il suo primo libro a fumetti: \"Le [di]visioni imperfette\".\nDa maggio dell'anno 2010 pubblica con la Coniglio Editore una rivista mensile, \"Il Canemucco (The PaperShow)\"; inizialmente ne erano previsti sei numeri, ma la pubblicazione si interrompe definitivamente dopo l'uscita del numero quattro. Dal mese di settembre 2010 pubblica una vignetta pressoch\u00e9 quotidiana, sul sito \"Il Post\". Una raccolta delle migliori vignette viene stampata nell'ottobre 2011 dalla BAO Publishing con il titolo \"Post Coitum \u2013 Satire di un Tardo Impero\". Sempre nel 2011 vengono pubblicate due raccolte di storie precedentemente uscite su rivista: \"Se muori siamo pari\" e \"Ladolescenza\".\nDal 2013 al 2017 \u00e8 ospite fisso nella trasmissione di Rai 3 \"Gazebo\", di cui \u00e8 anche autore. A partire dal 29 settembre 2017 partecipa ed \u00e8 autore, assieme a Diego Bianchi, della trasmissione \"Propaganda Live\". Collabora attualmente con \"L'Espresso\", \"Il Foglio\" e \"Il Post\". Nel 2020 pubblica con la casa editrice \"People\" fondata da Giuseppe Civati la sua autobiografia \"Nuove mappe del Paradiso\"."}
{"id": "3096341", "revid": "1776051", "url": "https://it.wikipedia.org/wiki?curid=3096341", "title": "The Drapery Falls", "text": "Th Drapery Falls \u00e8 il primo singolo degli Opeth, contiene una versione pi\u00f9 breve di \"The Drapery Falls\" che appare sull'album Blackwater Park."}
{"id": "3096345", "revid": "767487", "url": "https://it.wikipedia.org/wiki?curid=3096345", "title": "Surrey Grass Court Championships 1979", "text": "Il Surrey Grass Court Championships 1979 \u00e8 stato un torneo di tennis giocato sull'erba. \u00c8 stata la 1\u00aa edizione del Surrey Grass Court Championships che fa parte del Colgate-Palmolive Grand Prix 1979. Si \u00e8 giocato a Surbiton in Gran Bretagna dal 18 al 24 giugno 1979.\nCampioni.\nSingolare.\n Victor Amaya ha battuto in finale Mark Edmondson 6\u20134, 7\u20135\nDoppio.\n Tim Gullikson / Tom Gullikson hanno battuto in finale Pat Du Pr\u00e9 / Marty Riessen 6\u20133, 6\u20137, 8\u20136"}
{"id": "3096347", "revid": "287204", "url": "https://it.wikipedia.org/wiki?curid=3096347", "title": "Diocle di Fliunte", "text": "Biografia.\nDiocle, ateniese o di Fliunte, viene annoverato tra gli ultimi rappresentanti della commedia antica e i primi della commedia di mezzo; fu contemporaneo di Sannirione e di Filillio. \nCommedie.\nLa \"Suda\" riporta alcuni suoi titoli\u02d0 \u0398\u03ac\u03bb\u03b1\u03c4\u03c4\u03b1 (\"Marina\"), \u039c\u03ad\u03bb\u03b9\u03c4\u03c4\u03b1\u03b9 (\"Le api\"), \u1f4c\u03bd\u03b5\u03b9\u03c1\u03bf\u03b9 (\"I sogni\"), \u0392\u03ac\u03ba\u03c7\u03b1\u03b9 (\"Le baccanti\"), \u0398\u03c5\u03ad\u03c3\u03c4\u03b7\u03c2 (\"Tieste\"). Dai titoli emerge una tendenza che \u00e8 gi\u00e0 della \"mese\", come l'uso di protagoniste femminili, specie cortigiane e la parodia dei miti consacrati dal teatro di Euripide.\nSempre secondo \"Suda\", avrebbe inventato le percussioni di scena con vasellame di argilla, una sorta di \"stomp\" greco."}
{"id": "3096350", "revid": "1543377", "url": "https://it.wikipedia.org/wiki?curid=3096350", "title": "Giornalismo di moda", "text": "Il giornalismo di moda si sviluppa in Francia a partire dalla seconda met\u00e0 del XVIII secolo, inizialmente tra le \u00e9lite europee nobili e borghesi, in seguito anche tra i ceti medi.\nDescrizione e storia.\nSpecchio di un'epoca caratterizzata da grandi cambiamenti socio-culturali, questo nuovo genere giornalistico \u00e8 veicolato alle persone anche grazie allo sviluppo dei mezzi di comunicazione, capaci di raggiungere una vastit\u00e0 di pubblico impensabile nei decenni precedenti. Si tratta di un nuovo modello comunicativo, nel quale l'informazione e la cronaca si accompagnano a testi pi\u00f9 leggeri, di argomento artistico e culturale. Ma, soprattutto, di moda.\nL'apparato testuale viene quindi affiancato da immagini indispensabili per raccontare le evoluzioni del gusto e del costume, aggiornando i lettori - ma pi\u00f9 spesso si parla di lettrici - sui repentini cambiamenti delle mode cittadine.\nAll'aspetto divertente, quasi ludico, caratteristico degli articoli di costume e delle inserzioni di moda, questo giornalismo accosta una componente istruttiva e razionale, inevitabile influenza dell\"'Illuminismo\", la cui cultura ha grande diffusione proprio in quegli anni.\nA Milano nasce \"Il Giornale delle dame e delle mode di Francia\" che si ispira al modello francese.\nModa e societ\u00e0.\nL'interesse per la moda, in quanto fenomeno sociale, si afferma definitivamente nelle societ\u00e0 borghesi agli inizi del XIX secolo, con la nascita delle societ\u00e0 democratiche. Non \u00e8 certo un caso che questo fenomeno si sviluppi, prima che altrove, presso Francia e Inghilterra, paesi che vedono precocemente instaurarsi nel proprio nucleo sociale il valore dell'individualit\u00e0. La moda, e la necessit\u00e0 di comunicarla, si impone come fenomeno sociale quando il vestito non serve pi\u00f9 a distinguere le posizioni sociali, ma obbedisce alla libert\u00e0 individuale. Se durante il Medioevo l'abito si faceva carico di segnalare i rapporti gerarchici che intercorrevano tra le persone, marcando una chiara distinzione tra i diversi ordini sociali, esprimendo il rango, il lignaggio o il mestiere, a partire dalla seconda met\u00e0 del XVIII secolo si assiste invece ad una progressiva cancellazione delle divisioni, rivelatrice di una grave crisi sociale che sfocer\u00e0 nella Rivoluzione francese. Il decreto dell'8 brumaio dell'anno II (29 ottobre 1793) annuncia infatti che \nA questa altezza storica la moda non \u00e8 ancora da considerarsi oggetto letterario, n\u00e9 tantomeno di interesse giornalistico, ma in breve tempo, durante il periodo del Consolato e, soprattutto, dell'Impero, essa trova posto all'interno di giornali specializzati, appunto i periodici di moda; questo tipo di letteratura giornalistica era infatti tra le poche accettate da Napoleone.\nLe basi di un nuovo giornalismo.\nI periodici femminili si ispirano a giornali di successo, gi\u00e0 conosciuti dai lettori, e molto diffusi. Il target di riferimento \u00e8, in particolar modo, la fascia della popolazione cittadina pi\u00f9 istruita. Tuttavia il giornale di moda non \u00e8 destinato soltanto a fruitori colti, almeno nelle intenzioni questo particolare tipo di stampa \u00e8 pensato per donne, e in minor parte anche uomini, che desiderino tenersi aggiornati riguardo ai rapidi cambiamenti che contraddistinguono la societ\u00e0 in cui vivono; donne che vogliono prendere parte al percorso evolutivo di un ambiente culturale effervescente, quello della Francia, e in seguito dell'Europa rivoluzionaria.\nLa Rivoluzione ha consentito infatti l'ampliarsi delle pubblicazioni di opuscoli e periodici, e dunque una maggiore libert\u00e0 nella diffusione di opinioni alternative all'ormai superato pensiero monarchico. I giornalisti sono portati ad offrire la propria visione critica, cercando di trattare argomenti che non si discostino dalle tematiche pi\u00f9 apprezzate dal pubblico femminile dell'epoca.\nTra le contaminazioni che influenzano il giornalismo femminile ci sono la \"stampa satirica\" e quella \"galante\", che promuovono lo stile di vita opulento caratteristico della lussuosa vita di corte, proponendo al pubblico resoconti di vita mondana e discussioni simili a conversazioni da salotto. D'altra parte anche le numerose riviste letterarie diffuse all'epoca contribuiscono a delineare i contenuti di una forma di giornalismo ancora in fase di sperimentazione, non estranea a contraddizioni e stereotipi.\nRiviste e autori.\nUna lunga fase di assestamento determina periodi di pubblicazione molto brevi per la maggior parte delle riviste che si susseguono nella seconda met\u00e0 del Settecento. Alcune, come \"Le cabinet des Modes\", affrontano periodi di interruzione, ma in breve tempo ritornano ad essere pubblicate con un diverso titolo. Tra i periodici pi\u00f9 originali e duraturi \u00e8 inoltre da citare \"Le Journal des Dames\", fondato da Madame de Beaumer nel 1759 e completamente rinnovato, nel 1797, per opera di Pierre Antoine Leboux de la M\u00e9sang\u00e8re, con il nome di \"Journal des Dames et des Modes\". Diversi anni pi\u00f9 tardi, nel 1829, viene pubblicato il giornale di \u00c9mile de Girardin: \"La Mode\", patrocinato dalla duchessa di Berry e diventato estremamente famoso grazie alle collaborazioni illustri, tra cui quella del disegnatore di moda Paul Gavarni.\nI giornalisti che si incaricano di portare avanti questi progetti sono figure professionali di ambo i sessi, provenienti da contesti diversi: ci sono apprendisti in cerca di affermazione, ma anche professionisti e letterati del calibro di Mallarm\u00e9, Balzac e Barbey d'Aurevilly, autori che intravedono in questa nuova tipologia di informazione un interessante contributo culturale in linea con i rinnovati valori della societ\u00e0.\nAlle donne, in particolare, \u00e8 consentito uno sbocco professionale insperato, un'opportunit\u00e0 per mettere in discussione gli stereotipi che le relegano da secoli in posizione subordinata rispetto al genere maschile. Nelle redazioni le giornaliste possono discutere di attualit\u00e0 adottando un naturale punto di vista femminile, senza esimersi dal criticare costumi e istituzioni obsolete, che minano alla libert\u00e0 delle donne. La rivendicazione di una pi\u00f9 giusta collocazione sociale della donna si spinge fino alla prefigurazione di una corrente femminista che si svilupper\u00e0 soltanto sul finire del XIX secolo.\nTemi e contenuti.\nBoicottando gli argomenti filosofici e religiosi in favore della poesia, del racconto e delle belle lettere, il giornalismo femminile cerca di ritagliarsi uno spazio proprio, nel segno della laicit\u00e0 e dell'intrattenimento piacevole per il tempo libero. Differenze consistenti si frappongono tra una rivista e l'altra, in quanto non tutte si prefiggono di offrire alle fruitrici letture di elevato interesse culturale, letterario o artistico. In alcuni periodici prevalgono tematiche pi\u00f9 frivole e mondane, mentre altre testate, pur mantenendo una linea di intrattenimento leggero, propongono argomenti dai contenuti approfonditi e curati.\nModa e pubblicit\u00e0.\nL'affermarsi delle riviste femminili \u00e8 strettamente collegato alla diffusione della cultura della moda tra le fasce sociali medio-alte che compongono il tessuto cittadino di centri come Parigi e Versailles, e delle principali citt\u00e0 europee. La moda non \u00e8 pi\u00f9 solo un lusso, ma anche uno stile di vita strettamente contemporaneo, a cui il ceto medio-alto non intende sottrarsi; accade quindi che la produzione e il commercio di oggetti di moda diventi una componente significativa dell'economia, che va alimentata e incrementata con mezzi altrettanto aggiornati e di largo consumo. Attraverso la stampa, piccole botteghe, sarti, artigiani e produttori operanti nel sistema tessile trovano un opportuno veicolo per arrivare ad un pubblico quanto mai vario, prendendo parte all'organizzazione di un mercato in evoluzione, dove la tendenza all'egualizzazione sociale si assomma alla pretesa di distinzione individuale. Il lusso e la raffinatezza si legano a nuovi canoni, coerenti al periodo post-rivoluzionario: la pulizia delle linee, la bellezza austera dei tessuti e l'eleganza delle forme rigorose e semplici sono i nuovi criteri della moda che le inserzioni pubblicitarie sulle pagine delle riviste di moda contribuiscono a veicolare, abbozzando i tratti del consumo moderno.\nLa stampa di moda in Italia.\nTra le prime pubblicazioni italiane le pi\u00f9 popolari sono \"Il Giornale delle nuove mode di Francia e d'Inghilterra\", stampato a Milano dal 1786 al 1794, e \"La donna galante ed erudita\" pubblicato a Venezia tra il 1786 e il 1788. Queste riviste traggono ispirazione dai periodici francesi, rifacendosi in particolare al parigino \"Cabinet des Modes\" e al pi\u00f9 antico \"Journal des Dames\". In pochi anni la diffusione dei periodici femminili si fa pi\u00f9 ampia e, sempre su imitazione dei modelli francesi, nascono a Milano \"La Moda\" e \"Il Messaggero delle Mode\", mentre a Napoli va in stampa l'\"Archivio delle Curiosit\u00e0\". Sar\u00e0 per\u00f2 il meneghino \"Corriere delle Dame\" a riscuotere enorme successo, grazie all'autorevolezza dei suoi redattori e all'attenzione dimostrata nei confronti di tematiche di attualit\u00e0, storia e letteratura.\n\"Il corriere delle dame\" (1804 - 1874).\n\"Il corriere delle dame\" nasce a Milano, nel 1804, per opera di Carolina Arienti Lattanzi, moglie del noto giornalista romano Giuseppe Lattanzi, il quale collaborer\u00e0 attivamente con la redazione del periodico. La fondazione del \"Corriere\" si colloca in concomitanza di un periodo particolarmente vitale e importante della storia di Milano: durante gli anni della sua pubblicazione si verificano infatti avvenimenti dalla portata storica determinante, che il giornale non si esime dal riportare in modo puntuale e approfondito. Se in un primo tempo la Lattanzi consegna al \"Corriere\" una decisa impronta filo-rivoluzionaria, sulla scia dell'entusiasmo per il sogno di una Milano libera dalla dominazione straniera, gi\u00e0 nel 1815 le conseguenze della venuta di Napoleone, e della formazione della Repubblica Cispadana, segnano un certo cambiamento di rotta anche nella redazione del giornale. \nAd articoli inneggianti l'emancipazione femminile si affiancano \"sonetti ed epigrammi in lode di Napoleone, di Giuseppina e dei napoleonidi\". La cronaca politica e le notizie sulla situazione internazionale trovano invece posto nella rubrica intitolata \u00abIl termometro politico\u00bb, accurata sezione che non trova eguali tra le pagine delle altre testate femminili. Le donne sono \"chiamate a partecipare alla formazione della nuova societ\u00e0\"\ne cos\u00ec il \"Corriere\", ormai apertamente schierato con il regime napoleonico, si preoccupa di dispensare le proprie lezioni di morale, attraverso quelle che chiama \u00ablezioni politico-morali\u00bb, distribuite all'interno del giornale.\nCronaca e attualit\u00e0.\nAnche dopo la morte di Carolina Lattanzi (1818), l'attenzione per gli avvenimenti socio-politici dell'Italia si conferma inalterata. Durante il periodo risorgimentale, di cui Milano fu fervente protagonista, il \"Corriere delle Dame\" intensific\u00f2 il proprio impegno nei confronti della cronaca cittadina e internazionale, proponendo alle lettrici elaborati spunti di riflessione, nonch\u00e9 un autorevole punto di vista critico. Nell'inserto dedicato ai figurini di moda pubblicato il 23 marzo 1848 si legge che \"\u00abIl Corriere delle Dame dar\u00e0 ogni numero un breve sunto de' principali avvenimenti politici che raccoglier\u00e0 dalle fonti pi\u00f9 esatte e specialmente dal Giornale Officiale del Governo Provvisorio\u00bb\". Nel numero dell'8 aprile dello stesso anno si apprende che \nLa moda.\nMolti degli inserti sul \"Corriere delle Dame\" sono, com'\u00e8 ovvio, dedicati alla moda, ma la preponderanza di questo argomento non impedisce al giornale di pubblicare articoli e rubriche estremamente vari. Con le pagine intitolate \u00abColpo d'occhio giornaliero della citt\u00e0 di Milano, ossia annunzio di economia, arti e commercio\u00bb il \"Corriere\" propone a chi legge una serie di informazioni di carattere commerciale relative a botteghe artigiane e sartorie milanesi. Questo accorgimento consente alla rivista di trarre guadagno dalle inserzioni a pagamento di quanti vogliano far apparire il nome della propria attivit\u00e0 sulle pagine della rinomata rivista.\nUn servizio di \u00abVendita di abiti per corrispondenza\u00bb \u00e8 inoltre reso disponibile per le lettrici abbonate, che ne potranno usufruire fino al 1814, e poi di nuovo a partire dall'ottobre del 1816.\nPubblicazione ininterrotta hanno invece i numerosi bozzetti di moda, che spesso risultano presi in prestito dalle affermate riviste francesi. A questi figurini il direttore del \"Corriere delle Dame\" decide di accostarne altri, realizzati in Italia per opera di modiste e sarti della citt\u00e0 meneghina. Questa scelta, che non basta certo a sminuire l'incontrastata egemonia francese, consente per\u00f2 una maggiore visibilit\u00e0 alla moda locale, tanto che nel 1819 il \"Corriere\" pubblicher\u00e0 una raccolta interamente dedicata alla moda milanese, acquistabile separatamente dalla rivista."}
{"id": "3096351", "revid": "292162", "url": "https://it.wikipedia.org/wiki?curid=3096351", "title": "Diocle (comico)", "text": ""}
{"id": "3096357", "revid": "183976", "url": "https://it.wikipedia.org/wiki?curid=3096357", "title": "Alain Briand", "text": ""}
{"id": "3096359", "revid": "287204", "url": "https://it.wikipedia.org/wiki?curid=3096359", "title": "PalaCosta", "text": "Il palasport Angelo Costa \u00e8 un palazzo dello sport della citt\u00e0 di Ravenna.\nNon va confuso con l'altro palazzetto cittadino, il pi\u00f9 capiente Pala De Andr\u00e9.\nLa struttura \u00e8 polivalente e ospita manifestazioni sportive, tra le quali le gare interne del Basket Ravenna, oltre ad essere anche sede di concerti. La sala principale \u00e8 composta da una tribuna laterale da 713 posti e da un secondo settore sopraelevato sopra alle panchine, con una capienza di 271 spettatori il quale viene oggi solitamente destinato ai tifosi ospiti. Sotto a questo settore sono collocati altri posti, fra cui quelli destinati ai disabili. Non esistono settori di curva dietro ai canestri.\nInoltre sono presenti tre palestre minori in cui \u00e8 possibile praticare pugilato e arti marziali.\nStoria.\nCostruito e inaugurato dal CONI negli anni cinquanta (il suo primo nome fu infatti \u00abpalazzetto CONI\u00bb), ospit\u00f2 per la prima volta nel settembre 1962 il primo incontro internazionale, Italia-Polonia di pallavolo maschile. Due anni pi\u00f9 tardi, con il ritorno della Robur Ravenna nella massima serie, il PalaCosta inizi\u00f2 ad ospitare le partite di serie A. Nella stagione 1965-66 erano addirittura due le formazioni ravennati qui protagoniste in A.\nTra il 1979 e il 1981 fu intrapreso l'ampliamento dell'impianto, con la creazione di una tribuna pi\u00f9 ampia rispetto a quella gi\u00e0 presente. Nel 1998 l'impianto, che presentava problemi di agibilit\u00e0, \u00e8 stato chiuso a tempo indeterminato.\nDopo aver acquisito la struttura dal CONI, il comune di Ravenna ha avviato i lavori di riqualificazione che si sono conclusi nel 2009: questa ristrutturazione ha avuto un costo di circa 2.820.000 euro, oltre ai 552.000 euro per l'acquisto della struttura."}
{"id": "3096362", "revid": "767487", "url": "https://it.wikipedia.org/wiki?curid=3096362", "title": "WCT Tournament of Champions 1979", "text": "Il WCT Tournament of Champions 1979 \u00e8 stato un torneo di tennis giocato sul cemento. Si \u00e8 giocato a Dorado in Porto Rico. \u00c8 stata la 3\u00aa edizione del singolare. L'evento fa parte del Colgate-Palmolive Grand Prix 1979. Si \u00e8 giocato dal 20 al 25 febbraio 1979.\nCampioni.\nSingolare maschile.\n Jimmy Connors ha battuto in finale Vitas Gerulaitis 6\u20135, 6\u20130, 6\u20134"}
{"id": "3096364", "revid": "287204", "url": "https://it.wikipedia.org/wiki?curid=3096364", "title": "Eccellenza Abruzzo 1994-1995", "text": "Eccellenza Abruzzo 1994-1995 \u00e8 stato il campionato regionale della regione Abruzzonell'ambito del campionato italiano di calcio di Eccellenza regionale 1994-1995, che \u00e8 stato il quarto organizzato in Italia. Esso rappresenta il sesto livello del calcio italiano."}
{"id": "3096366", "revid": "1048993", "url": "https://it.wikipedia.org/wiki?curid=3096366", "title": "Enrico Cassi", "text": "Le sue opere sono poco conosciute sebbene si trovino in alcune delle pi\u00f9 belle piazze italiane e al Cimitero Monumentale di Milano. \nMor\u00ec all'et\u00e0 di 50 anni e non ebbe quindi il tempo di essere integralmente apprezzato nonostante i numerosi riconoscimenti ricevuti dagli enti locali e da parte del sovrano in persona.\nNel 1899 partecip\u00f2 alla III Esposizione internazionale d'arte di Venezia.\nLe opere.\nMonumento alla famiglia Cairoli.\nProbabilmente la scultura pi\u00f9 prominente dell'artista, che vide la luce pochi anni prima della sua scomparsa.\nMonumento alla famiglia De Daninos.\nSi trova al Cimitero Monumentale di Milano, Riparto Israeliti, Campo 1, tomba 4 ed \u00e8 del 1906. Come scrive Giovanna Ginex nel suo libro sul Monumentale, \"Lo scultore raffigura con un delicato maturo, linguaggio Liberty, la riunione dopo la morte delle anime dei due fratelli (Alba e Arnoldo de Daninos) tra cui fa da tramite la figura centrale, di spalle, di un angelo dalle grandi ali. La specchiatura che fa da sfondo al gruppo scultoreo racchiude un bassorilievo che simboleggia la speranza della vita oltre il sepolcro. Il monumento \u00e8 in marmo di Carrara e pietra Botticino; sullo zoccolo - ormai quasi illeggibile - l'epigrafe: Alba / tu passasti/ fragile pellegrina sulla terra/ come passa un gentil impeto pio/ nel cor di un tristo / Arnoldo /angelicamente buono / profondamente eternamente pianto\"\nMonumento al Generale Giuseppe Dezza.\nIl Monumento a Giuseppe Dezza si trova a Milano, in Via Marina angolo Via Palestro.\nLa statua fu commissionata nel 1898; Cassi era l'allievo prediletto di Francesco Barzaghi, lo stesso anno della morte del generale; fu pagata con una sottoscrizione pubblica ed eretta nel 1902."}
{"id": "3096369", "revid": "38120", "url": "https://it.wikipedia.org/wiki?curid=3096369", "title": "Il Potere di Shazam!", "text": ""}
{"id": "3096371", "revid": "729019", "url": "https://it.wikipedia.org/wiki?curid=3096371", "title": "Swiss Open Gstaad 1979", "text": "Lo Swiss Open Gstaad 1979 \u00e8 stato un torneo di tennis giocato sulla terra rossa. \u00c8 la 12\u00aa edizione dell'Swiss Open, che fa parte del Colgate-Palmolive Grand Prix 1979. Si \u00e8 giocato a Gstaad in Svizzera, dal 9 al 15 luglio 1979.\nCampioni.\nSingolare.\n Ulrich Pinner ha battuto in finale Peter McNamara 6-2, 6-4, 7-5\nDoppio.\n Mark Edmondson / John Marks hanno battuto in finale Ion \u021airiac / Guillermo Vilas 2-6, 6-1, 6-4"}
{"id": "3096373", "revid": "38120", "url": "https://it.wikipedia.org/wiki?curid=3096373", "title": "Il potere di Shazam", "text": ""}
{"id": "3096375", "revid": "38120", "url": "https://it.wikipedia.org/wiki?curid=3096375", "title": "Il Potere di Shazam", "text": ""}
{"id": "3096376", "revid": "767487", "url": "https://it.wikipedia.org/wiki?curid=3096376", "title": "Rifugio Biasagn", "text": "Il rifugio Biasagn \u00e8 un rifugio alpino, situato in val Pontirone, nel comune di Biasca, nel Canton Ticino, nelle Alpi Lepontine, a 2.023\u00a0m s.l.m.\nCaratteristiche e informazioni.\nPiccola costruzione in muratura, con refettorio, per un totale di 6 posti letto.\nCucine sia a legna che a gas, completa di utensili.\nRiscaldamento a legna, illuminazione a gas.\nPosti letto suddivisi in un'unica stanza."}
{"id": "3096377", "revid": "287204", "url": "https://it.wikipedia.org/wiki?curid=3096377", "title": "Hall of Fame Tennis Championships 1979", "text": "L'Hall of Fame Tennis Championships 1979 \u00e8 stato un torneo di tennis giocato sull'erba dell'International Tennis Hall of Fame di Newport negli Stati Uniti. \u00c8 stata la 4\u00aa edizione del torneo che fa parte del Colgate-Palmolive Grand Prix 1979. Il torneo si \u00e8 giocato dal 9 al 15 luglio 1979.\nCampioni.\nSingolare maschile.\n Brian Teacher ha battuto in finale Stan Smith 1-6, 6-3, 6-4\nDoppio maschile.\n Bob Lutz / Stan Smith hanno battuto in finale John James / Chris Kachel 6-4, 7-6"}
{"id": "3096379", "revid": "767487", "url": "https://it.wikipedia.org/wiki?curid=3096379", "title": "\u00de\u00f6kk", "text": "\u00de\u00f6kk (lingua norrena per \"Grazie\") \u00e8 una gigante della mitologia norrena, che si crede essere Loki travestito, la quale si rifiuta di piangere per il defunto Baldr, obbligandolo quindi a restare in Hel.\nEdda in prosa.\nDopo che Baldr fu ucciso, Herm\u00f3\u00f0r corse a Hel. Hel, capo dell'omonimo regno, disse che Baldr sarebbe tornato in vita solo se tutti al mondo avrebbero pianto per lui. Cos\u00ec gli \u00c6sir inviarono messaggeri in tutto il mondo, e tutti piansero, ma:"}
{"id": "3096380", "revid": "287204", "url": "https://it.wikipedia.org/wiki?curid=3096380", "title": "Thokk", "text": ""}
{"id": "3096383", "revid": "287204", "url": "https://it.wikipedia.org/wiki?curid=3096383", "title": "Washington Star International 1979", "text": "Il Washington Star International 1979 \u00e8 stato un torneo di tennis giocato sulla terra battuta. \u00c8 stata l'11\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato a Washington negli Stati Uniti dal 14 al 20 luglio 1979.\nCampioni.\nSingolare maschile.\n Guillermo Vilas ha battuto in finale V\u00edctor Pecci 7-6, 7-6\nDoppio maschile.\n Marty Riessen / Sherwood Stewart hanno battuto in finale Brian Gottfried / Ra\u00fal Ram\u00edrez 2-6, 6-3, 6-4"}
{"id": "3096385", "revid": "287204", "url": "https://it.wikipedia.org/wiki?curid=3096385", "title": "Ermippo (comico)", "text": "Biografia.\nContemporaneo di Aristofane, secondo la \"Suda\" fu fratello del comico Mirtilo e preso in giro perch\u00e9 guercio (\u1f11\u03c4\u03b5\u03c1\u03cc\u03c6\u03b8\u03b1\u03bb\u03bc\u03bf\u03c2). Dalle iscrizioni, risulta pi\u00f9 volte vittorioso agli agoni comici: nel 437/436 a.C. vinse per la prima volta alle Grandi Dionisie, nel 430 a.C. alle Lenee. \nOstile a Pericle, Ermippo, stando alla testimonianza di Plutarco, intent\u00f2 un processo ad Aspasia accusandola di empiet\u00e0. \nCommedie.\nDi Ermippo resta la menzione di 40 commedie prodotte e i titoli (nonch\u00e9 94 frammenti) di 10 di esse\u02d0 \"Athenas Gonai\" (\"Nascita di Atena\"); \"Artopolides\" (\"Le panettiere\"); \"Demotai\" (\"Cittadini\"); \"Europa\"; \"Theoi\" (\"Gli dei\"); \"Kerkopes\"; \"Moirai\"; \"Stratiotai\" (\"Soldati\"); \"Phormophoroi\" (\"Facchini\").\nI frammenti pervenuti, comunque, evidenziano in Ermippo un tipico esponente della \"archaia\" pi\u00f9 matura, con notevole polimetria ed una costante aggressione politica dell'autore: di tema politico furono verosimilmente le \"Fornaie\", le \"Parche\", \"I soldati\", \"I cittadini\", \"I facchini\". Altre commedie furono parodie di miti, come l\"'Europa\", \"I Cercopi\", \"Gli d\u00e8i\", \"La nascita di Atena\"."}
{"id": "3096387", "revid": "287204", "url": "https://it.wikipedia.org/wiki?curid=3096387", "title": "Eccellenza Basilicata 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano. Questo \u00e8 il campionato regionale della regione Basilicata.\nStagione.\nAggiornamenti.\nDal campionato di Eccellenza Basilicata 1993-1994 era stata promossa nel Campionato Nazionale Dilettanti la Banca Mediterranea Invicta Potenza, era stato ripescato nel Campionato Nazionale Dilettanti il Rotonda, mentre il Fiocal, il Pignola e il Genzano erano stati retrocessi nel campionato di Promozione Basilicata. Dal campionato di Promozione Basilicata 1993-1994 erano stati promossi in Eccellenza il Ferrandina, l'Horatiana Venosa e il Lagonegro, classificatisi nelle prime tre posizioni. Dal Campionato Nazionale Dilettanti 1993-1994 erano stati retrocessi in Eccellenza il Melfi e l'Avigliano. Il Vultur aveva rinunciato all'iscrizione al Campionato Nazionale Dilettanti, ottenendo l'iscrizione al campionato di Eccellenza. Dal campionato di Promozione \u00e8 stato ammesso il Tolve, cos\u00ec che il numero di squadre partecipanti \u00e8 stato aumentato da 16 a 18.\nFormula.\nLe 18 squadre partecipanti disputano un girone all'italiana con partite di andata e ritorno per un totale di 34 giornate. La prima classificata viene promossa nel Campionato Nazionale Dilettanti. La squadra seconda classificata viene ammessa agli spareggi nazionali per la promozione nel Campionato Nazionale Dilettanti. Le ultime tre classificate vengono retrocesse direttamente nel campionato di Promozione.\nClassifica finale.\nLegenda:\nNote:"}
{"id": "3096389", "revid": "287204", "url": "https://it.wikipedia.org/wiki?curid=3096389", "title": "Swedish Open 1979", "text": "Lo Swedish Open 1979 \u00e8 stato un torneo di tennis giocato sulla terra battuta. \u00c8 stata la 32\u00aa edizione del torneo, che fa parte della categoria del Colgate-Palmolive Grand Prix 1979. Il torneo si \u00e8 giocato a B\u00e5stad in Svezia dal 16 al 22 luglio 1979.\nCampioni.\nSingolare maschile.\n Bj\u00f6rn Borg ha battuto in finale Bal\u00e1zs Tar\u00f3czy 6-1 7-5\nDoppio maschile.\n Heinz G\u00fcnthardt / Bob Hewitt hanno battuto in finale Mark Edmondson / John Marks 6-2, 6-2"}
{"id": "3096395", "revid": "1543377", "url": "https://it.wikipedia.org/wiki?curid=3096395", "title": "Rolle (Cison di Valmarino)", "text": "Rolle \u00e8 una frazione di Cison di Valmarino, in provincia di Treviso.\nSi trova in area di valore paesaggistico, sui colli attraversati dalla \"Strada del prosecco\" che collega Conegliano e Valdobbiadene. Nel 2004 Rolle \u00e8 divenuto il primo borgo italiano tutelato dal Fondo per l'Ambiente Italiano.\nStoria.\nRicordata anticamente come \"Arrollis\", il toponimo potrebbe avere una connessione con \"rubus\", termine che rimanda alla presenza di rovi o altrimenti a una zona franosa. Una teoria pi\u00f9 fantasiosa lo avvicina ad \"olla\", in riferimento alla produzione di vasi in terracotta, attivit\u00e0 di grande rilevanza sino al secolo scorso.\nA partire dal Duecento le vicende del paese furono legate alla presenza di una comunit\u00e0 benedettina, della quale resta ancora parte del monastero.\nMonumenti e luoghi d'interesse.\nChiesa dei Santi Giacomo e Filippo.\nLa chiesa di Rolle, intitolata a San Giacomo e a San Filippo, \u00e8 posta nel centro del piccolo borgo, su un rialzo raggiungibile attraverso una scalinata. Si tratta di una struttura di antichissima origine, le cui forme attuali si devono ai lavori di ristrutturazione del XVIII secolo, quando l'allora vescovo Lorenzo Da Ponte la elev\u00f2 a parrocchia.\nLa facciata a capanna timpanata, che guarda a ovest sulla vallata antistante, \u00e8 aperta solo da un portale rettangolare e da un rosone. All'interno sono conservate opere di Egidio Dall'Oglio.\nA destra della chiesa si erge il campanile, caratterizzato da un'appuntita cuspide e aperto, a livello della cella campanaria, da una serliana per lato.\nSul retro della chiesa trova posto il vecchio cimitero.\nCultura.\n\u00c8 luogo ricorrente nelle poesie di Andrea Zanzotto, dove il suo nome \u00e8 trasfigurato nel senhal \"Dolle\": nel 2009 il poeta ha pubblicato (in \"Conglomerati\") un testo intitolato \"L'aria di Dolle\", ove Rolle \u00e8 definita \"una cartolina inviata dagli d\u00e8i\". Il verso del poeta \u00e8 tutt'oggi riportato sulla fontana al centro del paese.\nRolle ha inoltre dato i natali a Giuseppe Lorenzoni, astronomo e scienziato della seconda met\u00e0 dell'Ottocento, a cui \u00e8 dedicata una via."}
{"id": "3096396", "revid": "62748", "url": "https://it.wikipedia.org/wiki?curid=3096396", "title": "Archive (disambigua)", "text": ""}
{"id": "3096397", "revid": "287204", "url": "https://it.wikipedia.org/wiki?curid=3096397", "title": "Rolle", "text": ""}
{"id": "3096400", "revid": "287204", "url": "https://it.wikipedia.org/wiki?curid=3096400", "title": "Mercedes Cup 1979", "text": "Il Mercedes Cup 1979 \u00e8 stato un torneo di tennis giocato sulla terra rossa. \u00c8 stata la 2\u00aa edizione del Mercedes Cup, che fa parte del Colgate-Palmolive Grand Prix 1979. Si \u00e8 giocato a Stoccarda in Germania, dal 16 al 22 luglio 1979.\nCampioni.\nSingolare.\n Tom\u00e1\u0161 \u0160m\u00edd ha battuto in finale Ulrich Pinner 6-4, 6-0, 6-2\nDoppio.\n Colin Dowdeswell / Frew McMillan hanno battuto in finale Wojciech Fibak / Pavel Slo\u017eil 6-4, 6-2, 2-6, 6-4"}
{"id": "3096406", "revid": "767487", "url": "https://it.wikipedia.org/wiki?curid=3096406", "title": "WCT Invitational 1980", "text": "Il WCT Invitational 1980 \u00e8 stato un torneo di tennis giocato sul sintetico indoor. \u00c8 stata la 3\u00aa edizione del torneo che fa parte del Volvo Grand Prix 1980. Si \u00e8 giocato a Salisbury negli USA dal 24 al 30 marzo 1980.\nCampioni.\nSingolare maschile.\n Bj\u00f6rn Borg ha battuto in finale Vijay Amritraj 7\u20135, 6\u20131, 6\u20133"}
{"id": "3096413", "revid": "4175", "url": "https://it.wikipedia.org/wiki?curid=3096413", "title": "Moses Tuiali'i", "text": ""}
{"id": "3096414", "revid": "287204", "url": "https://it.wikipedia.org/wiki?curid=3096414", "title": "Eccellenza Calabria 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato della Calabria, gestito dal Comitato Regionale Calabria; \u00e8 costituito da un girone all'italiana, che ospita 16 squadre."}
{"id": "3096417", "revid": "1543377", "url": "https://it.wikipedia.org/wiki?curid=3096417", "title": "Sicurezza fisica", "text": "La sicurezza fisica \u00e8 il complesso di misure che prevengono o dissuadono gli attaccanti dall'accedere a un locale, a una risorsa o a informazioni e delle linee guida su come progettare strutture in grado di resistere ad atti ostili. Pu\u00f2 essere semplice come una serratura di una porta o elaborato, come una struttura di guardie giurate armate e guardina.\nLa sicurezza fisica non \u00e8 un concetto moderno. La sicurezza fisica esiste per scoraggiare le persone ad entrare in una struttura. Esempi storici di sicurezza fisica comprendono le mura cittadine, i fossati. Il fattore chiave \u00e8 che la tecnologia usata per la sicurezza fisica \u00e8 cambiata nel tempo. Mentre nelle ere passate, non c'erano tecnologie basate sull'infrarosso passivo (\"Passive Infrared\", PIR), sistemi di controllo accessi elettronici, o telecamere di un sistema di videosorveglianza, la metodologia base della sicurezza fisica non \u00e8 mutata nel tempo.\nElementi e progettazione.\nIl campo dell'Ingegneria della sicurezza (security engineering in inglese) ha identificato i seguenti elementi della sicurezza fisica:\nIn un sistema ben progettato, queste funzioni devono complementarsi a vicenda\nQuindi gli obiettivi della Sicurezza fisica sono:\nambienti, danneggiamento delle informazioni e impedimento allo svolgimento dei\nservizi e dei processi IT;\ninvestimenti e interruzione delle attivit\u00e0;\nL'obiettivo \u00e8 convincere i potenziali attaccanti che i probabili costi dell'attacco siano pi\u00f9 alti del valore potenzialmente guadagnato nell'attacco.\nIl livello iniziale di Sicurezza per un complesso di edifici, un edificio, ufficio o spazio fisico usa la Prevenzione del crimine attraverso la progettazione ambientale per distogliere le minacce. Alcuni degli esempi pi\u00f9 comuni sono anche le pi\u00f9 basilari:\nIl livello successivo \u00e8 quello meccanico e include cancelli, porte e serrature. Il controllo delle chiavi diventa un problema con un numero alto di utenti e con il loro Avvicendamento.\nLe chiavi presto diventano ingestibili, richiedendo l'adozione di un Controllo accessi elettronico, che pu\u00f2 facilmente gestire gruppi numerosi di utenti, controllando il ciclo di vita degli utenti, i loro orari, giornate, punti di accesso. Per esempio i diritti di accesso di un utente possono consentirgli l'ingresso dalle 7 alle 19 da luned\u00ec a venerd\u00ec per un periodo di 90 giorni solamente. Un'altra tipologia di controllo accessi procedurale include l'uso di politiche, processi e procedure per gestire l'ingresso ad aree riservate. Un esempio di ci\u00f2 \u00e8 il dispiegamento di personale addetto alla sicurezza a determinati punti di ingresso per fare verifiche. Questa forma di controllo accessi \u00e8 normalmente integrata da altre forme di controlli accessi (per esempio controllo accessi meccanico o elettronico) o da strumenti semplici come lasciapassare fisici.\nUn sotto livello addizionale per i sistemi di protezione meccanici o elettronici \u00e8 raggiunto integrando un sistema di gestione delle chiavi per gestire il possesso e l'utilizzo di chiavi meccaniche per serrature.\nIl terzo livello \u00e8 un sistema di Controllo anti intrusione o di allarmi. Il controllo anti intrusione sorveglia gli attacchi. \u00c8 pi\u00f9 una misura di reazione, sebbene si potrebbe arguire che costituisca un deterrente. Questi sistemi possono avere un numero alto di Falso positivo.\nL'ultimo livello \u00e8 la Videosorveglianza. Telecamere di sicurezza possono essere un deterrente in molti casi, ma la loro forza deriva dal riscontro e dall'analisi storica. Per esempio se si \u00e8 generato un allarme e c'\u00e8 una telecamera in luogo, la telecamera pu\u00f2 fornire immagini per verificare gli allarmi. Nei casi in cui ci fosse gi\u00e0 stato un attacco e vi \u00e8 una telecamera sul punto di attacco, la videoregistrazione pu\u00f2 essere rivista.\nSebbene il termine Televisione a circuito chiuso sia molto usato, sta diventando obsoleto, se preso alla lettera, poich\u00e9 molti sistemi di videosorveglianza trasmettono le immagini sulle reti dati.\nI progressi dell'Informatica stanno trasformando la videosorveglianza nell\"'analisi delle immagini\".\nPer esempio una volta che una immagine \u00e8 digitalizzata diventa elaborabile da sofisticati algoritmi. Dato che la velocit\u00e0 e l'accuratezza dell'analisi automatica cresce, i sistemi video possono evolvere da un sistema di sorveglianza ad un sistema di controllo anti intrusione e di controllo accessi. Sistemi simili sono impiegati in diverse citt\u00e0 italiane per il controllo delle auto che accedono ai centri storici. Non \u00e8 una forzatura immaginare una video camera che fornisce dati ad un elaboratore che comanda una serratura di una porta. Invece di usare qualche tipo di chiave, sia di tipo meccanico che elettrico, il viso di una persona diventa la chiave (biometrica). Infatti, FST21, un'azienda israeliana commercializza negli Stati Uniti prodotti che fanno proprio ci\u00f2. In Italia il Garante per la protezione dei dati personali scoraggia tali pratiche\nQuando si considera lo specifico progetto, si possono usare numerosi tipi di telecamere, per diverse applicazioni. Uno deve analizzare i propri bisogni e scegliere secondo questi.\nLe persone sono intrecciati in questi quattro livelli. Le guardie hanno un ruolo in tutti gli strati, nel primo come pattuglie e ai posti di guardia. Nel secondo livello per gestire il controllo elettronico d'accesso. Nel terzo per rispondere agli allarmi. La forza di risposta deve essere capace di giungere sul posto in un tempo inferiore a quello stimato agli attaccanti di rompere le barriere.\nE nel quarto per osservare ed analizzare i video. Gli utenti ovviamente hanno un ruolo anche facendo domande a persone sospette e informando la vigilanza. I sistemi di identificazione aiutano nell'identificazione delle persone come conosciute o sconosciute.\nSpesso i distintivi (badge) sono usati in coppia con i sistemi elettronici di controllo accessi. I visistatori sono spesso invitati ad indossare un distintivo visitatore.\nEsempi.\nMolte installazioni, a miriadi di scopi differenti, hanno ostacoli fisici per prevenire le intrusioni. Possono essere alte mura, filo spinato, vetri in cima ai muri, eccetera.\nLa presenza di sensori passivi a infrarossi \u00e8 comune in molti posti, come mezzi per accorgersi di intrusioni nell'impianto.\nInoltre le telecamera di una Televisione a circuito chiuso stanno diventando sempre pi\u00f9 diffuse come mezzi per identificare le persone che entrano in un posto.\nLe imprese usano una variet\u00e0 di opzioni per la sicurezza fisica, comprendenti le Guardia giurata, le palizzate elettriche, le videocamere, i sensori di movimento, i fari.\nI Bancomat (o distributori di denaro contante) sono protetti non facendoli invulnerabili, ma rovinando (macchiando) le banconote in caso di attacco. Le banconote tinte informano della provenienza illegale delle medesime.\nLe casseforti sono classificate in base al tempo in minuti impiegato da uno scassinatore p\u00e8rovetto e ben attrezzato per aprire la cassaforte.\nQueste classifiche sono sviluppate da scassinatore molto bravi assoldati dalle assicurazioni, quali Underwriters Laboratories.\nIn un sistema ben progettato occorre che il tempo tra i controlli delle pattuglie di guardie o il tempo necessario di giungere sul luogo delle forze di risposta sia inferiore a quello di resistenza della barriera.\nNascondere le risorse, o nascondere il fatto che le risorse abbiano un valore, \u00e8 spesso una buona idea in quanto riduce l'esposizione agli attaccanti e pu\u00f2 causare rallenatmenti all'attacco, ma non deve essere il mezzo principale per assicurare la sicurezza (vedi Sicurezza tramite segretezza) e la talpa (persona di fiducia che aiuta l'efrattore)\nAnche aspetti non tecnologici quali un cespuglio spesso e spinoso possono contribuire alla Sicurezza fisica ad alcuni posti, specialmente in un'area residenziale."}
{"id": "3096422", "revid": "767487", "url": "https://it.wikipedia.org/wiki?curid=3096422", "title": "WCT Invitational 1979", "text": "Il WCT Invitational 1979 \u00e8 stato un torneo di tennis giocato sulla terra battuta. \u00c8 stata la 2\u00aa edizione del torneo che fa parte del Colgate-Palmolive Grand Prix 1979. Si \u00e8 giocato a Forest Hills negli USA dal 5 all'11 maggio 1979.\nCampioni.\nSingolare maschile.\n Eddie Dibbs ha battuto in finale Harold Solomon 7\u20136, 6\u20131\nDoppio maschile.\n Peter Fleming / John McEnroe hanno battuto in finale Gene Mayer / Sandy Mayer 6\u20137, 7\u20136, 6\u20133"}
{"id": "3096425", "revid": "104458", "url": "https://it.wikipedia.org/wiki?curid=3096425", "title": "Nadezhda Andreyeva-Patrakeyeva", "text": ""}
{"id": "3096426", "revid": "104458", "url": "https://it.wikipedia.org/wiki?curid=3096426", "title": "Nadezhda Patrakeyeva-Andreyeva", "text": ""}
{"id": "3096427", "revid": "104458", "url": "https://it.wikipedia.org/wiki?curid=3096427", "title": "Nadezhda Patrakeyeva Andreyeva", "text": ""}
{"id": "3096428", "revid": "104458", "url": "https://it.wikipedia.org/wiki?curid=3096428", "title": "Nadezhda Patrakeyeva", "text": ""}
{"id": "3096429", "revid": "124877101", "url": "https://it.wikipedia.org/wiki?curid=3096429", "title": "Jesse Borrego", "text": "\u00c8 noto soprattutto per aver interpretato Cruz Candelaria nel film \"Patto di sangue\".\nBiografia.\nJesse Borrego nasce a San Antonio in Texas. Si diploma al liceo Harlandale e prende in considerazione l'idea di diventare pilota dell'US Air Force. Tuttavia si laurea alla University of the Incarnate Word e inizia la carriera di attore nel 1984. Nello stesso anno partecipa ad un'audizione per \"Saranno famosi\" e si aggiudica il ruolo di Jesse Velasquez, che ha interpretato dall\"84 all\"87. Nel 1989 compare in un episodio di \"Sposati... con figli\".\nBorrego inizia poi a lavorare per il teatro a New York e Los Angeles. Successivamente inizia a recitare in film come \"New York Stories\", \"Patto di sangue\" e \"Con Air\". \nNel 1993 \u00e8 produttore di alcuni film corti in 16 mm, produzioni teatrali e concerti. Dal 2003 al 2004 ha interpretato il ruolo di Gael Ortega nella serie televisiva \"24\". Sempre nel 2003 ha partecipato al doppiaggio del film d'animazione \"Scooby-Doo e il terrore del Messico\". Nel 2008 ha interpretato il serial killer George W. King nella serie televisiva \"Dexter\".\nDoppiatori italiani.\nNelle versioni in italiano dei suoi film, Jesse Borrego \u00e8 stato doppiato da:"}
{"id": "3096430", "revid": "1543377", "url": "https://it.wikipedia.org/wiki?curid=3096430", "title": "\u0160imon", "text": "Biografia.\n\u0160imon era il figlio di Afrikan (ON: \"Alfrekr\"), un re della terra dei Variaghi. Afrikan era il fratello di Jakun (ON: \"H\u00e1kon\") il quale prese parte alla battaglia di Listven. Quando Afrikan mor\u00ec, Jakun esili\u00f2 \u0160imon ed il fratello Friand (ON: \"Friandi\").\n\u0160imon avrebbe vissuto nel Rus' di Kiev per il resto della sua vita, servendo prima Jaroslav I di Kiev e dopo il figlio. Nel 1068 si un\u00ec ai tre figli di Jaroslav nella battaglia del fiume Alta combattuta contro i Cumani. Si dice che prima della battaglia, sant'Antonio di Pe\u010derska predisse un esito terribile per lo scontro, ma anche che \u0160imon sarebbe stato salvato da un miracolo. \u0160imon sopravvisse alla battaglia, ma fu gravemente ferito. Antonio si prese cura di \u0160imon curandone le ferite. Per riconoscenza, quando Antonio fond\u00f2 il monastero della grotta, \u0160imon don\u00f2 una campana ed una corona d'oro che il padre Afrikan aveva usato per ornare un crocefisso. I doni valevano 50 grivnie d'oro. Il Variago fu probabilmente uno dei primi ad essere sepolto nel monastero, e fu il primo a ricevere una remissione scritta dal monastero, in cui si affermava che a tutti i suoi discendenti sarebbero stati perdonati i peccati.\nAnche il figlio Georgi mostr\u00f2 attaccamento al monastero, e mand\u00f2 oro ed argento da Suzdal' per la decorazione della tomba di san Teodosio di Pe\u010derska. Quando mor\u00ec Gregori, lasci\u00f2 una lettera alla famiglia chiedendo di aiutare finanziariamente il monastero. Il pronipote di \u0160imon fu sepolto nella chiesa Dmitri di Suzdal', costruita dal vescovo Jefrem che era stato ordinato in quel monastero.\nFonti scandinave.\nRitenendo identici i nomi \"Alfrekr\" and \"Alrikr\", ipotesi avanzata da Vilhelm Thomsen, Stender-Petersen colleg\u00f2 Afrikanad all'Alrekr che appare sulle rune delle pietre S\u00f6 101 e S\u00f6 106 in Svezia. Omeljan Pritsak, comunque, rifiuta questa idea e pensa che Jakun fosse Jarl H\u00e5kon Eiriksson, il quale mor\u00ec nel 1029, quando Alrekr non era ancora nato.\nIl primo studioso a sostenere l'identit\u00e0 dei due citati nel Patericon fu Fedor Braun, il quale disse che \"Afrikan\" era una pronuncia arcaica del dialetto norreno di S\u00f6dermanland. Si sarebbe trattato di un caso obliquo di *\"afreki\", ovvero *\"afrik\u0105\" (figlio) &lt; *\"afrikan\". Il nome \"Friand\" non sarebbe il nome di una persona, dato che non si trova da nessuna altra parte tra i nomi norreni, e Braun ipotizza che fosse una versione di \"frj\u00e1\" (\"amare\"), \"frj\u00e1ndi\", e che significasse \"nipote\" in alcune fonti norrene. Allo stesso modo, non considera \"\u0160imon\" come derivazione di \"Sigmundr\" dato che \"\u0161i\" riflette la pronuncia di S\u00f6dermanland di \"si\", e quindi \"\u0160imon\" sarebbe un Variago che aveva assunto il nome cristiano di \"Simone\". Secondo Braun, il Patronicon si basava sul racconto di un Variago che sosteneva che \"Jakun aveva espulso il nipote (*\"frj\u00e1ndi\") Simon Afrek\u0105son\".\nBasandosi sull'analisi di Braun, Pritsak ipotizza che Jarl H\u00e1kon Eir\u00edksson avesse un fratello di nome *\"Afreki\", mai citato in fonti norrene. Questo fratello sarebbe morto, e H\u00e1kon band\u00ec il nipote Simon a causa del fatto (forse) che Afreki aveva cooperato con Olaf II di Norvegia. Simon sarebbe stato solo un dodicenne circa."}
{"id": "3096432", "revid": "287204", "url": "https://it.wikipedia.org/wiki?curid=3096432", "title": "Nicocare", "text": "Biografia.\nContemporaneo di Aristofane, forse la cosa che colpisce di pi\u00f9 sulla sua biografia \u00e8 il collegamento indiretto con il grande comico ateniese, visto che \"Suda\" lo descrive come \"il figlio di Filonide, poeta comico\" che dovrebbe essere il produttore di alcune commedie aristofanesche. Inoltre, da Stefano di Bisanzio sappiamo che \"Nicocare il poeta comico\" proveniva da Cidatene, il demo noto per esser stato patria, appunto, di Aristofane.\nCon Aristofane, Nicocare gareggi\u00f2 nel 388 a.C. forse alle Lenee.); Nicocare viene, inoltre, citato da Aristotele, che nella sua \"Poetica\" afferma: \nDa questa citazione aristotelica, sembnra di poter dedurre che Nicocare fosse anche compositore di parodie.\nCommedie.\nDi Nicocare restano 28 frammenti e titoli di commedie, citati da \"Suda\"\u02d0 \u0391\u03bc\u03c5\u03bc\u03c9\u03bd\u03b7 (\"Amimone\"), \u03a0\u03b5\u03bb\u03bf\u03c8 (\"Pelope\"), \u0393\u03b1\u03bb\u03b1\u03c4\u03b5\u03b9\u03b1 (\"Galatea\"), \u0397\u03c1\u03b1\u03ba\u03bb\u03b7s \u0393\u03b1\u03bc\u03c9\u03bd (\"Le nozze di Eracle\"), \u0397\u03c1\u03b1\u03ba\u03bb\u03b7s \u03a7\u03bf\u03c1\u03b7\u03b3\u03bf\u03c2 (\"Eracle regista\"), \u039a\u03c1\u03b7\u03c4\u03b5\u03c2 (\"I cretesi\"), \u039b\u03b1\u03ba\u03c9\u03bd\u03b5\u03c2 (\"I laconi\"), \u039b\u03b7\u03bc\u03bd\u03b9\u03b1\u03b9 (\"Le donne di Lemno\"), \u039a\u03b5\u03bd\u03c4\u03b1\u03c5\u03c1\u03bf\u03b9 (\"I centauri\"), and \u03a7\u03b5\u03b9\u03c1\u03bf\u03b3\u03b1\u03c3\u03c4\u03bf\u03c1\u03b5\u03c2 (\"I ventribraccia\")."}
{"id": "3096435", "revid": "743200", "url": "https://it.wikipedia.org/wiki?curid=3096435", "title": "Dutch Open 1979", "text": "Il Dutch Open 1979 \u00e8 stato un torneo di tennis giocato sulla terra battuta. \u00c8 stata la 21\u00aa edizione del torneo, che fa parte del Colgate-Palmolive Grand Prix 1979. Il torneo si \u00e8 giocato a Hilversum nei Paesi Bassi dal 23 al 29 luglio 1979.\nCampioni.\nSingolare maschile.\n Bal\u00e1zs Tar\u00f3czy ha battuto in finale Tom\u00e1\u0161 \u0160m\u00edd 6-2 6-2 6-1\nDoppio maschile.\nTom Okker / Bal\u00e1zs Tar\u00f3czy hanno battuto in finale Jan Kode\u0161 / Tom\u00e1\u0161 \u0160m\u00edd 6-1 6-3"}
{"id": "3096436", "revid": "287204", "url": "https://it.wikipedia.org/wiki?curid=3096436", "title": "Eccellenza Campania 1994-1995", "text": "L'Eccellenza Campania 1994-1995 \u00e8 stata la quarta edizione del campionato italiano di calcio di categoria. Gestita dal Comitato Regionale Campania della Lega Nazionale Dilettanti, la competizione rappresentava il sesto livello del calcio italiano e il primo livello regionale. Parteciparono complessivamente 32 squadre, divise in due gironi.\nAl termine della stagione sono state promosse alla categoria superiore , Giovani Lauro e Terzigno: le prime due come vincitrici dei due gironi in cui \u00e8 strutturata la competizione, la terza come vincitrice dei play-off nazionali.\nStagione.\nNovit\u00e0.\nAl termine della stagione precedente, lasciarono il campionato di Eccellenza Campania: le promosse Boys Caivanese, Comprensorio Puteolano, ; il ripescato Pro Salerno; le retrocesse Junior Castelvolturno, , Real Aversa, Maiori, Sapri Golfo Policastro, Felice Scandone. Dal Campionato Nazionale Dilettanti retrocedettero due squadre campane, l'Arzanese e la Paganese, mentre dalla categoria inferiore salirono Maddalonese, , Irpinia e Pontecagnano Faiano, alle quali si aggiunsero le ripescate Pietramelara, Sanit\u00e0, Cilento, Audax Salerno.\nFormula.\nLa competizione era divisa in due gironi da sedici squadre ciascuno. I gironi furono stilati attraverso criteri geografici: nel girone A furono inserite compagini dell'hinterland napoletano e casertano; nel girone B parteciparono squadre dalle provincie di Salerno e Avellino, pi\u00f9 le rimanenti squadre del napoletano, sponda vesuviana.\nLe squadre si affrontarono in gare di andata e ritorno, per un totale di 30 incontri per squadra. Erano assegnati due punti per la vittoria, uno per il pareggio e zero per la sconfitta. Per l'accesso alla categoria superiore, il campionato prevedeva la promozione diretta per la vincitrice di ciascun girone, mentre alle seconde classificate era garantito l'accesso ai play-off nazionali. Per quanto riguarda il sistema delle retrocessioni, la formula prevedeva il passaggio al campionato di Promozione per le ultime tre classificate di ciascun girone. In caso di arrivo a pari punti di due o pi\u00f9 squadre in una posizione valevole per la promozione o la retrocessione era prevista la formula dello spareggio per decretare il piazzamento finale delle squadre."}
{"id": "3096444", "revid": "287204", "url": "https://it.wikipedia.org/wiki?curid=3096444", "title": "Eccellenza Emilia-Romagna 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Emilia-Romagna.\nGirone A.\nClassifica finale.\nVerdetti \nGirone B.\nClassifica finale.\nVerdetti"}
{"id": "3096447", "revid": "339392", "url": "https://it.wikipedia.org/wiki?curid=3096447", "title": "Patlabor 2 The Movie", "text": ""}
{"id": "3096451", "revid": "287204", "url": "https://it.wikipedia.org/wiki?curid=3096451", "title": "Filonide (comico)", "text": "Biografia.\nIscritto allo stesso demo di Aristofane, Filonide fu amico del commediografo, di cui fu didascalo alle Lenee del 422 a.C. (per le \"Vespe\" e il \"Proagone\"), del 414 a.C. (per l\"'Anfiar\u00e0o\") e del 405 a.C. (per le \"Rane\"). \nFilonide fu padre di Nicocare, che segu\u00ec la sua carriera secondo la tradizione \"artigianale\" dei commediografi.\nCommedie.\nLa Suda tramanda tre titoli di sue commedie: \u039a\u03bf\u03b8\u03cc\u03c1\u03bd\u03bf\u03b9 (\"I coturni\"), \u1f08\u03c0\u03ae\u03bd\u03b7 (\"Il carro\") e \u03a6\u03b9\u03bb\u03ad\u03c4\u03b1\u03b9\u03c1\u03bf\u03c2 (\"Filet\u00e8ro\"). Di esse ci restano 17 frammenti, di scarsa rilevanza, dai quali \u00e8 impossibile trarre conclusioni di qualche tipo."}
{"id": "3096452", "revid": "1543377", "url": "https://it.wikipedia.org/wiki?curid=3096452", "title": "Eccellenza Friuli-Venezia Giulia 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Friuli-Venezia Giulia.\nStagione.\nAl campionato di Eccellenza del Friuli Venezia Giulia 1994-1995 partecipano 16 squadre: \nFase regionale Coppa Italia Dilettanti.\nLa coppa \u00e8 stata vinta dalla Pro Fagagna (3-2 in finale sul Porcia)"}
{"id": "3096453", "revid": "599013", "url": "https://it.wikipedia.org/wiki?curid=3096453", "title": "Pasquale Apa", "text": "Carriera.\nCresce nel con cui gioca in Promozione, prima di passare al in Serie D e poi alla nell'Eccellenza calabrese.\nNel 1995 va al che gli permette di passare dai Dilettanti alla Serie B: in cadetteria \u00e8 titolare del centrocampo rossoblu.\nResta a Cosenza per sette stagioni, sei delle quali in Serie B, con l'unico intervallo di 6 mesi giocati nel in C1 tra il gennaio e il giugno del 2001.\nCon la maglia dei calabresi totalizza 140 presenze e 10 reti (delle quali 129 in seconda serie).\nNel gennaio del 2002 passa al in Serie C1 dove gioca 7 partite.\nL'anno successivo, sempre in forza ai pescaresi, segna 8 reti contribuendo al ritorno della societ\u00e0 biancoazzurra in serie B.\nNella stagione 2003-04 viene ingaggiato dal , sempre in C1: 14 presenze condite da 3 gol, prima di essere ceduto nel gennaio del 2004 in serie C2 alla dove resta sino al gennaio del 2005 quando viene ingaggiato a titolo temporaneo dalla , militante in C1. A Ferrara viene impiegato 11 volte e in estate fa ritorno a Roma dove non trova spazio e la societ\u00e0 capitolina nel gennaio del 2006 lo cede al in C1 dove colleziona 5 presenze.\nNell'estate dello stesso anno torna in Calabria scendendo di categoria accasandosi alla in serie D, andando in gol 11 volte; a fine stagione la squadra retrocede in Eccellenza.\nApa resta a Rossano in Eccellenza nei due anni successivi. Nella stagione 2009-2010 cambia societ\u00e0 ma non regione: viene acquistato dal che milita in serie D; gioca 11 partite e mette a segno 2 reti. Chiude la carriera in Seconda Categoria nel , la societ\u00e0 che lo aveva lanciato agli esordi, giocando la sua ultima stagione agonistica e ritirandosi dall'attivit\u00e0 nel giugno del 2011."}
{"id": "3096456", "revid": "287204", "url": "https://it.wikipedia.org/wiki?curid=3096456", "title": "Aleksandr Zirov", "text": ""}
{"id": "3096475", "revid": "110157", "url": "https://it.wikipedia.org/wiki?curid=3096475", "title": "Stanze al Genio", "text": "Il Museo delle maioliche Stanze al Genio ha al suo interno un'esposizione di quasi 5000 esemplari di mattonelle in maiolica italiane dal XV al XIX secolo disposte su 8 sale. Il Museo ha sede all'interno di una porzione del piano nobile del seicentesco Palazzo Torre Pirajno, nel comune di Palermo in Via Giuseppe Garibaldi n. 11. Il piano nobile \u00e8 stato recentemente restaurato ed al suo interno sono visibili decorazioni a soffitto settecenteschi ed ottocenteschi e lambries d'epoca. Il percorso si articola all'interno di una casa museo realmente abitata ed aperta tutti i giorni al pubblico su prenotazione. Al suo interno sono altres\u00ec presenti collezioni minori di cancelleria d'epoca, ceramica contemporanea ed oggetti di modernariato.\nStoria.\nNel 2008 Pio Mellina cre\u00f2 assieme ad Antonino Perna, Luisa Masi e Davide Sansone l'Associazione Culturale \"Stanze al Genio\" con l'obiettivo di rendere fruibile al pubblico una raccolta di mattonelle antiche collezionate in oltre trenta anni e tuttora in crescita. Sono in mostra anche collezioni minori di cancelleria d'epoca, ceramica contemporanea ed oggetti di modernariato. Nel dicembre 2008 dopo un attento lavoro di restauro dei luoghi fu aperta al pubblico la casa-museo Stanze al Genio, che \u00e8 visitabile tutto l'anno su prenotazione. \nEsposizione.\nLa casa museo \u00e8 ospitata nei saloni seicenteschi del piano nobile di Palazzo Torre Piraino, i saloni principali conservano la pavimentazione e gli affreschi originali di fine Settecento ed inizio Ottocento. La collezioni principale \u00e8 una raccolta di maioliche antiche con quasi 5000 esemplari di provenienza napoletane e siciliana, di un arco temporale compreso tra fine quattrocento e gli inizi del novecento. Un'altra sezione minore \u00e8 dedicata alla cancelleria d'epoca tra cui una collezione di oltre cinquanta bottiglie d'inchiostro di met\u00e0 novecento, scatole di pennini e vecchi calamai in vetro. Infine una sezione dedicata alla ceramica contemporanea, oggetti di modernariato e vecchi giocattoli. La parte espositiva della casa museo si articola in otto sale: la sala d'ingresso, la sala neoclassica (per le decorazioni settecentesche del soffitto), la sala dei fiori (per le decorazioni di inizio ottocento del soffitto) e la sala di Burgio, la sala degli inchiostri, la sala dei vasi, la sala da pranzo e la sala liberty.\nL'esposizione di maioliche \u00e8 divisa per epoca e per centri di produzione (Campania e Sicilia)."}
{"id": "3096481", "revid": "666668", "url": "https://it.wikipedia.org/wiki?curid=3096481", "title": "Mario Lemme", "text": "Carriera.\nGiocatore.\nCresce nella Vastese dove gioca in Serie D ed in Serie C2 prima di passare alle giovanili del e del Parma.\nNel 1992 milita nel Vicenza che ottiene la promozione dalla Serie C1 alla Serie B. In maglia biancorossa colleziona 10 presenze e nessun gol.\nLa stagione successiva \u00e8 la sua prima in Serie B, con la maglia del Cosenza. Esordisce in cadetteria il 5 settembre 1993 nella gara Cosenza-Palermo (1-0). Il suo rendimento \u00e8 altalenante, in rossoblu colleziona in campionato 28 presenze con 3 gol all'attivo.\nInizia l'annata seguente nel , con la cui maglia non disputa gare di campionato ma gioca per intero una partita di Coppa Italia (-Parma 1-0 del 21 settembre 1994) ed il 20 ottobre 1994 esordisce in Coppa UEFA, entrando in campo all'84' della gara in trasferta contro l'AIK, vinta per 1-0 dagli emiliani, che poi si aggiudicheranno il trofeo.\nDa allora gioca nella serie cadetta, trasferendosi il mese successivo alla allenata da Delio Rossi, con cui sfiora la promozione in A; mentre nella stagione seguente \u00e8 in forza all' dove realizza 3 reti in 31 incontri.\nNel 1996 scende in Serie C1 per vestire la maglia della Fidelis Andria, segnando 16 gol (nella sua stagione pi\u00f9 prolifica) con i quali contribuisce alla vittoria del campionato della squadra biancoazzurra, che torna a giocare in Serie B, categoria nella quale Lemme militer\u00e0 l'anno successivo sempre con i pugliesi.\nIn seguito continua a militare in Serie B con le maglie di , e .\nDal 2000 torna a calcare i campi di Serie C: nel , nella Fermana, nel e nel .\nChiuder\u00e0 la carriera giocando in Serie D con varie societ\u00e0 abruzzesi.\nDurante la sua attivit\u00e0 ha disputato 150 gare in Serie B, andando a segno 14 volte.\nAllenatore.\nDal 1\u00ba ottobre 2013 fino al termine della stagione \u00e8 stato l'allenatore della Vastese, nel campionato di Eccellenza abruzzese, concludendo il torneo al quinto posto in classifica."}
{"id": "3096483", "revid": "352448", "url": "https://it.wikipedia.org/wiki?curid=3096483", "title": "Sirvent\u00e9s", "text": ""}
{"id": "3096486", "revid": "1543377", "url": "https://it.wikipedia.org/wiki?curid=3096486", "title": "PANDAS", "text": "PANDAS \u00e8 un acronimo che sta per pediatric autoimmune neuropsychiatric disorders associated with streptococcal infections (disturbi neuropsichiatrici infantili autoimmuni associati a infezioni da streptococco).\nIl termine serve a descrivere un'ipotesi nosologica che sostiene l'esistenza di un sottoinsieme di bambini con rapida insorgenza di disturbo ossessivo-compulsivo (DOC) e/o tic correlata con infezioni da streptococco \u03b2 emolitico di gruppo A. La connessione proposta tra l'infezione e tali disturbi psichici si basa sulla teoria che possa esserci un'iniziale reazione autoimmune scatenata dalla presenza del batterio, con la produzione di anticorpi che, interferendo con i gangli della base, siano responsabili del quadro clinico.\nTali ipotesi si basa su studi osservazionali condotti dai \"National Institutes of Health\" statunitensi e su successivi studi clinici che sembravano dimostrare la presenza di drammatiche e improvvise esacerbazioni di disturbo ossessivo-compulsivo e tic conseguenti le infezioni. Esistono prove cliniche di una correlazione tra l'infezione streptococcica e l'insorgenza di alcuni casi di DOC e tic, ma i risultati non sono conclusivi. Sono sorte numerose controversie riguardanti tale ipotesi; si discute sull'opportunit\u00e0 di ritenerla un'entit\u00e0 nosologica distinta rispetto agli altri casi di sindrome di Tourette e di disturbo ossessivo-compulsivo.\nI PANDAS non sono una malattia riconosciuta: non sono contenuti n\u00e9 nella classificazione ICD dell'Organizzazione mondiale della sanit\u00e0, n\u00e9 nel \"Manuale diagnostico e statistico dei disturbi mentali\". Nel 2012 lo stesso gruppo di ricerca che nel 1994 defin\u00ec i PANDAS ha proposto il termine pediatric acute-onset neuropsychiatric syndrome (PANS, in italiano traducibile come sindrome neuropsichiatrica infantile ad insorgenza acuta) per descrivere l'insorgenza acuta di disturbo ossessivo-compulsivo correlato non solamente a infezioni pregresse, ma in generale ad apparenti fattori precipitanti ambientali o a disfunzioni immunitarie."}
{"id": "3096490", "revid": "125136947", "url": "https://it.wikipedia.org/wiki?curid=3096490", "title": "Giancarlo Golzi", "text": "Biografia.\nTra i primi componenti del Museo Rosenbach, gruppo musicale dal genere \"rock\" progressivo degli anni Settanta, incide con loro l'\"album\" \"Zarathustra\" e rimane nel gruppo fino al suo scioglimento nel 1973. Nel corso del 1992 vengono pubblicati \"Rarities\", \"Live '72\" e \"Rare and Unreleased\". Il gruppo si riunisce nel 2000 con l'incisione dell\"'album\" \"Exit\".\nNel 1975, due anni dopo lo scioglimento del Museo Rosenbach, entra a far parte di una nuova banda genovese con Piero Cassano, Carlo Marrale, Aldo Stellita e Antonella Ruggiero, che cos\u00ec diventano i Matia Bazar. Golzi \u00e8 stato l'ultimo componente a unirsi al gruppo: arriv\u00f2 poco dopo la registrazione di \"Stasera che sera\", alla fine del 1975. Da \"Cavallo bianco\" a \"C'\u00e8 tutto un mondo intorno\", da \"Vacanze Romane\" a \"La prima stella della sera\", da \"Piccoli giganti\" a \"Quando non ci sei\", Golzi \u00e8 il batterista dei pi\u00f9 grandi successi della prima era dei Matia Bazar.\nQuando nel 1998 muore Aldo Stellita, autore dei testi e guida indiscussa del gruppo, Giancarlo decide di andare avanti nel ricordo dell'amico e, dopo l'abbandono di Laura Valente e del tastierista Sergio Cossu, richiama Piero Cassano, che aveva abbandonato il gruppo nel 1981; recluta una nuova voce, Silvia Mezzanotte, e un giovane polistrumentista, Fabio Perversi. Il suono del gruppo si modifica verso uno stile pi\u00f9 melodico; anche i testi si fanno pi\u00f9 semplici, immediati. Parte cos\u00ec la seconda era dei Matia Bazar, che hanno come \"capitano\" Golzi, l'unico a essere ininterrottamente presente in formazione dal 1975. Nel 2000 la nuova formazione dei Matia Bazar si presenta al Festival di Sanremo con il brano \"Brivido caldo\", ottenendo un discreto successo; ma la soddisfazione pi\u00f9 grande arriva nel 2002,con la vittoria al 52\u00ba Festival di Sanremo grazie al brano \"Messaggio d'amore\". Nel 2004 Mezzanotte lascia il gruppo e viene rimpiazzata da Roberta Faccani; con la nuova vocalista i Matia Bazar partecipano al 55\u00ba Festival di Sanremo, esibendolsi nel brano \"Grido d'amore\", che non ottiene il successo sperato: in molti non riconoscono nella Faccani una cantante simbiotica all'universo Matia Bazar.\nDopo anni avari di soddisfazioni, il gruppo tenta il rilancio richiamando nel 2010 Mezzanotte e partecipando nel 2012 al Festival di Sanremo con il brano \"Sei tu\", venendo eliminato in semifinale. Dopo la vittoria sanremese del 2002 i Matia Bazar, capitanati da Golzi, non riescono pi\u00f9 ad essere incisivi e a produrre \"album\" degni di nota: molti rimpiangono le voci di Ruggiero e Valente oltrech\u00e9 i testi di Stellita.\n\u00c8 stato, inoltre, direttore artistico dell'Accademia di Sanremo, dedicata ai giovani che desiderano partecipare al Festival di Sanremo, nella sezione \"Nuove Proposte\". Nel 2001 collabora con Piero Cassano alla stesura del brano \"Anche tu\", con il quale Jenny B partecipa al Festival nello stesso anno. Nel 2003 gli viene affidata la direzione artistica e l'adattamento dei testi in italiano del musical italo-francese \"I dieci comandamenti\", diretto da Elie Chouraqui e prodotto da Guido e Maurizio De Angelis, con il quale ottiene il Premio di Lamezia Terme come miglior paroliere. Coi Matia Bazar, collabora ai cori del brano \"Inverno\", contenuto nell'album \"Bandido\" di Miguel Bos\u00e9.\nTra il 2012 e il 2013, insieme a Stefano Galifi e Alberto Moreno, decide di risuonare \"Zarathustra\". Giancarlo Golzi ritorna al passato prog e, con una nuova formazione di sette componenti, registra \"Zarathustra Live in Studio\" e incide il nuovo album in studio con il Museo Rosenbach, intitolato \"Barbarica\".\nNell'estate del 2015 i Matia Bazar organizzano un \"tour\" per festeggiare i 40 anni di carriera. L'8 agosto 2015 suonano all'Outlet Village Cilento a Eboli ed \u00e8 questo l'ultimo concerto di Golzi che viene stroncato da un infarto nella sua casa di Bordighera nella notte tra il 12 e il 13 agosto 2015, all'et\u00e0 di 63 anni."}
{"id": "3096503", "revid": "110157", "url": "https://it.wikipedia.org/wiki?curid=3096503", "title": "Silvio Berlusconi Communications", "text": "La Silvio Berlusconi Communications \u00e8 stata una societ\u00e0 di produzione e distribuzione di film fondata da Silvio Berlusconi. Fu costituita nel 1987 e nel 1995 conflu\u00ec nella neonata Mediaset.\nNel 1992, insieme alla societ\u00e0 di produzione Reteitalia (appartenente al gruppo Fininvest), la Silvio Berlusconi Communications riusc\u00ec a stringere importanti accordi cinematografici con major statunitensi come Paramount, CBS e Metro-Goldwyn-Mayer."}
{"id": "3096508", "revid": "34477173", "url": "https://it.wikipedia.org/wiki?curid=3096508", "title": "Cathode ray tube", "text": ""}
{"id": "3096511", "revid": "209263", "url": "https://it.wikipedia.org/wiki?curid=3096511", "title": "God of War 3", "text": ""}
{"id": "3096515", "revid": "184980", "url": "https://it.wikipedia.org/wiki?curid=3096515", "title": "Aermacchi MB-339 PAN", "text": ""}
{"id": "3096516", "revid": "767487", "url": "https://it.wikipedia.org/wiki?curid=3096516", "title": "Yves Gominon", "text": ""}
{"id": "3096517", "revid": "767487", "url": "https://it.wikipedia.org/wiki?curid=3096517", "title": "Cantiga de escarnio", "text": "La cantiga de escarnio e maldizer \u00e8 un sottogenere satirico della lirica galiziano-portoghese medievale, derivato dal \"sirvent\u00e9s\" provenzale. Questo sottogenere fa parte del periodo letterario chiamato trovadorismo, che nel Portogallo trova espressione tra gli anni 1189 (o 1198?) e il 1385.\nIl corpus lirico galiziano-portoghese annovera all'incirca 430 testi di questo genere.\nDapprincipio, esisteva una distinzione tra le \"cantigas de\" escarnio (che utilizzano sottintesi e parole occulte) e quelle \"de\" maldizer (\"maledire\"), nelle quali il poeta esprime in modo ben chiaro i suoi insulti. Tuttavia, nei canzonieri di solito non si distinguono le due.\nIn quanto alla metrica, si utilizzano le stesse convenzioni delle \"cantigas de amor\".\nEsistono tre tipi:\na) Satira letteraria.\nb) Satira politica e morale: tra i cui autori emergono Martim Moixa, Pero da Ponte e Airas Nunes\nc) Satira personale.\nIn alcuni casi, le \"cantigas de escarnio\" mostrano le tensioni esistenti tra i trovatori, generalmente appartenenti alla nobilt\u00e0, e i giullari e menestrelli, di bassa estrazione sociale.\nA questo genere appartiene il documento letterario pi\u00f9 antico di quelli conosciuti in lingua galiziana o portoghese, la cantiga Ora faz ost'o senhor de Navarra di Johan Soares de Paiva, nato nel 1141.\nSignificato.\nIl realismo - che converte queste \"cantigas\" in composizioni di importantissimo valore sociologico (in cui appaiono raffigurati personaggi di tutte le classi sociali medievali) e linguistico (il trovatore \u00e8 libero dalla rigorosa subordinazione ai convenzionalismi poetici e parla con naturalezza) - contrasta con l'idealismo delle tante composizioni galiziano-portoghesi. Questo confronto, questa duplice tendenza, il divino da una parte e l'umano e pagano dall'altra, \u00e8 caratteristica dell'uomo medievale, tante volte qualificato come un demone capace di coniugare in s\u00e9 stesso il pi\u00f9 complesso idealismo e il pi\u00f9 perfetto realismo.\nEsempi.\nCantigas de Esc\u00e1rnio.\nLe cantigas de esc\u00e1rnio utilizzano la satira indiretta per raggiungere la persona presa di mira. Si fa uso dell'ironia e di espressioni con doppio senso, e l'obiettivo non \u00e8 mai essere identificato, come in questo esempio di \"cantiga\" di Pero Garcia Burgal\u00eas:\nCantigas de Maldizer.\nL'uso di espressioni turpi \u00e8 frequente, con la chiara intenzione di calunniare il satirizzato, come nella \"cantiga\" di Jo\u00e3o Garcia de Guilhade:"}
{"id": "3096521", "revid": "1086846", "url": "https://it.wikipedia.org/wiki?curid=3096521", "title": "Eccellenza Lazio 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano. Il campionato si \u00e8 concluso con la vittoria del per il girone A e del per il girone B, entrambi al loro primo titolo.\nTutte le squadre iscritte al campionato di Eccellenza, assieme a quelle del campionato di Promozione, hanno diritto a partecipare alla Coppa Italia Dilettanti Lazio 1994-1995.\nStagione.\nAggiornamenti.\nDi seguito la composizione dei gironi fornita dal Comitato Regionale Lazio.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:"}
{"id": "3096523", "revid": "857138", "url": "https://it.wikipedia.org/wiki?curid=3096523", "title": "Microdrive", "text": ""}
{"id": "3096524", "revid": "287204", "url": "https://it.wikipedia.org/wiki?curid=3096524", "title": "Eccellenza Liguria 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Liguria."}
{"id": "3096527", "revid": "767487", "url": "https://it.wikipedia.org/wiki?curid=3096527", "title": "Ramiro de Le\u00f3n", "text": ""}
{"id": "3096528", "revid": "300067", "url": "https://it.wikipedia.org/wiki?curid=3096528", "title": "Ramiro de Le\u00f3n Ibarra", "text": ""}
{"id": "3096529", "revid": "287204", "url": "https://it.wikipedia.org/wiki?curid=3096529", "title": "Ramiro de Leon Ibarra", "text": ""}
{"id": "3096530", "revid": "287204", "url": "https://it.wikipedia.org/wiki?curid=3096530", "title": "Ramiro de Leon", "text": ""}
{"id": "3096531", "revid": "287204", "url": "https://it.wikipedia.org/wiki?curid=3096531", "title": "Eccellenza Lombardia 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nIl campionato \u00e8 strutturato in vari gironi all'italiana su base regionale, i Comitati Regionali di competenza; questo \u00e8 il campionato regionale della regione Lombardia gestito dal Comitato Regionale Lombardia.\nFino alla stagione 1994-1995 la provincia di Piacenza \u00e8 stata di competenza del Comitato Regionale Lombardia cos\u00ec come la provincia di Mantova \u00e8 stata gestita dal Comitato Regionale Emilia-Romagna.\nPer delibera della Lega Nazionale Dilettanti i due Comitati Regionali all'inizio della stagione 1995-1996 si sono scambiati le due province e solo su richiesta motivata delle singole societ\u00e0 \u00e8 stato loro concesso, in deroga alle disposizioni federali e ai limiti territoriali regionali, di disputare il campionato gestito da un altro Comitato Regionale.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:"}
{"id": "3096533", "revid": "729019", "url": "https://it.wikipedia.org/wiki?curid=3096533", "title": "Nimcha", "text": "La Nimcha \u00e8 la scimitarra sviluppatasi nell'Africa Nord-Occidentale (specialmente Marocco) dal modello del \"Kilij\", la scimitarra dei Turchi."}
{"id": "3096534", "revid": "599013", "url": "https://it.wikipedia.org/wiki?curid=3096534", "title": "Julio C\u00e9sar G\u00f3mez", "text": ""}
{"id": "3096535", "revid": "300067", "url": "https://it.wikipedia.org/wiki?curid=3096535", "title": "Julio C\u00e9sar G\u00f3mez Mateo", "text": ""}
{"id": "3096536", "revid": "1315817", "url": "https://it.wikipedia.org/wiki?curid=3096536", "title": "Rolandino de' Passaggeri", "text": "Fu maestro di arte notarile nello Studio bolognese e uno dei pi\u00f9 celebri giuristi medievali, la massima autorit\u00e0 nella scienza e tecnica del documento notarile, di cui rinnov\u00f2 i formulari con rigore scientifico. Fu anche a capo della fazione guelfa bolognese e, con l'ascesa di quella, ebbe un discreto controllo della politica comunale in momenti tumultuosi.\nBiografia.\nNacque a Bologna intorno al 1215, figlio di Rodolfino \"passagerius\" (ovvero doganiere) e di madre ignota. Il padre, immigrato dal territorio di Castel San Pietro, fu locandiere e poi esattore di dazi e gabelle, da cui il soprannome.\nRolandino esercit\u00f2 per lungo tempo il notariato, arte alla quale si immatricol\u00f2 nel 1234. Dal 1238 ricopr\u00ec cariche nella cancelleria del Comune bolognese e nel 1245 fu nominato notaio della corporazione dei banchieri e cambiatori, per la quale compil\u00f2 gli statuti.\nDopo la vittoria ottenuta dai guelfi bolognesi nella battaglia di Fossalta (1249) e la conseguente cattura di re Enzo, Rolandino, in risposta all'imperatore Federico II che intimava ai bolognesi la liberazione del figlio Enzo, redasse in nome della citt\u00e0 una lettera ispirata da sentimenti di libert\u00e0.\nNel 1255 pubblic\u00f2 la sua grande \"Summa totius artis notariae\": l'opera \u00e8 divisa in quattro parti dedicate rispettivamente ai contratti, ai testamenti, agli atti giudiziali e alle copie e rinnovazioni degli atti. Chiamata per antonomasia la \"Rolandina\" (o \"Orlandina\"), la \"Summa\" ebbe larga diffusione in Italia e in Europa con numerose edizioni e traduzioni fino al XVII secolo ed \u00e8 stato per lungo tempo il principale testo per lo studio dell'arte notarile. \nAttorno al 1281-83 Rolandino aggiunse alla \"Summa\" un commento (\"Aurora\"), proseguito poi da Pietro da Unzola (\"Aurora novissima\").\nNel 1257 Rolandino fu uno dei quattro notai che redassero il Liber Paradisus, i provvedimenti adottati dal comune di Bologna per l'affrancazione dei servi della gleba. \nSostenitore della politica antimagnatizia, cio\u00e8 avversa all'oligarchia aristocratica di antica investitura imperiale, e vicino alla parte popolare, Rolandino capeggi\u00f2 a Bologna la fazione guelfa dei Geremei negli scontri anche cruenti coi ghibellini che portarono alle cacciate dei Lambertazzi del 1274 e del 1279. \nCome \u201cproconsole\u201d della corporazione dei notai e console anziano perpetuo, fu poi uno dei compilatori degli \"Ordinamenti sacrati\" (1282) e degli \"Ordinamenti sacratissimi\" (1284) del Comune di Bologna, nei quali si prevedevano una serie di disposizioni tendenti ad escludere dal potere il ceto aristocratico.\nRolandino scrisse anche due manuali di notariato, uno a uso dei notai di campagna (\"De officio tabellionatus in villis et castris\") e uno sulla compilazione dei testamenti (\"Flos ultimarum voluntatum\").\nMor\u00ec nel 1300 ed \u00e8 sepolto in una monumentale arca sepolcrale eretta nella piazza dedicata a San Domenico a Bologna."}
{"id": "3096537", "revid": "300067", "url": "https://it.wikipedia.org/wiki?curid=3096537", "title": "Julio Cesar Gomez Mateo", "text": ""}
{"id": "3096538", "revid": "287204", "url": "https://it.wikipedia.org/wiki?curid=3096538", "title": "Julio Cesar Gomez", "text": ""}
{"id": "3096539", "revid": "287204", "url": "https://it.wikipedia.org/wiki?curid=3096539", "title": "Julio Gomez", "text": ""}
{"id": "3096540", "revid": "300067", "url": "https://it.wikipedia.org/wiki?curid=3096540", "title": "Julio G\u00f3mez", "text": ""}
{"id": "3096542", "revid": "729019", "url": "https://it.wikipedia.org/wiki?curid=3096542", "title": "IAR 46", "text": "Lo IAR 46 \u00e8 un monomotore da turismo leggero ad ala bassa prodotto dall'azienda rumena Industria Aeronautic\u0103 Rom\u00e2n\u0103 (IAR) negli anni novanta.\nSviluppato dall'aliante ICA IS-28, ne risulta essere una variante caratterizzata da una diversa ala ed equipaggiata con un motore aeronautico Rotax 912."}
{"id": "3096543", "revid": "1529788", "url": "https://it.wikipedia.org/wiki?curid=3096543", "title": "Eccellenza Marche 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato organizzato dal Comitato Regionale Marche.\nAggiornamenti.\nParteciparono al torneo 16 societ\u00e0: 5 erano state promosse dal campionato di Promozione: l'Audax Piobbico, di ritorno dopo una stagione e la Castelfrettese che ritornava sul massimo palcoscenico regionale dopo due, avevano gi\u00e0 militato in Eccellenza; Montegiorgio, Truentina Castel di Lama e Vis Stella invece si affacciarono per la prima volta nel giovane torneo. Per la prima volta non c'erano state retrocessioni di squadre marchigiane, a completare l'organico venne ammessa la nuova societ\u00e0 della Sambenedettese che non si era iscritta in Serie C1.\nProprio la formazione rivierasca vinse comodamente il campionato precedendo la Vis Stella. La sorprendente matricola giallonera vincer\u00e0 anche gli spareggi nazionali ottenendo una storica promozione in Serie D. Dall'altro lato della graduatoria caddero in Promozione l'Urbino, il Cerreto e il Lunano."}
{"id": "3096546", "revid": "767487", "url": "https://it.wikipedia.org/wiki?curid=3096546", "title": "Anatolij Konev", "text": ""}
{"id": "3096547", "revid": "300067", "url": "https://it.wikipedia.org/wiki?curid=3096547", "title": "Anatoly Konev", "text": ""}
{"id": "3096548", "revid": "287204", "url": "https://it.wikipedia.org/wiki?curid=3096548", "title": "Eccellenza Molise 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Molise."}
{"id": "3096553", "revid": "149466", "url": "https://it.wikipedia.org/wiki?curid=3096553", "title": "Rolandino de' Passeggeri", "text": ""}
{"id": "3096555", "revid": "352448", "url": "https://it.wikipedia.org/wiki?curid=3096555", "title": "Canzoniere di Baena", "text": ""}
{"id": "3096557", "revid": "767487", "url": "https://it.wikipedia.org/wiki?curid=3096557", "title": "Viktor Vlasov", "text": "Carriera.\nCon l' ha disputato i Giochi olimpici di Helsinki 1952 e tre edizioni dei Campionati europei (1951, 1953, 1955)."}
{"id": "3096558", "revid": "287204", "url": "https://it.wikipedia.org/wiki?curid=3096558", "title": "Eccellenza Piemonte-Valle d'Aosta 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale che raccoglie le formazioni piemontesi e valdostane."}
{"id": "3096563", "revid": "287204", "url": "https://it.wikipedia.org/wiki?curid=3096563", "title": "Eccellenza Puglia 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Puglia.\nClassifica finale.\nLegenda:\nNote:"}
{"id": "3096564", "revid": "599013", "url": "https://it.wikipedia.org/wiki?curid=3096564", "title": "Kenny Steppe", "text": "Carriera.\nClub.\nDal 2006 al 2008 gioca 34 partite con il Germinal Beerschot.\nDal 2008 al 2013 ha giocato con l'Heerenveen,conquistando nella sua prima stagione la coppa nazionale.\nDal 2015 gioca con lo . Il 18 marzo 2017 conquista la coppa nazionale belga facendo da 2\u00ba portiere.\nNazionale.\nConta 4 presenze con la Nazionale Under-21 belga."}
{"id": "3096565", "revid": "599013", "url": "https://it.wikipedia.org/wiki?curid=3096565", "title": "Aleksandr Moiseev", "text": "Era il fratello di Tamara Moiseeva e lo zio di Elena \u010causova.\nCarriera.\nCon l' ha disputato i Giochi olimpici di Helsinki 1952 e quattro edizioni dei Campionati europei (1947, 1951, 1953, 1955)."}
{"id": "3096567", "revid": "300067", "url": "https://it.wikipedia.org/wiki?curid=3096567", "title": "Aleksandr Moiseyev", "text": ""}
{"id": "3096568", "revid": "125699759", "url": "https://it.wikipedia.org/wiki?curid=3096568", "title": "Media Markt", "text": "Media Markt (in Italia MediaWorld) \u00e8 una catena di distribuzione tedesca specializzata nell'elettronica e negli elettrodomestici di consumo. Appartiene insieme a Saturn gruppo MediaMarktSaturn Retail Group, una filiale del gruppo Metro.\nLa catena \u00e8 presente in Austria, Belgio, Cina, Germania, Grecia, Italia, Paesi Bassi, Polonia, Portogallo, Russia, Spagna, Svezia, Svizzera, Turchia e Ungheria.\nIn tutti i paesi l'insegna \u00e8 \"Media Markt\", con l'eccezione dell'Italia, dove viene usato \"MediaWorld\"."}
{"id": "3096574", "revid": "125157292", "url": "https://it.wikipedia.org/wiki?curid=3096574", "title": "Eccellenza Sardegna 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Sardegna."}
{"id": "3096576", "revid": "767487", "url": "https://it.wikipedia.org/wiki?curid=3096576", "title": "Vladimir Torban", "text": ""}
{"id": "3096578", "revid": "287204", "url": "https://it.wikipedia.org/wiki?curid=3096578", "title": "Eccellenza Sicilia 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano. In questa stagione per la prima volta vengono introdotti gli spareggi promozione fra le seconde classificate di tutti i gironi di Eccellenza a livello nazionale.\nQuesti sono i gironi organizzati dal comitato regionale della Sicilia.\nIn questa stagione, oltre alle squadre aventi diritto, vengono iscritte al campionato di Eccellenza anche Giarre, Akragas e , non ammesse nei campionati di appartenenza."}
{"id": "3096580", "revid": "1632387", "url": "https://it.wikipedia.org/wiki?curid=3096580", "title": "UEFA Champions League 2010-2011 (fase a gironi)", "text": ""}
{"id": "3096583", "revid": "767487", "url": "https://it.wikipedia.org/wiki?curid=3096583", "title": "Michail Studeneckij", "text": "\u00c8 morto nel marzo del 2021 per complicazioni da Covid-19.\nCarriera.\nCon l' ha disputato i Giochi olimpici di Melboune 1956 e due edizioni dei Campionati europei (1957, 1959)."}
{"id": "3096585", "revid": "300067", "url": "https://it.wikipedia.org/wiki?curid=3096585", "title": "Mikhail Studenetsky", "text": ""}
{"id": "3096586", "revid": "104458", "url": "https://it.wikipedia.org/wiki?curid=3096586", "title": "Mar\u00eda Jos\u00e9 Rienda Contreras", "text": ""}
{"id": "3096593", "revid": "767487", "url": "https://it.wikipedia.org/wiki?curid=3096593", "title": "Jurij Ozerov (cestista)", "text": ""}
{"id": "3096597", "revid": "599013", "url": "https://it.wikipedia.org/wiki?curid=3096597", "title": "Maria Jos\u00e9 Rienda", "text": ""}
{"id": "3096598", "revid": "287204", "url": "https://it.wikipedia.org/wiki?curid=3096598", "title": "Maria Jose Rienda", "text": ""}
{"id": "3096600", "revid": "599013", "url": "https://it.wikipedia.org/wiki?curid=3096600", "title": "Maria Jos\u00e8 Rienda", "text": ""}
{"id": "3096601", "revid": "1543377", "url": "https://it.wikipedia.org/wiki?curid=3096601", "title": "Manuel Lanzini", "text": "Nel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nNato da H\u00e9ctor \u201cEl Machi\u201d Lanzini e Miriam Tejera, debutta a 17 anni, nella partita River Plate-Tigre dell'8 agosto 2010. Il 21 luglio 2011 diventa ufficiale il suo approdo al Fluminense Football Club in prestito con diritto di riscatto a favore della squadra brasiliana, fissato a 12 milioni. Conclude la prima parte della sua avventura brasiliana con 22 presenze e 3 gol messi a segno in campionato contro Flamengo e San Paolo.\nIl 2 luglio 2012 il giocatore torna al River Plate perch\u00e9 il Fluminense non ha voluto riscattarne il cartellino. Il 6 agosto 2012 segna il suo primo goal con la maglia del River Plate nella sconfitta contro il Belgrano per 1 a 2. Ha poi in seguito segnato contro il Tigre il 20 agosto 2012 (partita terminata 3-2 per il River). Il suo terzo gol arriva il 9 dicembre 2012 nella partita San Mart\u00edn-River 0-2. In seguito segner\u00e0 anche nel 2-0 in casa del Racing Club (partita nella quale arriva anche la sua prima ammonizione nella seconda esperienza con il River), e nel 2-1 in casa del Godoy Cruz di Mart\u00edn Palermo.\nIl 9 agosto 2014 viene acquistato dall'Al-Jazira per 7,5 milioni di euro. Dopo aver segnato 8 gol in 24 partite, il 22 luglio 2015 si trasferisce al West Ham con la formula del prestito con diritto di riscatto. Il 22 marzo 2016 viene riscattato dagli \"Hammers\" per circa 12 milioni di euro.\nNazionale.\nNel 2013 ha giocato cinque partite realizzando due reti, con la Nazionale Argentina Under-20. Viene convocato per le Olimpiadi 2016 in Brasile, ma non pu\u00f2 parteciparvi per infortunio e viene sosituito da Cristian Pav\u00f3n.\nEsordisce con la Nazionale maggiore il 9 giugno 2017, nel match vinto contro il Brasile. Il 23 marzo 2018 sigla la sua prima rete con l\"'Albiceleste\", a scapito dell'Italia. Convocato per il mondiale di Russia 2018, durante il ritiro pre-mondiale si rompe il legamento crociato, rinunciando alla partecipazione alla manifestazione.\nStatistiche.\nPresenze e reti nei club.\n\"Statistiche aggiornate al 23 marzo 2018.\""}
{"id": "3096603", "revid": "1099637", "url": "https://it.wikipedia.org/wiki?curid=3096603", "title": "Arkadij Bo\u010dkar\u00ebv", "text": ""}
{"id": "3096604", "revid": "767487", "url": "https://it.wikipedia.org/wiki?curid=3096604", "title": "Geert Roorda", "text": "Carriera.\nAll'Heerenveen dal 2007 al 2010 e dal 2011 al 2012, ha militato anche nelle fila di , , e .\nIn Nazionale conta 5 apparizioni con l'Under-20 ed una con l'Under-21."}
{"id": "3096606", "revid": "300067", "url": "https://it.wikipedia.org/wiki?curid=3096606", "title": "Arkady Bochkaryov", "text": ""}
{"id": "3096607", "revid": "287204", "url": "https://it.wikipedia.org/wiki?curid=3096607", "title": "Paula Garces", "text": ""}
{"id": "3096608", "revid": "287204", "url": "https://it.wikipedia.org/wiki?curid=3096608", "title": "Arkadij Bockarev", "text": ""}
{"id": "3096613", "revid": "713168", "url": "https://it.wikipedia.org/wiki?curid=3096613", "title": "Canzoniere di Ajuda", "text": "Il Canzoniere di Ajuda (in portoghese Cancioneiro da Ajuda) \u00e8 uno dei tre canzonieri conservati della lirica galiziano-portoghese medievale. Prende il suo nome dal luogo nel quale \u00e8 custodito, ovvero la Biblioteca del Palazzo Nazionale di Ajuda, a Lisbona. \u00c8 un manoscritto in pergamena \"in folio\", scritto da un'unica persona in lettere gotiche e corredato di numerose miniature. Rest\u00f2 incompleto: appaiono i testi poetici, ma le miniature non vennero terminate n\u00e9 venne copiata la musica, che ha uno spazio riservato sotto i versi della prima strofa di ogni cantiga.\nLa sua data pi\u00f9 probabile gira intorno all'anno 1280. Contiene unicamente cantigas de amor, un tipo di composizione lirica di evidenti origini provenzali. Raccoglie un totale di 310 \"cantigas\", delle quali 56 sono comuni con il Canzoniere della Biblioteca Vaticana e 189 con il Canzoniere Colocci-Brancuti, entrambi posteriori a quello di Ajuda. \u00c8 il pi\u00f9 antico dei tre principali canzonieri galiziano-portoghesi conservati e il pi\u00f9 affidabile di tutti per essere stato redatto in epoca trobadorica alla corte di Alfonso X il Saggio.\nLe prime edizioni complete risalgono al 1824 e al 1849, sebbene l'edizione classica \u00e8 quella realizzata da Carolina Micha\u00eblis de Vasconcelos nel 1904."}
{"id": "3096618", "revid": "336009", "url": "https://it.wikipedia.org/wiki?curid=3096618", "title": "Dacia Logan MCV", "text": ""}
{"id": "3096619", "revid": "307923", "url": "https://it.wikipedia.org/wiki?curid=3096619", "title": "Barh El Gazel", "text": ""}
{"id": "3096621", "revid": "287204", "url": "https://it.wikipedia.org/wiki?curid=3096621", "title": "Eccellenza Toscana 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Toscana."}
{"id": "3096624", "revid": "287204", "url": "https://it.wikipedia.org/wiki?curid=3096624", "title": "Dryopteris affinis", "text": "Dryopteris affinis \u00e8 una felce autoctona dell'Europa occidentale e meridionale e dell'Asia sudoccidentale.\n\u00c8 pi\u00f9 abbondante in aree con climi molto umidi come le Isole Britanniche e la Francia occidentale; nelle regioni del Mediterraneo e nel Caucaso \u00e8 confinata in alta quota.\nCresce generalmente sui suoli umidi del sottobosco forestale.\nLe fronde verde scuro sono lunghe tra i 60 e i 160\u00a0cm, moderatamente dure e rigide, bipennate, con penne opposte sul rachide; la base del rachide \u00e8 ricoperta di scagliette giallo-brune chiamate ramenta. Ogni penna \u00e8 lunga circa 8\u201318\u00a0cm, con le pinnule ampiamente rettangolari con un margine leggermente seghettato con seghettatura decrescente verso la punta.\nLe singole fronde hanno un ciclo vitale di circa un anno e mezzo e rimangono attaccate al rizoma dopo l'appassimento.\n\"D. affinis\" \u00e8 strettamente imparentata con \"Dryopteris filix-mas\" ma si distingue per il portamento pi\u00f9 robusto, normalmente con pi\u00f9 fronde sempreverdi, una pi\u00f9 alta densit\u00e0 di scagli sugli steli delle fronde e le penne e pinnule pi\u00f9 rettangolari e meno lobate.\n\u00c8 una delle pi\u00f9 grandi felci autoctone europee, con esemplari pi\u00f9 vecchi che possono sviluppare una base simile ad una felce arborea, fino a 20\u201330\u00a0cm di altezza e 30\u201340\u00a0cm di larghezza."}
{"id": "3096626", "revid": "729019", "url": "https://it.wikipedia.org/wiki?curid=3096626", "title": "Cordar Biella Servizi", "text": "Cordar Biella Servizi Spa \u00e8 una societ\u00e0 per azioni a capitale interamente pubblico che opera nel campo del servizio idrico integrato.\nLe azioni dell'azienda sono detenute da 48 amministrazioni comunali che coprono buona parte della Provincia di Biella.\nStoria.\nCordar (acronimo di \"COnsorzio per la Raccolta e la Depurazione delle Acque Reflue\") nasce nel 1978 dall\u2019azione di 38 comuni biellesi per intervenire sulla sempre pi\u00f9 pressante problematica ambientale legata all\u2019inquinamento delle acque, e dovuta in modo particolare alla massiccia presenza sul territorio delle aziende tessili.\nE proprio sull\u2019assetto industriale locale \u00e8 stato disegnato il sistema depurativo biellese, con i tre grandi impianti di Biella, Cossato e Massazza, cos\u00ec da poter servire nel modo pi\u00f9 efficiente il complesso produttivo territoriale; per tale motivo ai 150.000 abitanti effettivi corrisponde una capacit\u00e0 degli impianti assolutamente sovradimensionata, ed equivalente a circa 680.000 utenze.\nL\u2019invidiabile sistema di depurazione, sia sul piano civile, sia su quello industriale, unito alla corretta gestione delle risorse, ha permesso all\u2019azienda di crescere sotto tutti i punti di vista: in pochi anni il numero dei comuni soci \u00e8 passato da 38 a 48, quello dei dipendenti da 1 a circa un centinaio e le attivit\u00e0 e le competenze si sono sviluppate portando il territorio biellese ad emergere oltre che per l\u2019eccellenza del tessile, anche per l\u2019eccellenza nel settore ambientale.\nNell\u2019anno 2003 Cordar si \u00e8 trasformata, modificando il proprio statuto, in Cordar S.p.A. Biella Servizi, divenendo per il Biellese un punto di riferimento stabile nell\u2019ambito della gestione del servizio idrico integrato.\nAttualmente Cordar S.p.A. Biella Servizi \u00e8 una societ\u00e0 per azioni a capitale interamente pubblico partecipata da 48 Comuni biellesi, per conto dei quali svolge tutte le attivit\u00e0 tecniche ed amministrative necessarie alla gestione degli acquedotti, delle fognature e della depurazione delle acque.\nAmbiti di attivit\u00e0.\nCon oltre trent\u2019anni di esperienza maturata, la missione di Cordar oggi \u00e8 quella di assicurare l\u2019ottima qualit\u00e0 dell\u2019acqua fornita agli utenti e restituita successivamente all\u2019ambiente, con uno sguardo costante al contenimento dei costi e l\u2019impegno ad individuare, nel contesto gestito ed in un\u2019ottica di miglioramento costante, nuove tecnologie e sempre pi\u00f9 adeguate modalit\u00e0 d\u2019azione."}
{"id": "3096628", "revid": "729019", "url": "https://it.wikipedia.org/wiki?curid=3096628", "title": "Immagine e cinema", "text": "La Immagine e Cinema S.r.l. \u00e8 un'azienda italiana fondata nel gennaio 1987 da Edwige Fenech, che ne resta a capo sino ad oggi. Nel 1990 inizia l'attivit\u00e0 produttiva televisiva, nel 1998 quella cinematografica, e dal 2003 la distribuzione di film."}
{"id": "3096630", "revid": "300067", "url": "https://it.wikipedia.org/wiki?curid=3096630", "title": "Vja\u010deslav Chrynin", "text": ""}
{"id": "3096631", "revid": "182193", "url": "https://it.wikipedia.org/wiki?curid=3096631", "title": "Eccellenza Trentino-Alto Adige 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Trentino-Alto Adige (anche noto in tedesco come \"Oberliga\", letteralmente \"lega superiore\")."}
{"id": "3096632", "revid": "300067", "url": "https://it.wikipedia.org/wiki?curid=3096632", "title": "Vyacheslav Khrynin", "text": ""}
{"id": "3096633", "revid": "104458", "url": "https://it.wikipedia.org/wiki?curid=3096633", "title": "Carolina Ruiz Castillo", "text": ""}
{"id": "3096634", "revid": "287204", "url": "https://it.wikipedia.org/wiki?curid=3096634", "title": "Vjaceslav Chrynin", "text": ""}
{"id": "3096641", "revid": "1442080", "url": "https://it.wikipedia.org/wiki?curid=3096641", "title": "Wavves", "text": "Gli Wavves sono un gruppo musicale statunitense, originario di San Diego. La loro musica spazia dal noise, surf rock, punk al pop.\nLa band si compone di Nathan Williams alla chitarra e voce, Sthepen Pope al basso e Billy Hayes alla batteria.\nIl gruppo ha all'attivo sei album: \"Wavves\" (2008), \"Wavvves\" (2009), \"King of the Beach\" (2010), \"Afraid of Heights\" (2013), \"V\" (2015) e You\u2019re Welcome \"(2017).\"\nStoria del gruppo.\nFormazione e primi anni.\nGli Wavves iniziano nel 2008 come progetto di Nathan Williams (nato il 12 giugno, 1986 a Santa Monica). Dopo aver pubblicato diversi 7\"s e aver ottenuto notoriet\u00e0, Ryan Ulsh viene arruolato come batterista e gli Wavves intraprendono i loro primi tour statunitensi ed europei. Gli Wavves pubblicano il loro omonimo album di debutto nel 2008, attirando l'attenzione di Pitchfork Media.\n\"Wavvves \"(2009-2010).\nIl loro secondo album completo, Wavves, esce il 3 febbraio 2009 e viene ben accolto da riviste e siti specializzati quali The Onion AV Club, e Pitchfork.\nDurante il Barcellona Primavera Sound Festival del 2009, il cantante Nathan Williams, che ha ammesso che aveva preso un cocktail di ecstasy e di Valium, inizia una rissa con il batterista Ryan Ulsh e insulta la folla spagnola, che poi lo bersaglia con bottiglie e una scarpa. Chiedendo scusa per le loro prestazioni, Williams ammette il giorno dopo di essere dipendente dall'alcol. Come risultato, la band annulla il resto del loro tour europeo. Quando Ulsh lascia la band, Zach Hill lo sostituisce momentaneamente. Nel novembre 2009, due membri della banda del compianto Jay Reatard, il batterista Billy Hayes e il bassista Stephen Pope, si uniscono ufficialmente al gruppo.\n\"King of the Beach\" (2010-2011).\nIl terzo album degli Wavves, King of the Beach, viene distribuito il 3 agosto 2010 dalla Fat Possum Records. L'album, realizzato da Nathan Williams, Billy Hayes, e Stephen Pope, riceve recensioni generalmente positive da riviste e siti specializzati come Paste Magazine, Dusted Magazine e The Onion AV Club. King Of The Beach riceve inoltre una media di 72 su 100 su Metacritic, sulla base di 26 recensioni. L'album viene nominato 24\u00b0 miglior album dell'anno da Spin, e miglior album del 50\u00ba anno di Pitchfork. Il singolo \"Post Acid\" viene utilizzato per un cartone promozionale, della durata di 3 minuti e 50 secondi, chiamato: \"Scott Pilgrim vs the Animation\".\nGli Wavves pubblicato un nuovo EP, Vita Sux, nel settembre 2011. Sono sei tracce che comprendono i cammei di Bethany Cosentino e Bob Bruno dei Best Coast, e di Damian Abraham dei Fucked Up. L'EP contiene anche il brano dal vivo \"In The Sand\".\nBilly Hayes lascia gli Wavves nel novembre 2010 e viene sostituito da Jacob Cooper, ex The Mae Shi.\nNel 2011, gli Wavves fanno una comparsa nella serie animata Good Vibes, di MTV, eseguendo le loro canzoni \"King of the Beach\", \"Bug\" e \"I Wanna Meet Dave Grohl\".\n\" Afraid of Heights\" (2012-oggi).\nNel 2012 gli Wavves collaborano con Big Boi nella canzone \"Shoes for Running\" pubblicata l'11 dicembre 2012.\nIl 12 dicembre 2012 gli Wavves pubblicano un video musicale per la canzone \"Sail to the Sun\".[17]\nGli Wavves pubblicano il loro quarto album in studio, Afraid of Heights, il 26 marzo 2013 sotto la Mom + Pop Music. Il 27 marzo del 2013, il gruppo esegue live, al David Letterman Show, la canzone \"Demon To Lean On\".\nDal 17 settembre 2013 il gruppo \u00e8 presente nel soundtrack di Grand Theft Auto 5 con la canzone \"Nine is God\""}
{"id": "3096646", "revid": "767487", "url": "https://it.wikipedia.org/wiki?curid=3096646", "title": "Dipartimento di Ennedi", "text": "Il dipartimento di Ennedi \u00e8 un dipartimento del Ciad facente parte della regione omonima. Il capoluogo \u00e8 Fada. \nSuddivisione amministrativa.\nIl dipartimento \u00e8 diviso in 5 sottoprefetture:"}
{"id": "3096649", "revid": "1573940", "url": "https://it.wikipedia.org/wiki?curid=3096649", "title": "Dipartimento di Wadi Hawar", "text": "Il dipartimento di Wadi Hawar \u00e8 un dipartimento del Ciad facente parte della regione di Ennedi. \nSuddivisione amministrativa.\nIl dipartimento \u00e8 diviso in 5 sottoprefetture:"}
{"id": "3096651", "revid": "74173", "url": "https://it.wikipedia.org/wiki?curid=3096651", "title": "Josselin de Rohan", "text": " \nDal 1983 \u00e8 Senatore francese ed \u00e8 stato presidente del Gruppo parlamentare RPR dal 1993 al 2002 e dell'UMP dal 2002 al 2008.\nBiografia.\nInfanzia e studi.\nJosselin di Rohan-Chabot \u00e8 il figlio primogenito d'Alain di Rohan-Chabot, duca di Rohan, e d'H\u00e9l\u00e8ne de Liencourt.\nSi diploma all'ENA nel 1965 con Ernest-Antoine Seilli\u00e8re, Jean-Pierre Chev\u00e8nement, Lionel Jospin. Attualmente fa parte del consiglio d'amministrazione dell'ENA.\nAppassionato di cavalli, \u00e8 stato membro del Consiglio superiore del cavallo.\nPolitica.\nVicino a Jacques Chirac, viene eletto Senatore della circoscrizione di Morbihan alle elezioni del 25 settembre 1983 ed \u00e8 rieletto nel 1992 e nel 2001.\nNel 1993 diventa presidente del gruppo parlamentare RPR e ne mantiene la carica fino alla formazione del gruppo parlamentare dell'UMP nel dicembre 2002. Nel gennaio 2008 rinuncia alla presidenza del gruppo, che viene assunta da Henri de Raincourt.\nDal 16 gennaio 2008, a seguito della morte di Serge Vin\u00e7on, \u00e8 presidente della commissione affari esteri del Senato.\n\u00c8 stato presidente del Consiglio regionale della Bretagna, di cui il duca di Rohan rappresenta la pi\u00f9 alta aristocrazia, dal 1998 al 2004, quando la sua lista \u00e8 stata battuta dal partito socialista.\nDal 1965 al 2000 \u00e8 stato sindaco di Josselin.\nMatrimonio.\nJosselin de Rohan ha sposato il 17 novembre 1973 Antoinette Boegner (1946), figlia dell'ambasciatore Jean Marc Boegner, figlio a sua volta del teologo Marc Boegner, di antica famiglia protestante, e di Odile dei conti de Moustier. Dal matrimonio sono nati:"}
{"id": "3096654", "revid": "1573940", "url": "https://it.wikipedia.org/wiki?curid=3096654", "title": "Dipartimento di Djourouf Al Ahmar", "text": "Il dipartimento di Djourouf Al Ahmar \u00e8 un dipartimento del Ciad facente parte della regione del Sila. Il capoluogo \u00e8 Am Dam. \nSuddivisione amministrativa.\nIl dipartimento \u00e8 diviso in 3 sottoprefetture:"}
{"id": "3096655", "revid": "86343", "url": "https://it.wikipedia.org/wiki?curid=3096655", "title": "Djourouf Al Ahmar", "text": ""}
{"id": "3096656", "revid": "86343", "url": "https://it.wikipedia.org/wiki?curid=3096656", "title": "Wadi Hawar", "text": ""}
{"id": "3096658", "revid": "1573940", "url": "https://it.wikipedia.org/wiki?curid=3096658", "title": "Dipartimento di Kimiti", "text": "Il dipartimento di Kimiti \u00e8 un dipartimento del Ciad facente parte della regione del Sila. Il capoluogo \u00e8 Goz Be\u00efda. \nSuddivisione amministrativa.\nIl dipartimento \u00e8 diviso in 7 sottoprefetture:"}
{"id": "3096660", "revid": "86343", "url": "https://it.wikipedia.org/wiki?curid=3096660", "title": "Kimiti", "text": ""}
{"id": "3096661", "revid": "729019", "url": "https://it.wikipedia.org/wiki?curid=3096661", "title": "Glass Sport Motors", "text": "La Glass Sport Motors Company (GSM) \u00e8 stata una casa automobilistica sudafricana con sede a Citt\u00e0 del Capo, fondata da Bob Van Niekerk e Willie Meissner e attiva tra il 1958 e il 1964.\nIn quegli anni ha prodotto le auto sportive Flamingo e Dart. Il nome Glass Sport Motors \u00e8 dato dall'uso della fibra di vetro. La GSM ha perso per un soffio il primo posto di costruttore di automobili sportive in Sudafrica, in quanto battuta dalla GRP che aveva prodotto nel 1957 la \"Protea\".\nUna Flamingo, prodotta in circa 150 esemplari, e una Dart, prodotta in circa 200 esemplari, sono conservate al Museo dei Motori di Franschhoek, unitamente ad un esemplare anche della concorrente Protea."}
{"id": "3096663", "revid": "287204", "url": "https://it.wikipedia.org/wiki?curid=3096663", "title": "Tibesti (disambigua)", "text": "Tibesti \u2013 catena montuosa del deserto del Sahara."}
{"id": "3096665", "revid": "110157", "url": "https://it.wikipedia.org/wiki?curid=3096665", "title": "Sundance Film Festival 2006", "text": "Il Sundance Film Festival 2006 si \u00e8 svolto a Park City, Utah, dal 19 gennaio al 29 gennaio 2006.\nFilm in concorso.\nElenco dei film in competizione e vincitori dei premi non competitivi. In grassetto i vincitori.\nPremio Waldo Salt miglior sceneggiatura.\nHilary Brougher con \"Stephanie Daley\"\nPremio Alfred P. Sloan.\n\"House of Sand\", regia di Andrucha Waddington e Elena Soarez\nLa giuria.\nU.S. Dramatic: Miguel Arteta (), Terrence Howard (), Alan Rudolph (), Nancy Schreiber (), Audrey Wells ()\nU.S. Documentary: Joe Bini (), Zana Briski (), Andrew Jarecki (), Alexander Payne (), Heather Rae ()\nWorld Cinema Dramatic: Irene Bignardi (), Chuan Lu (), Thomas Vinterberg ()\nWorld Cinema Documentary: Kate Amend (), Jean-Xavier de Lestrade (), Rachel Perkins ()"}
{"id": "3096666", "revid": "1573940", "url": "https://it.wikipedia.org/wiki?curid=3096666", "title": "Lisa Nord\u00e9n", "text": "\u00c8 stata campionessa del mondo di triathlon nel 2012 e campionessa del mondo di triathlon sprint nel 2013.\nCarriera.\nNel 2003 si \u00e8 classificata 14\u00aa agli europei di Karlovy Vary nella categoria \"junior\". Stessa categoria e stesso anno, ha concluso al 10\u00ba posto i mondiali di Queenstown.\nIl primo risultato di rilievo a livello internazionale lo ottiene con la vittoria ai Campionati del mondo di Amburgo nel 2007, categoria \"under 23\".\nNel 2008 vince la gara di coppa del mondo di Huatulco e arriva due volte a podio (2\u00b0 a New Plymouth e 3\u00b0 a Mooloolaba). Vince la sua prima medaglia, un bronzo, ai campionati europei di Lisbona nel 2008, alle spalle della portoghese Vanessa Fernandes e dell'italiana Nadia Cortassa.\nNel 2009 vince la gara della serie dei campionati del mondo di Yokohama e arriva 2\u00ba assoluta a quella di Londra e alla Gran Finale di Gold Coast. Tali risultati le hanno consentito di salire al 2\u00ba posto assoluto, medaglia d'argento, ai campionati del mondo del 2009. L'oro \u00e8 andato all'australiana Emma Moffatt, mentre il bronzo alla neozelandese Andrea Hewitt.\nNel 2010 ha vinto la gara della serie dei campionati del mondo di Amburgo, \u00e8 arrivata 2\u00aa in quella di Kitzb\u00fchel.\nVince di nuovo la medaglia di bronzo agli europei che si sono svolti ad Athlone, stavolta alle spalle della svizzera Nicola Spirig e alla francese Carole P\u00e9on.\nIl 21 agosto 2010 si \u00e8 laureata campionessa del mondo su distanza sprint alla prima rassegna iridata sulla distanza, che si \u00e8 svolta a Losanna, davanti all'australiana Emma Moffatt e alla svizzera Daniela Ryf.\nLe Olimpiadi.\nPechino 2008: Ai giochi olimpici di Pechino esce dall'acqua nel secondo gruppo. Non riesce a recuperare le triatlete di testa nella frazione in bici. Con la corsa finale ottiene un 18\u00ba posto assoluto finale."}
{"id": "3096669", "revid": "287204", "url": "https://it.wikipedia.org/wiki?curid=3096669", "title": "Lisa Norden", "text": ""}
{"id": "3096670", "revid": "204376", "url": "https://it.wikipedia.org/wiki?curid=3096670", "title": "Haredi", "text": ""}
{"id": "3096671", "revid": "1573940", "url": "https://it.wikipedia.org/wiki?curid=3096671", "title": "Dipartimento di Tibesti Occidentale", "text": "Il dipartimento di Tibesti Occidentale \u00e8 un dipartimento del Ciad facente parte della regione di Tibesti. Il capoluogo \u00e8 Zouar. \nSuddivisione amministrativa.\nIl dipartimento \u00e8 diviso in 3 sottoprefetture:"}
{"id": "3096673", "revid": "110157", "url": "https://it.wikipedia.org/wiki?curid=3096673", "title": "Serie A 1961 (hockey su pista)", "text": "La Serie A 1961 \u00e8 stata la 38\u00aa edizione (la 12\u00aa a girone unico), del torneo di primo livello del campionato italiano di hockey su pista. La competizione ha avuto inizio il 22 aprile e si \u00e8 conclusa il 12 agosto 1961.\nLo scudetto \u00e8 stato conquistato dal per la quarta volta nella sua storia.\nStagione.\nNovit\u00e0.\nA prendere il testimone della e della retrocesse in Serie B vi furono, vincendo il campionato cadetto, il e il . Al torneo parteciparono: , , , , , , , e appunto il Lodi e il Mens Sana Siena.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in Serie B.\nAvvenimenti.\nIl campionato inizi\u00f2 il 22 aprile e si concluse il 12 agosto 1961. Il torneo fu caratterizzato dal duello tra i biancorossi del Monza e i campioni uscenti dell'Amatori Modena. Le due squadre marciarono compatte in testa alla classifica per tutto il girone di andata che terminarono con sedici punti a testa frutto di otto vittorie e una sola sconfitta per entrambe le compagini; pi\u00f9 attardate erano il Novara con dodici e la Triestina con dieci punti. Il girone di ritorno vide lo stesso canovaccio di quello di andata con le due capofila che continuarono nella loro striscia di vittorie creando un vuoto in classifica con le altre contenti. \nL'equilibrio venne spezzato a favore del Monza tra la dodicesima e la quattordicesima giornata dove i brianzoli riuscirono a stabilirsi in cima alla graduatoria in solitaria arrivando ad avere anche tre punti di vantaggio sulle contendenti. Il Monza riusc\u00ec a chiudere il torneo con un punto di vantaggio sull'Amatori Modena ed a conquistare il quarto titolo della propria storia. Retrocedettero in Serie B la Lazio e la Mens Sana Siena; quest'ultima chiuse il torneo con zero punti collezionando solo sconfitte. \nGiovanni Masala della Lazio segnando 47 reti vinse la classifica dei cannonieri.\nClassifica finale.\nLegenda:\nNote:"}
{"id": "3096674", "revid": "1573940", "url": "https://it.wikipedia.org/wiki?curid=3096674", "title": "Dipartimento di Tibesti Orientale", "text": "Il dipartimento di Tibesti Orientale \u00e8 un dipartimento del Ciad facente parte della regione di Tibesti. Il capoluogo \u00e8 Barda\u00ef. \nSuddivisione amministrativa.\nIl dipartimento \u00e8 diviso in 4 sottoprefetture:"}
{"id": "3096679", "revid": "300067", "url": "https://it.wikipedia.org/wiki?curid=3096679", "title": "Aleksandr Travin", "text": "Era figlio di Konstantin Travin, allenatore della nazionale sovietica maschile e di quella femminile."}
{"id": "3096681", "revid": "110157", "url": "https://it.wikipedia.org/wiki?curid=3096681", "title": "Jan Fyt", "text": "Biografia.\nApprese i primi rudimenti dell'arte della pittura ad Anversa da Hans van den Berch nel 1621-1622 e probabilmente complet\u00f2 i suoi studi presso Frans Snyders, da cui mantenne una certa indipendenza di stile.\nNel 1629-1630 divenne maestro della Corporazione di San Luca ad Anversa, ma continu\u00f2 a lavorare per Frans Snyders fino al 1631.\nNel 1633-1634 si trasfer\u00ec a Parigi e successivamente in Italia. Il viaggio in Italia \u00e8 confermato dalla sua adesione nel 1650 alla Gilda dei Romanisti, riservata ai soli pittori che avevano visitato Roma e di cui divenne decano nel 1652.\nDurante il suo soggiorno romano ader\u00ec alla Schildersbent con il soprannome di \"Goudvink\". Lavor\u00f2 inoltre a Venezia per le famiglie Sagredo e Contarini. Probabilmente visit\u00f2 anche Napoli, Firenze, Genova e forse persino la Spagna e Londra.\nIl 5 settembre 1641 Fyt fece ritorno ad Anversa, dove rimase per il resto della sua carriera, a parte un breve viaggio nell'Olanda Settentrionale nel 1642.\nFurono suoi allievi Pieter Boel e David de Coninck.\nJan Fyt dipinse soprattutto nature morte e scene di caccia in uno stile elaborato vicino a quello della cerchia di Rubens e con vivaci contrasti di luce e colori. Le sue opere pi\u00f9 caratteristiche sono trofei di caccia, cervi morti, lepri ed uccelli, rappresentati tutti con una sensibilit\u00e0 per i dettagli e una consistenza simili a quelli che si trovano nelle nature morte olandesi. L'ambientazione pu\u00f2 essere mitologica come in \"Diana e i suoi cani da caccia accanto alle prede catturate\", oppure paesaggistica come in \"Bottino di caccia\", oppure le prede possono essere rappresentate giacenti su un tavolo di una casa patrizia come in \"Selvaggina e un cesto con uva guardati da un gatto\".\n\u00c8 considerato il miglior pittore fiammingo di nature morte dopo Frans Snyders, in particolare di quelle rappresentanti cacciagione, del cui genere pu\u00f2 essere considerato l'inventore.\nSecondo Kugler, si avvicin\u00f2 a Snyders in composizione e fu meno accurato nel disegno, ma super\u00f2 il maestro nel rendere gli effetti della luce del sole. Inoltre riusc\u00ec a rappresentare le pellicce degli animali e il piumaggio degli uccelli in modo eccezionalmente realistico e pi\u00f9 dettagliato di Snyders. Eccelse nel dipingere i cani, in particolare i levrieri.\nSecondo Viardot, la sua conoscenza dell'anatomia non era forse cos\u00ec buona come quella di Snyders, ma quasi raggiunse il maestro nella resa del colore e nell'esecuzione.\nFyt esegu\u00ec anche alcuni raffinati dipinti floreali, forse pi\u00f9 vicini al gusto moderno.\nCollabor\u00f2 con altri pittori come Jacob Jordaens e Thomas Willeboirts Bosschaert, che dipingevano le figure umane nelle sue nature morte.\nIncise inoltre sedici tavole in due serie, riproducenti cani, che, secondo Kugler, risultano opere di notevole livello."}
{"id": "3096682", "revid": "36426", "url": "https://it.wikipedia.org/wiki?curid=3096682", "title": "Duomo di Santa Maria del Fiore", "text": ""}
{"id": "3096683", "revid": "765341", "url": "https://it.wikipedia.org/wiki?curid=3096683", "title": "Stagno d'Alcontres", "text": "La famiglia Stagno \u00e8 una famiglia nobiliare siciliana, di origine normanna residente principalmente nella provincia di Messina.\nCon l'avvento della Repubblica Italiana e seguendo il secondo comma dell'art. XIV della costituzione aggiunse al cognome il predicato d'Alcontres.\nStoria.\nLa famiglia Stagno viene fatta risalire a don Berengario Esta\u00f1ol, nobile spagnolo, consigliere del re Federico III di Sicilia, supremo governatore del ducato di Neopatria, Duca vicario del Ducato di Atene dal 1312 al 1317, e discendente dell'antica famiglia degli Estaing francesi, baroni e conti d'Estaing in Rouergue, il cui antenato Bernardo, secondo la leggenda, combatt\u00e9 alla battaglia di Poitiers nel 732 d.C. Primo a fermarsi a Messina fu Tommaso, familiare del re Ludovico d'Aragona, investito nel 1314 dei titoli di barone di Scuderi, Passarelli e Calandrino, e per l'importanza della famiglia nella provincia fu concesso il trattamento di Don.\nSeguirono illustri discendenti oltre a un gran numero di senatori, sindaci, consoli, podest\u00e0, cavalieri di Malta, confrati del Grande Ospedale, governatori degli Azzurri, de' Bianchi e altro.\nGuglielmo venne nominato nel 1365 dal re Federico III di Sicilia ajo e direttore dell'infante di Spagna e nel 1369 ebbe il privilegio di \"\"domesticum familiarem et fidelem nostrum\". \nManfredo, figlio di Guglielmo e gi\u00e0 \"miles portulanensis\"\", divenne Catapano dell'uffizio portulanoto della Licata, investito del feudo nel 1408 dal re Martino I di Sicilia; il figlio Giovanni Antonio, fu investito nel 1455 della met\u00e0 dei Terraggi di Licata, titolo che pass\u00f2 di padre in figlio fino almeno a Giuseppe che ne fu investito nel 1632.\nNel 1603 Giuseppe era senatore cittadino di Messina, carica ricoperta anche dal figlio Antonio nel 1644. Dall'unione di quest'ultimo con Francesca Messina nacque nel 1639 Giovanni, investito conte di Cassandola dal re Carlo II di Spagna il 6 gennaio 1685 a Madrid e poi confermato il 29 agosto dal re di Sicilia.\nPronipote secondogenito di Giovanni fu Antonio, quarto conte di Cassandola, che spos\u00f2 donna Maria Teresa Navarra, contessa di Bahria a Malta, iniziandovi il ramo Stagno Navarra.\nUn Pietro Stagno, gi\u00e0 dal 1700 barone di Scuderi, Passarelli e Calandrino e senatore di Messina venne nominato nel 1735 barone delle Saline di Castrogiovanni come erede del cugino Francesco Campolo e venne ricordato come fedele servitore di Luigi XIV di Francia nelle Fiandre.\nPrincipi di Alcontres, di Montesalso e di Palizzi.\nGiuseppe, gi\u00e0 barone di Scuderi, Passarelli e Calandrino venne investito nel 1743 signore dei Terragi di Licata, nel 1751 barone di Salina e nel 1758 acquist\u00f2 da don Antonio Termine il titolo di Casteltermine, che commut\u00f2 in Montesalso diventandone principe il 9 luglio 1792. Dall'unione con Angela Saccano nacque nel 1760 il primogenito Pietro, secondo principe di Montesalso, nel 1761 la sorella Paola, data in sposa a Vincenzo Alliata di Saponara, e nel 1763 il fratello Francesco che, su desiderio della madre, ne assunse il cognome, iniziando il ramo Saccano-Stagno.\nPietro spos\u00f2 donna Letteria Ardoino e La Rocca, da parte di padre principessa di Palizzi, marchesa della Floresta, baronessa di Placa Bajanna, signora di Grassura e grande di Spagna di prima classe, e da parte di madre principessa di Alcontres, marchesa di Soreto e Roccalumera e contessa di Quintana: dalla loro unione nacquero nel 1792 Giuseppe, terzo principe di Montesalso, e nel 1794 Carlo, quarto principe di Montesalso, terzo principe di Alcontres e Palizzi, marchese della Floresta, Soreto e Roccalumera, barone di Placa Bajanna, conte di Quintana e signore di Grassura. Dal suo matrimonio con donna Ildefonsa Asmundo dei principi di Gisira nacque nel 1820 il primogenito Pietro, quinto principe di Montesalso, quarto principe di Alcontres e Palizzi.\nQuesti spos\u00f2 a sua volta donna Anna Cumbo Proto, ed ebbe come figli:\nDall'unione di Carlo, sesto principe di Montesalso, con donna Giovanna Monroy Ventimiglia dei principi di Pandolfina e San Giuseppe (ultima del nome), nacquero:\nnel 1860 Pietro, quinto principe di Alcontres, quinto principe di Palizzi, marchese di Roccalumera, barone di Placa Bajanna, \nPer tradizione familiare, alcuni dei titoli principali venivano concessi in vita ai secondi e ulteriori figli, ritornando al primogenito alla loro morte.\nPietro non ebbe figli e i due rami (discendenti di Alberto e di Ferdinando) attualmente presenti a Messina sono riportati di seguito.\nDall'unione del principe Alberto con donna Ildefonsa Calapaj, nobile di Calapaj nacquero: \nDall'unione del marchese Ferdinando con la cugina donna Maria Teresa Villadicani dei principi di Mola, marchesa di Condagusta, baronessa di Lando, Pirago e Cartolano (nipote del cardinale Francesco di Paola Villadicani) nacquero:\nNella famiglia Stagno si sono estinte altre famiglie dal '600 in poi: Ardoino (Letteria Ardoino sposa Pietro), Navarra (Maria Teresa Navarra sposa Antonio), Saccano (Angela Saccano sposa Giuseppe) e dei Villadicani. Son altres\u00ec imparentati con le principali famiglie nobili delle Due Sicilie, tra cui Alliata e Ruffo della Floresta.\nPer questi motivi la famiglia Stagno ha moltissimi titoli, come d'altronde tante altre famiglie siciliane, che corrispondevano a feudi sia in Sicilia che in Calabria (in particolare nei dintorni di Vibo Valentia). Nel tempo i feudi o sono stati ceduti o venduti, ma la famiglia mantenne i titoli. Col passaggio dal Regno delle Due Sicilie al Regno d'Italia, non fu pagata la forte tassa per il riconoscimento di alcuni dei titoli minori.\nArma.\nL'arma della famiglia Stagno \u00e8 \"d'oro con 5 fasce ondate diminuite d'azzurro\". La corona \u00e8 quella da Principe chiusa, in quanto Pari di Sicilia e Grandi di Spagna. Hanno diritto al trattamento di Don e all'appellativo di Eccellenza. I maschi non primogeniti e le femmine non sposate hanno diritto al predicativo Principe senza determinativo.\nI principi Stagno d'Alcontres, per tradizione secolare, uniscono i vari quartieri di successione e di alleanza all'interno dello stemma completo:\nPersonaggi.\nPer meglio individuare i personaggi, viste le tante omonimie, \u00e8 stato citato il cognome della madre. "}
{"id": "3096686", "revid": "339392", "url": "https://it.wikipedia.org/wiki?curid=3096686", "title": "Gohan (nonno)", "text": ""}
{"id": "3096687", "revid": "300067", "url": "https://it.wikipedia.org/wiki?curid=3096687", "title": "Armenak Ala\u010da\u010djan", "text": "Era anche noto come Armenak Alachachian."}
{"id": "3096688", "revid": "300067", "url": "https://it.wikipedia.org/wiki?curid=3096688", "title": "Armenak Alachachyan", "text": ""}
{"id": "3096692", "revid": "767487", "url": "https://it.wikipedia.org/wiki?curid=3096692", "title": "Coppa del mondo di arrampicata 2000", "text": "La Coppa del mondo di arrampicata 2000 si \u00e8 disputata dal 27 maggio al 17 novembre, nelle tre specialit\u00e0 lead, boulder e speed."}
{"id": "3096693", "revid": "287204", "url": "https://it.wikipedia.org/wiki?curid=3096693", "title": "Armenak Alacacjan", "text": ""}
{"id": "3096695", "revid": "709565", "url": "https://it.wikipedia.org/wiki?curid=3096695", "title": "Le cronache di Wormwood", "text": "Le cronache di Wormwood (\"Chronicles of Wormwood\") \u00e8 una miniserie a fumetti scritta da Garth Ennis e disegnata da Jacen Burrows (vol. 1) e Oscar Jimenez (vol. 2); i due volumi sono stati pubblicati da Avatar Press nel 2006 e nel 2011.\nTrama.\nDanny Wormwood \u00e8 l'Anticristo, che tuttavia non \u00e8 interessato a seguire gli interessi del padre Satana. I suoi migliori amici sono Jay, una reincarnazione di Ges\u00f9, e Jimmy, un disinibito coniglio a cui lo stesso Danny ha donato intelligenza umana. Dio e Satana cercheranno per\u00f2 di convincere Danny a cominciare l'Apocalisse per riprendersi il posto che gli spetta."}
{"id": "3096696", "revid": "30610", "url": "https://it.wikipedia.org/wiki?curid=3096696", "title": "Coppa del mondo di arrampicata 1999", "text": "La Coppa del mondo di arrampicata 1999 si \u00e8 disputata dal 16 aprile al 12 novembre, nelle tre specialit\u00e0 lead, boulder e speed."}
{"id": "3096697", "revid": "767487", "url": "https://it.wikipedia.org/wiki?curid=3096697", "title": "Coppa del mondo di arrampicata 1998", "text": "La Coppa del mondo di arrampicata 1998 si \u00e8 disputata dal 4 settembre al 14 novembre, nelle due specialit\u00e0 lead e speed, quest'ultima presente per la prima volta e svoltasi in una sola tappa."}
{"id": "3096698", "revid": "767487", "url": "https://it.wikipedia.org/wiki?curid=3096698", "title": "Coppa del mondo di arrampicata 1997", "text": "La Coppa del mondo di arrampicata 1997 si \u00e8 disputata dal 5 settembre al 29 novembre, nell'unica disciplina lead.\nTappe.\nLa Coppa si \u00e8 disputata su 5 gare."}
{"id": "3096699", "revid": "767487", "url": "https://it.wikipedia.org/wiki?curid=3096699", "title": "Coppa del mondo di arrampicata 1996", "text": "La Coppa del mondo di arrampicata 1996 si \u00e8 disputata dal 19 settembre al 15 dicembre, nell'unica disciplina lead.\nTappe.\nLa Coppa si \u00e8 disputata su 3 gare."}
{"id": "3096702", "revid": "1573940", "url": "https://it.wikipedia.org/wiki?curid=3096702", "title": "Mykola Bahlej", "text": ""}
{"id": "3096703", "revid": "1310927", "url": "https://it.wikipedia.org/wiki?curid=3096703", "title": "Bruno Montelongo", "text": "Caratteristiche tecniche.\nGiocatore polivalente, pu\u00f2 giocare con profitto sia come terzino che come esterno di centrocampo, ruolo a lui pi\u00f9 congeniale, sia sulla destra che sulla sinistra.\nCarriera.\nClub.\nCresciuto nel River Plate di Montevideo, dal 2007 \u00e8 stato aggregato alla prima squadra.\nIl 26 agosto 2010 \u00e8 passato in prestito al Milan. Il 25 settembre 2010 \u00e8 stato schierato per la prima volta come fuoriquota nella formazione Primavera dei rossoneri contro il Padova, partita nella quale ha segnato la rete del definitivo 2-0. Non ha invece mai disputato alcuna partita ufficiale in prima squadra.\nIl 26 gennaio 2011 il Bologna ha ufficializzato l'acquisto del giocatore in prestito, ma neppure tra i rossobl\u00f9 Montelongo \u00e8 riuscito a scendere in campo nella stagione a causa di un infortunio al ginocchio destro occorsogli all'inizio del mese di marzo 2011 che lo ha costretto all'operazione chirurgica per ricostruire il legamento crociato anteriore ed eseguire una meniscectomia selettiva mediale. A fine stagione torna al River Plate di Montevideo per fine prestito.\nNazionale.\nCon la Nazionale uruguaiana Under-20 ha preso parte ai Mondiali Under-20 2007, dove ha disputato tutte le 3 partite della fase a gironi.\nStatistiche.\nPresenze e reti nei club.\n\"Statistiche aggiornate al 27 agosto 2010.\""}
{"id": "3096704", "revid": "300067", "url": "https://it.wikipedia.org/wiki?curid=3096704", "title": "Nikolay Bagley", "text": ""}
{"id": "3096706", "revid": "1305772", "url": "https://it.wikipedia.org/wiki?curid=3096706", "title": "Pietro del Portogallo", "text": "Pietro del Portogallo (in spagnolo e portoghese Pedro de Portugal) pu\u00f2 riferirsi a vari re e principi portoghesi:"}
{"id": "3096707", "revid": "767487", "url": "https://it.wikipedia.org/wiki?curid=3096707", "title": "Eric Andersen", "text": "\u00c8 considerato uno dei pi\u00f9 importanti cantautori folk americani degli anni '60 e anni '70 , ispiratore di quella corrente \"intimista\" che tanta diffusione avr\u00e0 nel decennio successivo.\nBiografia.\nLe letture delle opere dei poeti della Beat Generation lo portano presto a girare per gli Stati Uniti, venne scoperto da Tom Paxton nei primi anni sessanta nella zona del Greenwich Village a New York.\nDebutt\u00f2 al festival Gerdes Folk City, poi partecip\u00f2 al Newport Folk Festival. La sua musica era un amalgama di folk con elementi blues con testi pi\u00f9 poetici che di protesta e cantati con la sua caratteristica voce da tenore. Esordisce con un proprio album ancora acerbo nel 1965 \"Today Is The Highway\" per la Vanguard.\nL'anno seguente si fece apprezzare per l'album Bout Changes &amp; Things\" con brani come \"Thirsty Boots\", dedicata a Phil Ochs e portata successivamente al successo da Judy Collins, \"Violets of Dawn\", \"I Shall Go Unbounded\", fece anche un'apparizione nel film \"Space\" di Andy Warhol. Il disco dell'anno successivo Bout Changes 'n' Things Take 2\", in cui partecipa in alcuni brani la moglie e cantautrice Debbie Green, si ispir\u00f2 alla svolta elettrica di Bob Dylan.\nNel 1968 l'album \"More Hits from Tin Can Alley\" prodotto da Al Gorgoni aggiunse elementi jazz e rock..\nPass\u00f2 alla Warner con la quale pubblic\u00f2 \"Avalanche\" nel 1969, disco folk e l\"'eponimo\" del 1970, pi\u00f9 vicino al country rock. Partecip\u00f2 al Festival Express svoltosi nel 1970 in Canada dove apparve nel successivo documentario.\nNel 1972 ottenne i pi\u00f9 importanti successi di vendite con l'album \"Blue River\" pubblicato dalla Columbia dove aggiunse alla sua musica elementi country e rock e a cui partecip\u00f2 la cantante Joni Mitchell. Nel 1975 apr\u00ec due concerti per Bob Dylan.\nSchivo e lontano dal mondo mainstream, tratto comune di molti cantautori del periodo, per molti anni scomparve dalla scene, negli anni 80 si trasfer\u00ec ad Oslo in Norvegia continuando a fare concerti sporadici in piccoli locali. Nel 1988 ritorn\u00f2 sulle scene con l'album \"Ghosts Upon the Road\" composto da proprie canzoni, accolto favorevolmente dalla critica ma meno dal pubblico .\nPubblic\u00f2 nei primi anni novanta tre album con Rick Danko e Jonas Fjeld. Negli ultimi anni ha proseguito con la pubblicazione di nuovi dischi, \"You Can't Relive The Past\" con la partecipazione di Townes Van Zandt, \"The Street Was Always There\" e \"Waves\" composti da brani originali e cover.\nNel 2009 \u00e8 apparsa una sua composizione sul libro raccolta \"Naked Lunch @ 50: Anniversary Essays\" in occasione del 50\u00ba anniversario dell'uscita del Pasto nudo di William S. Burroughs.\nNell'aprile 2011 esce per la Meyer Records un disco live, The Cologne Concert, concerto registrato il 25 marzo 2010 al Teatro Der Keller di Colonia, dove Eric Andersen \u00e8 accompagnato dalla moglie Inge alla voce e dal violinista italiano Michele Gazich. L'album include due nuove composizioni \"Dance of Love and Death\" e \"Sinking Deeper into You\"."}
{"id": "3096712", "revid": "599013", "url": "https://it.wikipedia.org/wiki?curid=3096712", "title": "Levan Moseshvili", "text": ""}
{"id": "3096713", "revid": "599013", "url": "https://it.wikipedia.org/wiki?curid=3096713", "title": "Juris Kalni\u0146\u0161", "text": ""}
{"id": "3096714", "revid": "287204", "url": "https://it.wikipedia.org/wiki?curid=3096714", "title": "Juris Kalnins", "text": ""}
{"id": "3096716", "revid": "332343", "url": "https://it.wikipedia.org/wiki?curid=3096716", "title": "Treville (Castelfranco Veneto)", "text": "Treville \u00e8 una frazione del comune italiano di Castelfranco Veneto, in provincia di Treviso.\nGeografia fisica.\n\u00c8 localizzata a sudovest del capoluogo comunale, tra Castelfranco stessa e Sant'Andrea oltre il Muson. Unico corso d'acqua di rilievo \u00e8 il torrente Muson dei Sassi che scorre in direzione nord-sud a levante del centro.\nIl territorio della frazione comprende anche le localit\u00e0 Soranza, Poisolo (entrambe poste a nord lungo la strada per San Martino di Lupari) e Panigaia (a sud, in direzione Loreggiola).\nStoria.\nA parte la presenza di un cippo terminale romano in localit\u00e0 Soranza, a Treville scarseggiano i reperti di epoca antica. Ci\u00f2 fa supporre che la storia del paese coincida con quella della sua chiesa, le cui origini si collocano probabilmente in epoca feudale.\nIl titolo parrocchiale di San Daniele \"de tribus villis\", da cui si \u00e8 poi originato il nome del paese, allude alle pertinenze della chiesa stessa che comprendeva anche le localit\u00e0 di San Colombano (attuale Soranza) e di Sant'Andrea oltre il Muson.\nNello stesso periodo Treville assumeva importanza anche dal punto di vista politico con l'erezione di un castello della famiglia Camposampiero. Costruito nell'XI secolo, fu al centro delle lotte che opposero la casata ai da Romano (nel 1246 Ezzelino III distrusse il villaggio di San Colombano) e, una volta passato sotto il controllo della Serenissima, venne distrutto perch\u00e9 non potesse essere utilizzato da eventuali ribelli.\nNel 1317 i Soranzo acquistano terreni nell'omonima localit\u00e0 di Soranza, l'antico villaggio medievale di San Colombano. Nel 1540, per volere di Alvise Soranzo, fecero progettare a Michele Sanmicheli una Villa, distrutta nel 1818 e a cui sopravvivono solamente una delle due barchesse. Era decorata da affreschi di Paolo Veronese e Giovan Battista Zelotti ora visibili nella sagrestia del duomo di Castelfranco Veneto. Anche i Corner sono presenti a Poisolo e S. Andrea Oltre il Muson nel 1358. Nel 1530 un'altra famiglia veneziana, Priuli, fa costruire a Treville nei pressi della chiesa parrocchiale una splendida villa.\nNel 1801 nella localit\u00e0 di Poisolo avvenne uno scontro tra soldati austriaci e francesi.\nMonumenti e luoghi d'interesse.\nChiesa di San Daniele.\nLa prima notizia sulla chiesa di San Daniele, parrocchiale del paese, \u00e8 contenuta in un documento del 1242: in quell'anno i rappresentanti della vicinia di Treville si erano radunati sotto il portico del luogo sacro per giurare fedelt\u00e0 al podest\u00e0 di Treviso.\nGi\u00e0 filiale del monastero di Santa Maria del Piave, l'8 luglio 1475 \u00e8 divenuta a sua volta pieve \"sui juris\" con giurisdizione sulla cappella di Sant'Andrea oltre il Muson.\nLa chiesa conserva all'interno una pregevolissima predella lignea su cui \u00e8 rappresentato, ad intaglio laccato e dorato, un trittico con il \"Salvatore\", \"San Daniele\" e \"San Giovanni Battista\". L'altarolo \u00e8 completato alla base da alcuni riquadri recano delle \"Storie di Cristo\" (i colori ricordano le ceramiche robbiesche), mentre le rimanenti parti lignee mostrano l\"'Annunciazione\" e il \"Padreterno\" nella parte fastigiale e, sopra le volute che collegano questa al trittico, cherubini e angeli musicanti. L'opera dovrebbe essere cinquecentesca e presenta delle influenze fiorentine che erano ravvisabili anche nella vicina villa Priuli, oggi scomparsa.\nProprio da villa Priuli dovrebbe provenire un lavello in pietra d'Istria scolpito con rilievi floreali e putti. Lo stile, una rilettura dell'arte tardo-antica in chiave umanistica, rimanda alle novit\u00e0 artistiche del Mantegna, introdotte nella scultura veneziana da Pietro e Tullio Lombardo.\nCapitelli.\nNel territorio di Treville sono presenti numerosi capitelli. In particolare si cita il capitello dedicato alla \"Madonna della salute\" sito nel colmello storico tra via Comunetto e via Muson dei sassi.\nEventi.\nNel territorio di Treville vengono tenute alcune sagre paesane."}
{"id": "3096720", "revid": "599013", "url": "https://it.wikipedia.org/wiki?curid=3096720", "title": "Algirdas Laurit\u0117nas", "text": ""}
{"id": "3096721", "revid": "287204", "url": "https://it.wikipedia.org/wiki?curid=3096721", "title": "Algirdas Lauritenas", "text": ""}
{"id": "3096723", "revid": "373458", "url": "https://it.wikipedia.org/wiki?curid=3096723", "title": "Cima di Visgh\u00e9d", "text": "La Cima di Visgh\u00e9d (\"Cima di Visghedo\" in italiano) \u00e8 una montagna del Canton Ticino, situata nel comune di Riviera (frazione Lodrino), la cui altitudine raggiunge i 1.937\u00a0m s.l.m. Appartiene alle Alpi Ticinesi e del Verbano nelle Alpi Lepontine. \u00c8 pi\u00f9 comune trovare la forma dialettale \"Visgh\u00e9d\", rispetto alla forma italiana \"Visghedo\".\nDescrizione.\nLa vetta consta di due cime, quella ovest (la pi\u00f9 alta) raggiunge i 1.937\u00a0m, quella est raggiunge i 1.924\u00a0m s.l.m., sulla quale \u00e8 presente una croce. La cima est si affaccia su tutta la Valle Riviera, mentre la cima ovest sulla Valle di Lodrino e su quella di Moleno."}
{"id": "3096727", "revid": "767487", "url": "https://it.wikipedia.org/wiki?curid=3096727", "title": "Stasys Stonkus", "text": ""}
{"id": "3096729", "revid": "671029", "url": "https://it.wikipedia.org/wiki?curid=3096729", "title": "Eccellenza Umbria 1994-1995", "text": "Il campionato italiano di calcio di Eccellenza regionale 1994-1995 \u00e8 il quarto organizzato in Italia. Rappresenta il sesto livello del calcio italiano ed il maggiore in ambito regionale.\nQuesto \u00e8 il girone unico organizzato dal Comitato Regionale dell'Umbria.\nStagione.\nAggiornamenti.\nCambio di denominazione:\nClassifica finale.\nLegenda:\nRegolamento:\nBibliografia.\nGiornali:"}
{"id": "3096730", "revid": "1005847", "url": "https://it.wikipedia.org/wiki?curid=3096730", "title": "Elezioni parlamentari in Australia del 2007", "text": "Le elezioni parlamentari in Australia del 2007 si tennero il 24 novembre per il rinnovo del Parlamento federale (Camera dei rappresentanti e Senato). In seguito all'esito elettorale, Kevin Rudd, espressione del Partito Laburista Australiano, divenne Primo ministro.\nIl primo ministro in carica, John Howard, sostenuto da Partito Liberale d'Australia e Partito Nazionale d'Australia, fu sconfitto dopo quasi 11 anni di governo e ben 4 elezioni consecutive che lo avevano sempre vistovincitore; perse anche il suo seggio di parlamentare in favore della giornalista ABC Maxine McKew."}
{"id": "3096732", "revid": "30610", "url": "https://it.wikipedia.org/wiki?curid=3096732", "title": "Valerie Vili", "text": ""}
{"id": "3096737", "revid": "121211261", "url": "https://it.wikipedia.org/wiki?curid=3096737", "title": "Livio Cambi", "text": "Biografia.\nSi laure\u00f2 nel 1906 in Chimica con lode presso l'Universit\u00e0 di Bologna, a soli 21 anni, ricevendo anche la medaglia d'oro destinata al migliore laureato dell'anno.\nNel 1924, Luigi Mangiagalli, fondatore e rettore dell'Universit\u00e0 degli Studi di Milano, chiam\u00f2 Livio Cambi, ormai affermato chimico e docente, nella Facolt\u00e0 di Scienze come professore ordinario per creare, primo in Italia, il corso di Laurea in Chimica Industriale, che Cambi consider\u00f2 sempre l'opera sua pi\u00f9 importante. Nel 1926 divenne anche preside della Facolt\u00e0 di Scienze dell'Universit\u00e0 di Milano, ruolo che ricopr\u00ec fino al 1960. \nEbbe vari incarichi accademici e, avendo pienamente aderito al fascismo, anche compiti nell'industria. Giunse ad un importante ruolo politico nel 1939 quando, per il Partito Nazionale Fascista, ebbe la guida della Corporazione della siderurgia e metallurgia, di fondamentale importanza per la produzione metallurgica per le Potenze dell'Asse in funzione della potenza economica e militare del sistema italo-germanico durante la seconda guerra mondiale. \nMolto importanti furono le sue numerose ricerche nel campo della chimica inorganica, ma divenne noto in particolar modo per aver realizzato i processi elettrolitici di estrazione dello zinco e del cadmio, particolarmente importanti per l'industria italiana. Nel 1956 ottenne la laurea honoris causa, al Politecnico di Milano, in Ingegneria chimica. \nCambi si interess\u00f2 anche di storia e preistoria, in particolar modo della composizione dei metalli e delle leghe negli strumenti utilizzati nell'antichit\u00e0, giungendo alla conclusione che dalla metallurgia si potevano trarre delle indicazioni che permettevano di attribuire, in maniera pi\u00f9 attendibile, i reperti archeologici ai diversi periodi, popoli o civilt\u00e0. Scrisse anche molti testi riguardanti questo campo tra i quali ricordiamo \"Le grandi conquiste della chimica industriale\".\nMor\u00ec a Guastalla, in provincia di Reggio Emilia, il 14 agosto 1968. "}
{"id": "3096738", "revid": "210951", "url": "https://it.wikipedia.org/wiki?curid=3096738", "title": "Balwer", "text": ""}
{"id": "3096739", "revid": "123686780", "url": "https://it.wikipedia.org/wiki?curid=3096739", "title": "Johannes Schmidt", "text": "Biografia.\nFu professore straordinario a Bonn nel 1873; divenne poi ordinario, insegnando a Graz e dal 1876 a Berlino.\nFu discepolo devoto di August Schleicher, da cui prese le basi per sviluppare la teoria che lo ha reso famoso."}
{"id": "3096748", "revid": "287204", "url": "https://it.wikipedia.org/wiki?curid=3096748", "title": "Eccellenza Veneto 1994-1995", "text": "Il campionato italiano di calcio di Eccellenza regionale 1994-1995 \u00e8 stato il quarto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Veneto."}
{"id": "3096756", "revid": "2014155", "url": "https://it.wikipedia.org/wiki?curid=3096756", "title": "Lirica galiziano-portoghese", "text": "La poesia lirica galiziano-portoghese (a volte definita con il termine trovadorismo in Portogallo e trobadorismo in Galizia) si svilupp\u00f2 nel medioevo, principalmente tra il XII e il XIV secolo, scritta in galiziano-portoghese, la lingua primitiva da cui deriveranno successivamente il portoghese e il galiziano moderni. Anche se la maggior parte dei poeti, dei quali si possiedono riferimenti, provenivano dalla Galizia e dal Portogallo settentrionale, la lingua galiziano-portoghese [della poesia lirica] venne coltivata comunque da una moltitudine di poeti di altri luoghi della penisola iberica (l'esempio pi\u00f9 notevole \u00e8 rappresentato da Alfonso X il Saggio, autore delle \"Cantigas de Santa Maria\", ugualmente in galiziano-portoghese), arrivando ad essere una lingua fondamentale nella lirica colta della Castiglia dei secoli XIII e XIV.\nOrigini.\nDue dei generi principali, le cantigas de amor e le cantigas de escarnio, traggono la loro origine dalla letteratura dei trovatori provenzali. Mentre in altri luoghi, come in Catalogna o in Lombardia, i trovatori locali utilizzarono l'occitano come lingua di espressione poetica, nel nord-ovest della penisola iberica i poeti erano propensi ad impiegare la loro lingua volgare, il galiziano-portoghese. Tuttavia, adattarono la tematica, la metrica e le convenzioni specifiche della poesia trobadorica, con leggere variazioni. Esistono inoltre numerosi provenzalismi nelle \"cantigas de amor\" e \"cantigas de escarnio\" che evidenziano la loro origine provenzale.\nL'influenza provenzale proviene principalmente da tre vie:\nUn problema distinto \u00e8 quello che riguarda l'origine delle cantigas de amigo, che non hanno precedenti nella lirica provenzale. Dato che sono poste in bocca a donne, sono state relazionate con le jarchas mozarabiche. Si \u00e8 parlato di una tradizione folclorica che potrebbe risalire a epoche molto antiche e alcune attestazioni frammentarie sarebbero le \"jarchas\" (raccolte da poeti arabi ed ebrei) e le \"cantigas de amigo\" (raccolte e coltivate dai trovatori galiziano-portoghesi); Inoltre bisogna aggiungere, probabilmente, le chansons de toile e le \"frauenlieder\" (in \"tedesco\", \"cantigas de amigo\"), come referenti extra-peninsulari che testimonierebbero una tradizione pan-europea.\nEvoluzione della lirica galiziano-portoghese.\nEsistono varie proposte che consentono di descrivere l'evoluzione della lirica galiziano-portoghese, a seconda della maggiore attenzione che si presta al contesto storico o all'evoluzione propriamente letteraria.\n1) Dal 1189, data probabile della composizione pi\u00f9 antica conosciuta, fino al 1232, anno in cui il re Ferdinando III di Castiglia and\u00f2 in pellegrinaggio a Santiago di Compostela. \u00c8 una fase di influsso provenzale, nella quale predominano le \"cantigas de amor\".\n2) Dal 1232 al 1325, allorch\u00e9 muore il re poeta Dionigi del Portogallo. \u00c8 l'epoca di maggiore splendore della lirica galiziano-portoghese, soprattutto alla corte dei re castigliani Ferdinando III e Alfonso X, e in quella di Dionigi del Portogallo, nipote del Re Saggio. In quest'epoca, verso il 1280, viene compilato il Canzoniere di Ajuda e anche le \"Cantigas de Santa Mar\u00eda\".\n3) Dal 1325 fino al 1354, data della morte di Pietro del Portogallo, conte di Barcelos, figlio di Dionigi. Molto probabilmente \u00e8 in quest'epoca che si redigono il Canzoniere Colocci-Brancuti e quello della Biblioteca Vaticana.\nI \"cancioneros\" (canzonieri).\nEsistono tre canzonieri principali che raccolgono le composizioni della lirica galiziano-portoghese. Tra questi il pi\u00f9 antico \u00e8 il Canzoniere di Ajuda, compilato possibilmente verso il 1280. Gli altri due sono copie molto pi\u00f9 tardive, per cui sono considerate \"apografe\": il Canzoniere Colocci-Brancuti (anche conosciuto come Canzoniere della Biblioteca Nazionale) e il Canzoniere della Biblioteca Vaticana. Entrambi furono copiati in Italia ai principi del XVI secolo, ma presumibilmente dovrebbero far riferimento a un codice precedente, compilato forse da Pietro del Portogallo, conte di Barcelos nella prima met\u00e0 del secolo XIV. Il Canzoniere di Ajuda raccoglie solo \"cantigas de amor\"; negli altri sono rappresentati i tre generi principali (\"de amor\", \"de amigo\" e \"de escarnio\") e offrono composizioni risalenti a una data posteriore.\nA questi tre canzonieri bisogna aggiungere due pergamene comprensive di notazione musicale:\nIl monumento pi\u00f9 importante della lirica religiosa in galiziano-portoghese sono le Cantigas de Santa Maria, di Alfonso X il Saggio (il quale non fu sicuramente l'autore di tutti i componimenti poetici, ma solo di alcuni). Questa opera, composta da 427 \"cantigas\", \u00e8 giunta fino ai noi in quattro codici diversi: due si conservano nella Biblioteca di El Escorial, un altro nella Biblioteca Nazionale di Madrid, e il quarto nella Biblioteca Nazionale di Firenze. I primi tre conservano anche la musica delle \"cantigas\", che sono state interpretate e registrate in numerose occasioni.\nGeneri.\nGeneri maggiori: le \"cantigas\".\nI poemi lirici galiziano-portoghesi ricevono il nome generico di cantigas. Tuttavia, esistono vari sottogeneri ben differenziati. Nel canzoniere Colocci-Brancuti viene compresa un'\"arte de trovar\" nel quale si menzionano quattro generi differenti:\nQuesti quattro generi possono in pratica ridursi a tre, poich\u00e9 le differenze tra le \"cantigas de escarnio\" e le \"cantigas de maldecir\" sono minime.\nAspetti formali.\nLa forma delle \"cantigas\" galiziano-portoghesi \u00e8 la conseguenza di una sintesi tra la tradizione provenzale e quella autoctona; il risultato \u00e8 una produzione pi\u00f9 omogenea di quella, anche se con piccole distorsioni come l'impossibilit\u00e0 di un isosillabismo costante dovuto al peso della tradizione orale. Il ricorso generico caratteristico della lirica galiziano-portoghese \u00e8 il parallelismo, che si manifesta in maniere molto differenti.\nIl numero di versi che presentano di solito oscilla da sei a sette; in quelle di tre, di frequente, il terzo verso si ripete come ritornello alla fine di ogni strofa.\nTecnicamente, la concatenazione strofica risulta essenziale per lo sviluppo tematico delle composizioni. Si possono distinguere, a questo proposito:\nRispetto alla relazione inter-strofica, le rime si possono ripetere in diversi modi dando luogo a distinti tipi di strofe:\nAltri ricorsi strutturali sono \nTipi di artisti coinvolti.\nA differenza della cultura trovadorica provenzale (principalmente aristocratica), la lirica galiziano-portoghese ha assimilato molti elementi di carattere popolare, per cui tra i suoi artisti si possono trovare sia servitori che re.\nConformemente alla terminologia dell'epoca, si possono distinguere i seguenti tipi di poeti e artisti:\nSi conservano composizioni di circa 170 autori (\"trovadores\") (anche se per molti di loro si conosce solo il nome) tra cui:"}
{"id": "3096757", "revid": "352448", "url": "https://it.wikipedia.org/wiki?curid=3096757", "title": "Trobadorismo", "text": ""}
{"id": "3096758", "revid": "352448", "url": "https://it.wikipedia.org/wiki?curid=3096758", "title": "Trovadorismo", "text": ""}
{"id": "3096759", "revid": "599013", "url": "https://it.wikipedia.org/wiki?curid=3096759", "title": "Mac Cone", "text": ""}
{"id": "3096763", "revid": "767487", "url": "https://it.wikipedia.org/wiki?curid=3096763", "title": "Georg Muche", "text": "Dopo aver frequentato tra il 1913 e il 1915 la Scuola d'arte Azb\u00e8 a Monaco, si trasferisce a Berlino entrando in contatto con gli artisti espressionisti presenti all'epoca in citt\u00e0.\nLe sue prime mostre personali di pittura astratta si tennero infatti nell'espressionista Galleria \"Der Sturm\".\nMuche ha partecipato al Bauhaus dal 1920 al 1927, rivestendo le cariche di insegnante al corso propedeutico, direttore di vari laboratori e presidente della commissione per l'esposizione del 1923. \n&lt;br&gt;Successivamente insegner\u00e0 alla Scuola d'arte aperta da Johannes Itten a Berlino. Fino al 1960 ha insegnato in scuole d'arte tedesche.\nDal 1960 ha vissuto a Lindau occupandosi di pittura."}
{"id": "3096768", "revid": "1543377", "url": "https://it.wikipedia.org/wiki?curid=3096768", "title": "Mihai Chirilov", "text": "Biografia.\nMihai Chirilov \u00e8 nato a Tulcea (Romania) l'8 dicembre 1971. Ha cominciato l'attivit\u00e0 di critico cinematografico scrivendo per la rivista \"Dilema\". Ha inoltre pubblicato recensioni e scritti sul mensile \"ProCinema\", dove \u00e8 diventato presto vice-direttore.\nNel 2002 - insieme al regista e sceneggiatore Tudor Giurgiu - fonda il Transilvania International Film Festival (TIFF), uno dei pi\u00f9 importanti eventi culturali della Romania.\nHa fondato il mensile di cultura alternativa \"Re:publik\" - che si occupa di film, musica e cultura urbana (pubblicato dal 2005 al 2008). Ha gestito la sezione dedicata al cinema della rivista \"Cosmopolitan\". Ha inoltre lavorato per la rivista \"HBO magazine\", \"Observator Cultural\", \"Dilema Veche\".\nDal 2006-attraverso una collaborazione tra il Transilvania International Film Festival, ICR New York e il Tribeca Film Festival-organizza e dirige il Festival del Cinema Romeno a New Nork, presso il Tribeca Cinemas. Il festival presenta una selezione annuale della migliore produzione cinematografica romena (lungometraggi e cortometraggi), oltre ad organizzare incontri tra pubblico e personalit\u00e0 del cinema.\nNel 2011, alla sua sesta edizione, il festival di cinema romeno a New York, si trasferisce dal Tribeca Cinemas al Lincoln Center, iniziando una collaborazione con la Film Society del Lincoln Center.\nSempre nel 2011 Chirilov \u00e8 curatore di una rassegna sul cinema romeno presso il Jacob Burns Film Center (Pleasantville, New York).\nNel 2012 \u00e8 co-organizzatore della retrospettiva sul regista Lucian Pintilie presentata al Museum of Modern Art di New York. In occasione di questo evento, Chirilov cura la pubblicazione di una broshure sulla carriera del regista, contenente un'intervista che Lucian Pintilie ha rilasciato a Chirilov poco prima della retrospettiva.\nNel 2012 appare in un cameo nel nuovo film diretto da Tudor Giurgiu \"Of Snails and Men\", accanto a Valeria Seciu e Dorel Visan.\n\u00c8 stato membro di giuria in vari festival internazionali, tra i quali il festival di Berlino, Chicago, G\u00f6teborg, Hong Kong, Karlovy Vary, Mosca, San Francisco, Palm Spring, Morelia, Milano.\nHa tradotto dall'inglese al rumeno diverse opere dello scrittore statunitense Chuck Palahniuk (\"Fight Club\"), pubblicato in Romania dalla casa editrice Polirom.\nHa inoltre scritto un libro su Lars von Trier - \"Lars von Trier: filmele, femeile, fantomele\" (Ed. Idea Design &amp; Print 2004) - in collaborazione con il critico Alex. Leo \u0218erban e \u0218tefan B\u0103lan.\nAlcuni dei suoi saggi sono stati pubblicati in antologie."}
{"id": "3096770", "revid": "124187121", "url": "https://it.wikipedia.org/wiki?curid=3096770", "title": "Another Level", "text": "Gli Another Level sono una boy band inglese, formatasi a Londra. Il gruppo \u00e8 formato da quattro membri; Mark Baron (17 agosto 1974), Dane Bowers (29 novembre 1979), Bobak Kianoush (1\u00ba novembre 1978) e Wayne Williams (19 gennaio 1978).\nStoria degli Another Level.\nBowers e Williams erano entrambi allievi della Brit School of Performing Arts and Technology nel London Borough of Croydon, dove sono stati scoperti. Williams si iscrisse alla scuola nel 1995, mentre Bowers l'anno successivo, ma inizi\u00f2 nel 1994.\nIl gruppo firm\u00f2 originariamente firmato per la Northwestside Records (oggi Arista Records), una sotto-etichetta della BMG Ricordi nel Regno Unito. Grazie alla posizione della Northwestside come etichetta discografica di qualit\u00e0 nell'ambiente urbano, molti artisti R&amp;B e hip-hop parteciparono come ospiti nelle incisioni degli Another Lever, tra cui Ghostface Killah e Terrance Quaites. In due anni ebbe sette singoli nella Top Ten, di cui la numero uno nel Regno Unito \"Freak Me\" nel 1998 (cover della hit del 1993 del gruppo statunitense di Silk), vincendo anche un disco di platino con l'album di debutto omonimo. L'album del 1999, \"Nexus\", vinse il disco d'oro ed ebbe anche una nomination ai BRIT Awards; essi ebbero anche la possibilit\u00e0 di aprire il tour europeo di Janet Jackson.\nIl gruppo si sciolse nel 2000 dopo l'uscita del loro secondo album, con Dane Bowers che tent\u00f2 il successo con Jonny L e Victoria Beckham nel singolo dei True Steppers '\"Out of Your Mind\". Wayne Williams ha poi fondato una propria etichetta discografica, con il suo fratello Jason. Il suo album di debutto \"Fame and Fortun\" non ebbe successo nelle classifiche del Regno Unito."}
{"id": "3096771", "revid": "984922", "url": "https://it.wikipedia.org/wiki?curid=3096771", "title": "Jill Henselwood", "text": ""}
{"id": "3096774", "revid": "1005847", "url": "https://it.wikipedia.org/wiki?curid=3096774", "title": "Elezioni parlamentari in Australia del 2010", "text": "Le elezioni parlamentari in Australia del 2010 si tennero il 21 agosto per il rinnovo del Parlamento federale (Camera dei rappresentanti e Senato). In seguito all'esito elettorale, Julia Gillard, espressione del Partito Laburista Australiano, divenne Primo ministro.\nPer la prima volta dal 1940, le elezioni condussero al cosiddetto \"hung parliament\", poich\u00e9 nessun partito ha ottenuto la maggioranza assoluta dei seggi necessari alla Camera dei Rappresentanti. I Laburisti, pertanto, formarono un governo di coalizione con i Verdi Australiani."}
{"id": "3096776", "revid": "729019", "url": "https://it.wikipedia.org/wiki?curid=3096776", "title": "Christina Liebherr", "text": ""}
{"id": "3096784", "revid": "767487", "url": "https://it.wikipedia.org/wiki?curid=3096784", "title": "Frans de Grebber", "text": "Padre del pi\u00f9 noto Pieter de Grebber, fu allievo di Jacob Savery e presidente della Corporazione di San Luca ad Haarlem nel 1627."}
{"id": "3096785", "revid": "463126", "url": "https://it.wikipedia.org/wiki?curid=3096785", "title": "Chetoacido", "text": ""}
{"id": "3096786", "revid": "1543377", "url": "https://it.wikipedia.org/wiki?curid=3096786", "title": "Hinnerk Scheper", "text": "Biografia.\nGerhard Hermann Heinrich (chiamato Hinnerk) \u00e8 nato il 6 settembre 1897 come figlio di Catherine D\u00fcne e patrigno mastro falegname Hermann Gerhard Heinrich Scheper. Suo fratello maggiore era Hermann Scheper, nato il 3 aprile 1842.\nAll'et\u00e0 di 7 anni Hinnerk fu iscritto alla scuola elementare protestante di Wulften nel 1904. Dopo aver terminato la scuola nel 1912, inizi\u00f2 un apprendistato come pittore con il maestro Gustav Nehmelmann. Con la contemporanea frequentazione di una scuola di perfezionamento nella vicina Osnabr\u00fcck, Hinnerk ha ampliato le sue conoscenze nelle materie disegno e matematica. Nel 1915, dopo aver superato con successo l'esame da operaio, trov\u00f2 il suo primo lavoro a Quakenbr\u00fcck presso il maestro pittore Rudolf Engel e nel 1916 lavor\u00f2 nell'ufficio postale di Badbergen, da quando il suo istruttore ha ottenuto l'impegno di servire in un cantiere navale di Brema. Nel periodo precedente Hinnerk riusc\u00ec a vendere due dipinti che aveva dipinto lui stesso e us\u00f2 i soldi per comprare la sua prima macchina fotografica. Ha sviluppato le foto nella sua camera oscura auto-attrezzata.\nIl periodo al Bauhaus.\nDal 1918 al 1919 ha frequentato la Scuola di Arti e Mestieri con un focus sulla fotografia a D\u00fcsseldorf e Brema. Dal 1919 al 1922 studia alla Bauhaus di Weimar nell'apprendistato di base con Johannes Itten e Paul Klee e pittura murale con Itten e Oskar Schlemmer. Hinnerk Scheper ha superato l'esame di maestro come pittore. Nello stesso anno spos\u00f2 il suo compagno di studi Lou Berkenkamp. Dal 1922 al 1925 Scheper \u00e8 stato pittore e progettista di colori e durante questo periodo le sue opere per gli edifici di Weimar e M\u00fcnster rientrano in questa categoria. Dal 1925, Scheper - in successione a Wassily Kandinsky - ha diretto il Workshop per la pittura murale al Bauhaus a Dessau fino alla chiusura definitiva del Bauhaus da parte dei nazionalsocialisti nel 1933.\nLa carta da parati del Bauhaus.\nSotto la guida del direttore Hannes Meyer, succeduto a Walter Gropius il 1\u00ba aprile 1928, un gruppo fu incaricato di sviluppare i disegni per la collezione di carte da parati del Bauhaus; si trattava di Hinnerk Scheper, Ludwig Hilberseimer, Josef Albers e Joost Schmidt. Hinnerk organizza un concorso di design per i modelli di carta da parati tra i suoi studenti nel laboratorio di pittura murale.\nAttraverso Maria Rasch, sorella di Emil Rasch, comproprietario della Fabbrica Fratelli Rasch da parati a Bramsche, il modello di carta da parati \u00e8 stato stimolato dalla Bauhaus e dalla produzione di carta da parati. La collezione di modelli, composta da quattordici modelli, ciascuno con cinque o quindici varianti di colore, ciascuno con un design strutturato e su piccola scala che poteva essere elaborato senza sprechi. Dopo i primi problemi iniziali, la carta da parati \u00e8 diventata un completo successo economico e, grazie alla costante modernizzazione, i modelli sono sopravvissuti anche alla chiusura del Bauhaus fino all'attuale gamma Rasch.\nIl tempo a Mosca.\nDal 1929 al 1931, Scheper era in congedo dal Bauhaus per lavorare in Unione Sovietica, capitale Mosca per creare e gestire un centro di consulenza statale per il design a colori con ufficio di progettazione e attivit\u00e0 didattiche associate per tutta l'Unione Sovietica. La signora Lou lo ha accompagnato a Mosca e lo ha aiutato in questo periodo. Il suo collega russo nel \"Centro di consulenza per il colore in architettura e paesaggio urbano\" (il russo Maljarstroj) \u00e8 diventato Boris Ender, studente di Michail Matjuschin. Nel 1930 Erich Borchert segu\u00ec il suo maestro e nel 1931 rilev\u00f2 l'ufficio di pianificazione del progetto Maljarstroj da Hinnerk, che torn\u00f2 in Germania.. Scheper insegn\u00f2 anche alla scuola di design \"WChUTEIN\". Allo stesso tempo, ha creato serie fotografiche sulle persone e l'architettura in Unione Sovietica.\nIl periodo del nazionalsocialismo.\nFino al 1932 ha lavorato con Lou Scheper per diverse agenzie fotografiche a Berlino, mentre dopo il 1934 si \u00e8 occupato di lavori artistici freelance, di progettazione del colore e di restauro. Nel 1934 i Nazionalsocialisti rifiutarono Hinnerk l'appartenenza al \u201eReichsverband deutscher Bildberichtserstatter\u201c. Dal 1942 al 1945 Scheper ha fatto servizio militare in Germania.\nDopo la seconda guerra mondiale.\nNel 1945 il magistrato di Berlino lo nomin\u00f2 capo dell'Autorit\u00e0 per i monumenti e del Landeskonservator di Berlino. Nello stesso anno \u00e8 stato uno dei soccorritori della Neue Wache a Berlino, cos\u00ec come l'architetto e curatore di monumenti Selman Selmanagi\u0107 nel 1949. Durante la divisione di Berlino, Scheper ha protestato senza successo contro lo sfratto della castello di Citt\u00e0 Berlino nell'ottobre 1948 dal tedesco Volkspolizei nell'ottobre 1948. La lotta senza speranza contro la demolizione del palazzo, perseguita dal magistrato Berlino Est, ha indotto lui e il direttore del Dipartimento del Palazzo di Berlino, Margarete K\u00fchn a trasferire i loro uffici a Berlino Ovest. Nel 1951 Hinnerk attir\u00f2 l'attenzione come testimone esperto in una commissione di esperti composta dal professor Richard Sedlmaier di Kiel, dal professor G\u00fcnther Grundmann e dal dottor jur. G\u00fcnter Scheefe di Amburgo. La commissione ha smascherato i falsi nella Marienkirche di Lubecca. Dopo la guerra, la \"collezione di carta da parati Bauhaus\" \u00e8 stata rimessa sul mercato per la prima volta nel 1950/51, ancora nel vecchio design Bauhaus Carta da parati degli anni Trenta. Hinnerk rimase responsabile del suo design e del suo schema di colori, come lo era stato fino all'inizio della guerra. Dal 1952/53 l'azienda Rasch modernizza la collezione e si orienta ora verso il design scandinavo. Dal 1952 Scheper ricopr\u00ec un incarico di insegnante per la conservazione dei monumenti storici presso l'Universit\u00e0 Tecnica di Berlino e dal 1953 ricopr\u00ec il titolo di Direttore del Governo. Hinnerk Scheper mor\u00ec il 5 maggio 1957 a Berlino, la tomba comune della coppia si trovava nel cimitero di Zehlendorf.\nFamiglia.\nIl 22 dicembre 1922 sposa la moglie Lou, nata Hermine Luise Berkenkamp nella chiesa cittadina di San Pietro e Paolo a Weimar.\nI seguenti figli sono il risultato del matrimonio:\nSua nuora \u00e8 diventata la moglie del figlio Dirk, Renate Scheper.\nOpere.\nI punti salienti del lavoro di Scheper a Dessau sono stati il suo design a colori e il sistema di guida del colore nell'edificio Bauhaus/Dessau e il design a colori delle case dei maestri, nonch\u00e9 quello dell'insediamento di Dessau T\u00f6rten. Tra i suoi progetti a colori pi\u00f9 importanti a Mosca c'\u00e8 stato l'Edificio Narkomfin da Ginsburg e Milinis..\nScheper ha realizzato interventi di restauro presso il castello Sacrow (Potsdam), l'Corte d'Appello di Berlino, l'Ufficio forestale del Reich e Palazzo del Principe Albrecht a Berlino. \"La ricostruzione di Berlino, in particolare il salvataggio e il restauro di edifici storici, chiese e palazzi, rimane strettamente legata al nome Hinnerk Scheper\""}
{"id": "3096787", "revid": "111759636", "url": "https://it.wikipedia.org/wiki?curid=3096787", "title": "Steve Guerdat", "text": "Carriera.\nIl cavaliere elvetico si \u00e8 aggiudicato la medaglia di bronzo nel salto ostacoli a squadre alle olimpiadi di Pechino 2008, mentre quattro anni dopo, a Londra 2012, si \u00e8 laureato campione olimpico nel concorso individuale di salto, risultato che non \u00e8 riuscito a confermare nell'edizione successiva dei Giochi olimpici, a Rio de Janeiro 2016, quando ha concluso il salto individuale al quarto posto."}
{"id": "3096791", "revid": "125149083", "url": "https://it.wikipedia.org/wiki?curid=3096791", "title": "Ann Beach", "text": "Biografia.\nSposata con il direttore d'orchestra e produttore televisivo Francis Coleman, \u00e8 madre delle attrici Charlotte Coleman (morta nel 2001) e Lisa Coleman. \u00c8 ricordata principalmente per il personaggio di Sonia Barrett, vicina della porta accanto nella serie televisiva britannica \"Fresh Fields\", interpretata da Julia McKenzie e Anton Rodgers. \nAll'et\u00e0 di 16 anni vinse una borsa di studio per frequentare la Royal Academy of Dramatic Art (RADA). Dopo aver lasciato la scuola, and\u00f2 in tour con la compagnia dell'attore Frankie Howerd, e successivamente a Londra, dove recit\u00f2 nella parte di \"Beth\" nell'omonima commedia di Emlyn Williams, che non fu un successo ma le consent\u00ec di lavorare in televisione, fino a quando torn\u00f2 nella compagnia Theatre Workshop del Theatre Royal Stratford East. \nNel 1999 venne scritturata per interpretare la madre di William (Hugh Grant) nella commedia \"Notting Hill\"; tuttavia la sua parte venne significativamente ridimensionata."}
{"id": "3096792", "revid": "729019", "url": "https://it.wikipedia.org/wiki?curid=3096792", "title": "Niklaus Schurtenberger", "text": ""}
{"id": "3096793", "revid": "183694", "url": "https://it.wikipedia.org/wiki?curid=3096793", "title": "Vittorio Capraro", "text": "Nel 1966 vinse il Premio Feltrinelli per \"Scienze biologiche e Applicazioni\"\nCapraro con la sua squadra ha isolato dalla mucosa gastrica alcune glicoproteine in grado di legarsi con la vitamina B12 e di assorbire nell'intestino l'azoto e i grassi."}
{"id": "3096795", "revid": "729019", "url": "https://it.wikipedia.org/wiki?curid=3096795", "title": "Pius Schwizer", "text": ""}
{"id": "3096797", "revid": "339392", "url": "https://it.wikipedia.org/wiki?curid=3096797", "title": "Gradi e mostrine dell'esercito tedesco nella Seconda Guerra mondiale", "text": ""}
{"id": "3096798", "revid": "834", "url": "https://it.wikipedia.org/wiki?curid=3096798", "title": "Pieter de Grebber", "text": "Biografia.\nIl suo nome completo \u00e8 Pietersz Frans de Grebber Figlio di Frans de Grebber, pittore e ricamatore di Haarlem, impar\u00f2 i rudimenti dell'arte dal padre e da Hendrik Goltzius, uno dei pi\u00f9 celebri incisori olandesi. De Grebber discendeva da una famiglia cattolica di artisti: oltre al padre, due fratelli sono ricordati come pittori, e la stessa professione segu\u00ec la sorella Maria (suocera di Gabriel Metsu). Fu amico del prete e musicologo Joan Albert Ban, e compose una poesia poi messa in musica da Cornelis Padbru\u00e9.\nNel 1618 Pieter ed il padre viaggiarono ad Anversa, dove incontrarono Rubens e negoziarono con lui riguardo alla vendita del dipinto \"Daniele nella fossa dei Leoni\"; l'opera fu poi consegnata a Re Carlo I d'Inghilterra attraverso il suo ambasciatore Sir Dudley Carleton. A Pieter furono commissionate numerose opere non solo nella citt\u00e0 natale di Haarlem, ma pure dallo Statolder Federico Enrico d'Orange. Tra i tanti lavori sono da ricordare le decorazioni compiute all'Huis Honselaarsdijk di Naaldwijk e al Palazzo Noordeinde de L'Aia. Dipinse pale d'altare per varie chiese delle Fiandre e della Repubblica, lavorando inoltre per committenti danesi.\nPieter non si spos\u00f2 mai e rimase fino alla sua morte al beghinaggio di Haarlem.\nOpere.\nOltre ai dipinti storici, de Grabber cre\u00f2 un gran numero di ritratti, e di lui sopravvivono alcuni disegni. Tra le grandi influenze di Rubens, Rembrandt ed i Caravaggisti di Utrecht, si fece riconoscere per uno stile fortemente personale; insieme a Salomon de Bray \u00e8 considerato l'iniziatore e maggior esponente del \"classicismo di Haarlem\".\nNel 1649, de Grebber scrisse il trattato \"Regole che un buon pittore e maestro di disegno dovrebbe osservare\", dove spiega secondo il proprio giudizio le undici norme che i pittori avrebbero dovuto seguire nel loro lavoro. Alla base di questo scritto si ritrova l'ispirazione dello \"Schilderboeck\" di Karel van Mander."}
{"id": "3096801", "revid": "6923", "url": "https://it.wikipedia.org/wiki?curid=3096801", "title": "Vincenzo Niutta", "text": "Biografia.\nNacque dal nobile Ilario Antonio Niutta e Marianna de Blasio. Terminati gli studi medi a Catanzaro, nel 1820 si rec\u00f2 a Napoli per frequentare la facolt\u00e0 universitaria di Giurisprudenza, seguendo le orme di Ilario Antonio de Blasio, zio per parte materna che nel 1821 diventer\u00e0 Presidente della Suprema Corte di Giustizia di Napoli.\nDimostr\u00f2 presto la sua attitudine al pensiero giuridico, superando nel 1824 gli esami di uditore giudiziario. Inizi\u00f2 cos\u00ec una carriera che lo port\u00f2 a diventare giudice di corte civile nel 1837 e presidente della Suprema Corte di Giustizia di Napoli nel 1859. La sua nomina a presidente della Suprema Corte fu almeno in parte un risarcimento da parte di Ferdinando II alle offese ricevute da suo cugino, il principe di Ischitella, cui il Niutta aveva dato torto in una causa che lo vedeva contrapposto a un uomo comune.\nLiberale, con un alto concetto dello Stato e della funzione della Magistratura, fu noto per la vasta cultura, non solo giuridica, che traspariva nelle sue sentenze.\nAccolse con un discorso alla Corte Suprema di Giustizia l'entrata di Garibaldi a Napoli nel settembre del 1860. Il 3 novembre 1860 in Piazza regia (in seguito Piazza del Plebiscito) proclam\u00f2 il risultato del plebiscito che sanc\u00ec l'annessione del Regno di Napoli al Regno Sabaudo.\nFu nominato Senatore del Regno nel gennaio del 1861 e ministro senza portafoglio nel governo Cavour (nel quale lui e Francesco de Sanctis furono gli unici rappresentanti meridionali) nel marzo dello stesso anno. Prese parte ai lavori per la redazione del Codice Civile del 1865 e del codice di procedura civile. Cessato il governo Cavour a seguito della morte del conte Camillo Benso, divenne il primo presidente della Corte di cassazione di Napoli, carica che resse fino alla morte.\nGli sono intestate due vie, una a Napoli e una nella natia Caulonia."}
{"id": "3096805", "revid": "92723", "url": "https://it.wikipedia.org/wiki?curid=3096805", "title": "Odeon Leicester Square", "text": "L'Odeon Leicester Square \u00e8 un cinema che si trova sul lato orientale di Leicester Square, Londra.\nL'edificio domina la piazza con la sua enorme facciata in granito nero lucido e con la sua torre alta 120 piedi (37 m), dove \u00e8 scritto il suo nome. Il neon blu delinea l'esterno del palazzo di notte. Fu costruito per essere l'ammiraglia del Circuito Cinema Odeon di Oscar Deutsch. Ospita numerose premi\u00e8re dei pi\u00f9 importanti film europei e mondiali, oltre che l'annuale Royal Film Performance.\nStoria.\nL'Odeon \u00e8 stato costruito nel 1937 sul sito dell'Alhambra Theatre, un popolare teatro di music-hall di grandi dimensioni, risalente al 1850.\nFino al 1967, l'interno era stato un magnifico auditorium art-deco, con un soffitto a coste, che nascondeva l'illuminazione. Due sculture in bassorilievo di ninfe nude erano posizionate sulle pareti laterali, come se saltassero verso lo schermo. Tutti i posti erano coperti in un materiale che simulava la pelle di leopardo. Una modernizzazione piuttosto fuorviante nel 1967 distrusse gran parte di questo design, anche se dal 1980, i programmi di restauro hanno restituito gran parte di questo dettaglio, comprese le statue, i posti a sedere e molto dell'effetto coste sul soffitto.\nIl primo maxi-schermo mai installato in Gran Bretagna \u00e8 stato montato nel 1953, con il debutto britannico del Cinemascope nel film La tunica."}
{"id": "3096812", "revid": "287204", "url": "https://it.wikipedia.org/wiki?curid=3096812", "title": "Gunta St\u00f6lzl", "text": "Formazione.\nSt\u00f6lzl si \u00e8 formata alla Scuola di arti applicate di Monaco tra il 1914 e il 1916. In seguito alla fine della prima guerra mondiale studia dal 1919 al 1925 al Bauhaus, seguendo il laboratorio di tessitura, il corso di Johannes Itten e di Paul Klee e conseguendo nel 1923 l'apprendistato di secondo livello, diventando tessitrice.\nAttivit\u00e0.\nDal 1925 al 1931 \u00e8 insegnante tecnica nella tessitura del Bauhaus.\nNel 1931 apre a Zurigo con alcuni colleghi la tessitura a mano \"S-P-H-Stoffe\" e collabora con studi di architettura per confezionare tappeti e rivestimenti.\nDal 1967 lascia la tessitura e si occupa di arazzi, influenzati dal pensiero di Itten e Klee.\nContributo.\nIl lavoro svolto nel campo della tessitoria dalla St\u00f6lzl ha favorito il passaggio dalla produzione di pezzi unici a contenuto narrativo alla produzione su scala industriale."}
{"id": "3096814", "revid": "228587", "url": "https://it.wikipedia.org/wiki?curid=3096814", "title": "Jos\u00e9 Mar\u00eda S\u00e1nchez Silva", "text": "Famoso come scrittore per l'infanzia, \u00e8 l'unico spagnolo che ha vinto il premio Hans Christian Andersen.\nBiografia.\nSuo padre, Jos\u00e9 Mar\u00eda S\u00e1nchez Silva, era un giornalista vicino all'anarchia, che scriveva sulla rivista La Tierra e che dovette fuggire dalla Spagna nel 1939. Gi\u00e0 molti anni prima la famiglia era rimasta separata e Jos\u00e9 Mar\u00eda aveva vissuto con il padre per pochissimo tempo; in alcuni periodi fu praticamente un bambino vagabondo. Entr\u00f2 in istituti per orfani e bambini in situazione precaria come la madrilena \"Escuela de La Paloma\" (che dipendeva dal comune di Madrid). In questi istituti minorili impar\u00f2 la meccanografia e la dattilografia, con cui consegu\u00ec un posto di dattilografo al comune di Madrid. Nel 1934 pubblic\u00f2 il suo primo libro dal titolo \"El hombre de la Bufanda\".\nDurante la Guerra civile rimase nella zona repubblicana, a Madrid, collaborando con le attivit\u00e0 della Falange clandestina fin dal primo momento dell'ingresso in citt\u00e0 delle truppe franchiste. Nel 1939 incominci\u00f2 a lavorare come giornalista al quotidiano \"Arriba\", di cui divenne poi vicedirettore, e inoltre collabor\u00f2 con il quotidiano \"El Pueblo\".\nJos\u00e9 Mar\u00eda S\u00e1nchez Silva divenne celebre con il racconto \"Marcelino Pan y Vino\" scritto nel 1953, da cui due anni dopo fu tratto l'omonimo film diretto da Ladislao Vajda, e fu uno dei grandi successi del cinema spagnolo a livello internazionale. Oltre al menzionato premio Andersen che ricevette nel 1968, ottenne il premio nazionale di letteratura nel 1957. Dopo il successo del racconto di Marcellino, riprese lo stesso personaggio in \"Historias menores de Marcelino Pan y Vino\" (\"Storie minori di Marcellino Pane e Vino\") e \"Aventuras en el cielo de Marcelino Pan y Vino\" (\"Avventure in cielo di Marcellino Pane e Vino\"). Inoltre scrisse \"\u00a1Adi\u00f3s, Josefina\"! (\"Addio, Josefina!\") da cui \u00e8 stato tratto l'anime Addio Giuseppina! e \"Ladis un gran peque\u00f1o\" (\"Ladis, un piccolo grande\") che ebbe il suo seguito con \"Cosas de ratones y conejos\" (\"Cose di topi e di conigli\").\nInsieme con Jos\u00e9 Luis S\u00e1enz de Heredia fu autore della sceneggiatura del film \"Franco, ese hombre\", una biografia a cui collabor\u00f2 lo stesso Generalissimo e che ebbe il suo benestare.\nSuccessivamente si dedic\u00f2 alla radio, al cinema e alla televisione."}
{"id": "3096820", "revid": "287204", "url": "https://it.wikipedia.org/wiki?curid=3096820", "title": "Eccellenza Abruzzo 1995-1996", "text": "Eccellenza Abruzzo 1995-1996 \u00e8 stato il campionato regionale della regione Abruzzo nell'ambito del campionato italiano di calcio di Eccellenza regionale 1995-1996, che \u00e8 stato il quinto organizzato in Italia. Esso rappresenta il sesto livello del calcio italiano."}
{"id": "3096826", "revid": "287204", "url": "https://it.wikipedia.org/wiki?curid=3096826", "title": "Andrea Hewitt", "text": "Carriera.\nSi \u00e8 laureata campionessa del mondo di triathlon ai Campionati di Gamagori del 2005, categoria \"under 23\".\nNel 2006 ha vinto la medaglia di bronzo ai Giochi del Commonwealth di Melbourne alle spalle della campionessa uscente, l'australiana Emma Snowsill, e della connazionale Samantha Warriner. Nello stesso anno \u00e8 arrivata 2\u00aa assoluta nella gara di coppa del mondo di Madrid, mentre ha raggiunto il gradino pi\u00f9 basso del podio nelle gare di Salford, Kitzb\u00fchel e Mooloolaba.\nNel 2007 ha vinto la gara di coppa del mondo di Kitzb\u00fchel ed \u00e8 arrivata 2\u00aa a Madrid.\nNel 2009 ha vinto la medaglia d'argento ai mondiali di triathlon, frutto principalmente della vittoria alla gara di Madrid, del 2\u00ba posto a quella di Yokohama e del 3\u00ba posto a Kitzb\u00fchel, oltre all'8\u00ba posto assoluto alla gran finale di Gold Coast.\nNel 2010 si \u00e8 laureata campionessa d'Oceania a Wellington ed \u00e8 arrivata a podio (2\u00b0 assoluta) nella gara della serie dei campionati del mondo di Sydney. Ha ottenuto un 3\u00ba posto in quella di Kitzb\u00fchel.\nLe Olimpiadi.\nPechino 2008: Andrea ha rappresentato la Nuova Zelanda ai giochi olimpici di Pechino. Dall'acqua \u00e8 uscita con le primissime e ha mantenuto la posizione fino alla fine del percorso ciclistico. Nella frazione finale, complice lo sforzo pagato, ha perso pi\u00f9 di un minuto dalle 3 atlete che sono andate a medaglia conseguendo comunque un importante 8\u00ba posto assoluto."}
{"id": "3096839", "revid": "1543377", "url": "https://it.wikipedia.org/wiki?curid=3096839", "title": "Paolo Parente", "text": "Biografia.\nDopo essersi diplomato presso la scuola di Italian Fashion Marangoni, esordisce come designer di moda, come designer e illustratore.\nNel 1990 esordisce come illustratore fantasy curando per la milanese Stratelibri i disegni dell'edizione italiana di \"Girsa\", il gioco di ruolo del \"Signore degli Anelli\" e successivamente \u00e8 direttore artistico e principale illustratore dei fascicoli editi da Hobby &amp; Work \"Mutant Chronicles\".\nSuccessivamente realizza illustrazioni per molte delle principali aziende internazionali del mondo del gioco, come la Wizards of the Coast (\"\") e la Rackham (\"Confrontation\").\nCollabora inoltre con editori di fumetti, in particolare con la americana Dark Horse Comics.\nDal 2007 si \u00e8 dedicato allo sviluppo di un proprio universo fantastico originale, \"Dust\", un connubio di storia alternativa e fantascienza, per i quali ha realizzato giocattoli, fumetti e giochi da tavolo."}
{"id": "3096841", "revid": "92723", "url": "https://it.wikipedia.org/wiki?curid=3096841", "title": "Premio Hans Christian Andersen", "text": "Il premio Hans Christian Andersen \u00e8 un riconoscimento letterario internazionale conferito ogni due anni a un \u00abcontributo duraturo alla letteratura per l'infanzia e la giovent\u00f9\u00bb.\nIl premio ha due distinte categorie: quella originaria degli autori, istituita nel 1956 contestualmente al premio, e quella illustratori, introdotta nel 1966.\nIl premio deve il suo nome allo scrittore danese Hans Christian Andersen e i vincitori ricevono una medaglia d'oro e un diploma consegnato dal sovrano di Danimarca.\nPer la sua importanza \u00e8 noto anche come il \"piccolo premio Nobel\" .\nOltre al premio, si pubblica una \u00abLista d'onore\u00bb con una selezione delle novit\u00e0 dei due anni precedenti, selezionate dalle varie sezioni nazionali dell'istituto, con lo scopo di riconoscere l'eccellenza dell'illustrazione e della letteratura per bambini e ragazzi.\nCriteri di selezione.\nI criteri di selezione per l'assegnazione del Premio Andersen da parte della giuria aggiudicante includono al primo posto la qualit\u00e0 letteraria ed estetica degli scritti. Inoltre viene tenuta in considerazione la capacit\u00e0 di immedesimazione degli autori nel considerare la prospettiva del bambino nello sviluppo narrativo dell'opera e l'abilit\u00e0 di stimolarne la fantasia, la curiosit\u00e0 e l'immaginazione. La lista completa delle opere letterarie che fan parte del curriculum degli autori e degli illustratori viene altres\u00ec presa in considerazione.\nScrittori.\nIl premio per gli scrittori \u00e8 stato conferito dal 1956.\nIllustratori.\nIl premio per gli illustratori \u00e8 stato conferito dal 1966."}
{"id": "3096854", "revid": "3831", "url": "https://it.wikipedia.org/wiki?curid=3096854", "title": "Gradi della polizia di Stato italiana", "text": ""}
{"id": "3096856", "revid": "1494169", "url": "https://it.wikipedia.org/wiki?curid=3096856", "title": "Accurso", "text": ""}
{"id": "3096862", "revid": "38120", "url": "https://it.wikipedia.org/wiki?curid=3096862", "title": "Sella del Bivio Vertovino", "text": ""}
{"id": "3096892", "revid": "179980", "url": "https://it.wikipedia.org/wiki?curid=3096892", "title": "Olimpo de Bah\u00eda Blanca", "text": ""}
{"id": "3096894", "revid": "287204", "url": "https://it.wikipedia.org/wiki?curid=3096894", "title": "Papiro 6", "text": "Il Papiro 6 (formula_16) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del IV secolo. \u00c8 scritto in greco e in copto akhmidico.\nContenuto del papiro.\nformula_16 contiene una piccola parte del \"Vangelo secondo Giovanni\" (10:1-2, 4-7, 9-10; 11:1-8, 45-52).\n\u00c8 attualmente ospitato presso la Biblioth\u00e8que nationale et universitaire (Pap. copt. 379. 381. 382. 384) in Strasburgo.\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria II."}
{"id": "3096900", "revid": "110157", "url": "https://it.wikipedia.org/wiki?curid=3096900", "title": "Vrbno pod Prad\u011bdem", "text": "Vrbno pod Prad\u011bdem (in tedesco \"W\u00fcrbenthal\") \u00e8 una citt\u00e0 ceca del distretto di Brunt\u00e1l, nella regione di Moravia-Slesia, vicino al confine con la Polonia."}
{"id": "3096903", "revid": "2051102", "url": "https://it.wikipedia.org/wiki?curid=3096903", "title": "Wytw\u00f3rnia Sprz\u0119tu Komunikacyjnego &quot;PZL-\u015awidnik&quot;", "text": "La Wytw\u00f3rnia Sprz\u0119tu Komunikacyjnego \"PZL-\u015awidnik\" \u00e8 un'azienda aeronautica polacca con sede a \u015awidnik, nel Voivodato di Lublino.\nFondata nel 1951 la PZL \u015awidnik risulta essere il pi\u00f9 grande costruttore di elicotteri della Polonia.\nNel 2010 \u00e8 acquisita da AgustaWestland, oggi Leonardo."}
{"id": "3096925", "revid": "26244", "url": "https://it.wikipedia.org/wiki?curid=3096925", "title": "British Comedy Awards", "text": "Il British Comedy Awards \u00e8 una cerimonia annuale inglese, durante la quale veniva premiato il talento comico di attori, per lo pi\u00f9 televisivi, dell'anno precedente.\nI riconoscimenti vennero mostrati in diretta su ITV, ogni anno dal 1990 al 2006 nel mese di dicembre.\nNel 2007 il British Comedy Award viene sospeso dalla ITV a causa di irregolarit\u00e0 e frodi riscontrate durante la concessione del People's Choice Awards 2005.\nNel dicembre 1990 Michael Parkinson present\u00f2 la cerimonia inaugurale al London Palladium . Le cerimonie degli anni successivi vennero invece presentate da Jonathan Ross presso il London Studios ed erano prodotte dalla Michael Hurll Television (MHTV). Jonathan Ross annunci\u00f2 che non avrebbe presentato l'Awards 2008, a causa di uno scherzo telefonico organizzato durante il \"Russell Brand Show, \"per cui venne sostituito da Angus Deayton."}
{"id": "3096929", "revid": "287204", "url": "https://it.wikipedia.org/wiki?curid=3096929", "title": "Eccellenza Basilicata 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano. Questo \u00e8 il campionato regionale della regione Basilicata.\nStagione.\nNovit\u00e0.\nDal campionato di Eccellenza Basilicata 1994-1995 era stato promosso nel Campionato Nazionale Dilettanti il Melfi, mentre l'Angelo Cristofaro e il Tricarico erano stati retrocessi nel campionato di Promozione Basilicata e il Marconia escluso dal campionato. Dal campionato di Promozione Basilicata 1994-1995 erano stati promossi in Eccellenza il Lagopesole, la Bellese e il Francavilla, classificatisi nelle prime tre posizioni. Dal Campionato Nazionale Dilettanti 1994-1995 nessuna squadra lucana era stata retrocessa. L'A.S. Armento non si \u00e8 iscritto al campionato di Eccellenza. Il numero di squadre partecipanti \u00e8 stato ridotto da 18 a 16.\nFormula.\nLe 16 squadre partecipanti disputano un girone all'italiana con partite di andata e ritorno per un totale di 30 giornate. La prima classificata viene promossa nel Campionato Nazionale Dilettanti. La squadra seconda classificata viene ammessa agli spareggi nazionali per la promozione nel Campionato Nazionale Dilettanti. Le ultime tre classificate vengono retrocesse direttamente nel campionato di Promozione.\nClassifica finale.\nLegenda:\nNote:\nSpareggio salvezza.\nAllo spareggio salvezza sono stati ammessi il Lauria e il Moliterno, avendo concluso a pari punti al tredicesimo posto."}
{"id": "3096933", "revid": "46291", "url": "https://it.wikipedia.org/wiki?curid=3096933", "title": "Phalaenopsis amabilis", "text": "Phalaenopsis amabilis \u00e8 una pianta epifita della famiglia delle Orchidacee.\nDescrizione.\n\u00c8 una orchidea epifita di media taglia, con fusto robusto a sviluppo monopodiale, ovvero con un solo \u201cpiede\u201d di crescita, avvolto da 3-5 foglie di colore verde brillante e di consistenza coriacea, arcuate, di forma da ovato-ellittica a oblungo-lanceolata. L'infiorescenza \u00e8 un racemo pi\u00f9 o meno denso, lungo sino a 90\u00a0cm, con fiori di dimensioni e colori variabili, con labello trilobato, intensamente profumati.\nDistribuzione e habitat.\nLa specie \u00e8 diffusa nell'arcipelago indo-malese e in Australia (Queensland).\nTassonomia.\nSono state descritte le seguenti sottospecie:\nColtivazione.\n\u00c8 una specie abbastanza facile da coltivare in casa. Pu\u00f2 essere coltivata in vaso con bark (corteccia di pino) o su pezzi di sughero, radici di mangrovia e altro legno idoneo disinfettato. \"P. amabils\" \u00e8 in grado di fiorire per un lungo periodo di tempo. "}
{"id": "3096934", "revid": "287204", "url": "https://it.wikipedia.org/wiki?curid=3096934", "title": "Eccellenza Calabria 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato della Calabria, gestito dal Comitato Regionale Calabria; \u00e8 costituito da un girone all'italiana, che ospita 16 squadre."}
{"id": "3096936", "revid": "88740", "url": "https://it.wikipedia.org/wiki?curid=3096936", "title": "Ulen", "text": ""}
{"id": "3096938", "revid": "1305772", "url": "https://it.wikipedia.org/wiki?curid=3096938", "title": "Upland", "text": ""}
{"id": "3096942", "revid": "110157", "url": "https://it.wikipedia.org/wiki?curid=3096942", "title": "Bru\u0161perk", "text": "Bru\u0161perk (in tedesco: \"Braunsberg\") \u00e8 una citt\u00e0 della Repubblica Ceca, nel distretto di Fr\u00fddek-M\u00edstek, nella Regione di Moravia-Slesia."}
{"id": "3096944", "revid": "1305772", "url": "https://it.wikipedia.org/wiki?curid=3096944", "title": "Vevay", "text": ""}
{"id": "3096947", "revid": "287204", "url": "https://it.wikipedia.org/wiki?curid=3096947", "title": "Eccellenza Campania 1995-1996", "text": "L'Eccellenza Campania 1995-1996 \u00e8 stata la quinta edizione del campionato italiano di calcio di categoria. Gestita dal Comitato Regionale Campania della Lega Nazionale Dilettanti, la competizione rappresentava il sesto livello del calcio italiano e il primo livello regionale. Parteciparono complessivamente 32 squadre, divise in due gironi.\nAl termine della stagione sono state promosse alla categoria superiore Arzanese, Pro Ebolitana e Sanit\u00e0: le prime due come vincitrici dei due gironi in cui \u00e8 strutturata la competizione, la terza come vincitrice dei play-off nazionali.\nStagione.\nNovit\u00e0.\nAl termine della stagione precedente, lasciarono il campionato di Eccellenza Campania le promosse , Terzigno, Giovani Lauro, e le retrocesse Sibilla Bacoli, Campania, Afragolese, Pontecagnano Faiano, Libertas Alfaterna. Dal Campionato Nazionale Dilettanti retrocedettero tre squadre campane, l'Acerrana, il Portici e il Pro Salerno (in estate fusosi con l'Ebolitana per dar vita alla Pro Ebolitana), mentre dalla categoria inferiore furono promosse Mondragonese, Puteolana 1909, Atripalda e Sanzese, alle quali si aggiunse la ripescata Fiamma Sangiovannese.\nFormula.\nLa quinta edizione del campionato di Eccellenza Campania era divisa in due gironi da sedici squadre ciascuno. I gironi furono stilati attraverso criteri geografici: nel girone A furono inserite dodici squadre dell'hinterland napoletano e quattro squadre del casertano; nel girone B parteciparono nove squadre della provincia di Salerno, cinque squadre della irpine e due squadre del napoletano\nLe squadre si affrontarono in gare di andata e ritorno, per un totale di 30 incontri per squadra. Erano assegnati tre punti per la vittoria, uno per il pareggio e zero per la sconfitta. Furono promosse nel Campionato Nazionale Dilettanti le vincitrici di ciascun girone, mentre retrocedettero in Promozione le ultime due classificate di ciascun girone. Il piazzamento in seconda posizione garantiva l'accesso ai play-off nazionali; in caso di arrivo a pari punti di due o pi\u00f9 squadre in una posizione valevole per la promozione o la retrocessione era prevista la formula dello spareggio per definire la posizione finale delle squadre."}
{"id": "3096950", "revid": "110157", "url": "https://it.wikipedia.org/wiki?curid=3096950", "title": "Fr\u00fddlant nad Ostravic\u00ed", "text": "Fr\u00fddlant nad Ostravic\u00ed (in tedesco: \"Friedland an der Ostrawitza\") \u00e8 una citt\u00e0 della Repubblica Ceca, nel distretto di Fr\u00fddek-M\u00edstek, nella Regione di Moravia-Slesia."}
{"id": "3096953", "revid": "287204", "url": "https://it.wikipedia.org/wiki?curid=3096953", "title": "Eccellenza Emilia-Romagna 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Emilia-Romagna."}
{"id": "3096963", "revid": "110157", "url": "https://it.wikipedia.org/wiki?curid=3096963", "title": "Jablunkov", "text": "Jablunkov (in polacco: \"Jab\u0142onk\u00f3w\"; in tedesco: \"Jablunkau\") \u00e8 una citt\u00e0 della Repubblica Ceca, nel distretto di Fr\u00fddek-M\u00edstek, nella Regione di Moravia-Slesia."}
{"id": "3096968", "revid": "1543377", "url": "https://it.wikipedia.org/wiki?curid=3096968", "title": "Eccellenza Friuli-Venezia Giulia 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Friuli-Venezia Giulia.\nDa questa stagione anche il campionato di Eccellenza adotta la regola dei 3 punti a vittoria.\nStagione.\nAl campionato di Eccellenza del Friuli Venezia Giulia 1995-96 partecipano 16 squadre: \nFase Regionale Coppa Italia Dilettanti.\nLa coppa \u00e8 stata vinta dal Porcia (squadra di Promozione) che ha battuto in finale l'Aquileia per 3-0."}
{"id": "3096977", "revid": "117119869", "url": "https://it.wikipedia.org/wiki?curid=3096977", "title": "Anna Sewell", "text": "\u00c8 conosciuta per essere la scrittrice di \"Black Beauty - autobiografia di un cavallo\", il suo unico libro.\nBiografia.\nAnna Maria Sewell nacque a Great Yarmouth, Norfolk, in Inghilterra da una famiglia devotamente quacchera. Suo padre era Isaac Phillip Sewell (1793-1879) e sua madre, Maria Sewell Wright (1798-1884), era un'autrice di successo di libri per bambini.\nAnna aveva un fratello minore di nome Philip (1822-1906) che ha lavorato come ingegnere edile in Europa, costruendo ferrovie in Spagna e altrove, prima di stabilirsi di nuovo nel Norfolk e lavorare come banchiere.\nAnna Sewell fu ben istruita in casa, con un regime fortemente influenzato da convinzioni religiose e dall'istruzione della madre. Quando Anna ebbe dodici anni, la famiglia si trasfer\u00ec a Stoke Newington, dove Sewell frequent\u00f2 la scuola per la prima volta e ottenne di nuove istruzioni per lei come la matematica e lingue straniere. Due anni pi\u00f9 tardi, per\u00f2, scivol\u00f2 mentre tornava verso casa, subendo gravi ferite ad entrambe le caviglie. \nIl padre accett\u00f2 un lavoro a Brighton nel 1836, nella speranza che il clima l'avrebbe aiutata a guarire. Nonostante questo, molto probabilmente a causa della gravit\u00e0 del suo trauma, Sewell rest\u00f2 zoppa per il resto della sua vita e non riusc\u00ec pi\u00f9 a stare in piedi senza una stampella. Per una maggiore mobilit\u00e0, utilizz\u00f2 frequentemente carrozze trainate da cavalli, cosa che ha contribuito al suo amore per questi animali e alla preoccupazione per il trattamento umano degli esseri animali.\nIn questo periodo, sia Anna che sua madre abbandonarono la Societ\u00e0 degli Amici per aderire alla chiesa anglicana, anche se entrambi rimasero attive in ambito evangelico. Mentre cercava di migliorare la sua salute nelle localit\u00e0 termali europee, Sewell incontr\u00f2 vari scrittori, artisti e filosofi.\nL'unica opera pubblicata dalla Sewell fu \"Black Beauty\", scritto tra il 1871 ed il 1877, dopo che si era trasferita a Old Catton, un villaggio fuori dalla citt\u00e0 di Norwich, nel Norfolk. Durante questo periodo la sua salute stava peggiorando. Era spesso cos\u00ec debole che era costretta a letto, cosa che rese la scrittura una sfida; dett\u00f2 dunque il testo a sua madre e dal 1876 inizi\u00f2 a scrivere su foglietti di carta il testo che la madre poi doveva trascrivere.\nSewell vendette il romanzo all'editore locale Jarrolds per \u00a340, il 24 novembre 1877, quando aveva 57 anni di et\u00e0. Anche se ormai considerato un classico per bambini, fu scritto in origine per coloro che lavoravano con i cavalli. Il libro fu presto un best seller.\nSewell mor\u00ec di epatite o di tisi il 25 aprile 1878, cinque mesi dopo che il suo libro venne pubblicato, vivendo abbastanza a lungo per vedere il successo iniziale del libro. Fu sepolta il 30 aprile 1878 nel cimitero quacchero di Lammas vicino a Buxton, Norfolk, non lontano da Norwich; una lapide a muro segna ora il suo luogo di sepoltura.\nLa sua casa natale, a Church Plain, Great Yarmouth, \u00e8 ora un museo. Per dieci anni, ha vissuto al Blue Lodge, Abson, tra Bristol e Bath. L'azienda locale di Tracy Park, ora un golf club, si diceva che fosse l'ispirazione per il libro Black Beauty."}
{"id": "3096987", "revid": "339392", "url": "https://it.wikipedia.org/wiki?curid=3096987", "title": "Chester F.C.", "text": ""}
{"id": "3096989", "revid": "767487", "url": "https://it.wikipedia.org/wiki?curid=3096989", "title": "Black Beauty (film 1994)", "text": "Black Beauty \u00e8 un film del 1994 diretto da Caroline Thompson, al suo debutto alla regia. La pellicola \u00e8 un adattamento cinematografico del romanzo di Anna Sewell con lo stesso nome. Tra gli attori che vi parteciparono, vi sono Andrew Knott, Sean Bean e David Thewlis.\nTrama.\nIl film \u00e8 una sorta di autobiografia del cavallo Black Beauty, come il romanzo da cui \u00e8 tratto; Alan Cumming fornisce la voce narrante di \"Black Beauty\", seguito dalla nascita fino alla maturit\u00e0 come cavallo da lavoro, passando per vari padroni, alcuni crudeli, alcuni gentili."}
{"id": "3096990", "revid": "110157", "url": "https://it.wikipedia.org/wiki?curid=3096990", "title": "Serie A 1962 (hockey su pista)", "text": "La Serie A 1962 \u00e8 stata la 39\u00aa edizione (la 13\u00aa a girone unico), del torneo di primo livello del campionato italiano di hockey su pista. La competizione ha avuto inizio il 12 maggio e si \u00e8 conclusa il 15 settembre 1962.\nLo scudetto \u00e8 stato conquistato dalla per la sedicesima volta nella sua storia.\nStagione.\nNovit\u00e0.\nA prendere il testimone della e della retrocesse in Serie B vi furono, vincendo il campionato cadetto, il e l'. Al torneo parteciparono: , , , , , , e appunto il Pirelli e l'Enal Pinsport Treviso. Successivamente la Lazio fu ripescata a completamento dell'organico della Serie A per la rinuncia dell'Amatori Novara a partecipare alla massima serie.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in Serie B.\nAvvenimenti.\nIl campionato inizi\u00f2 il 12 maggio e si concluse il 15 settembre 1962. Alla quinta giornata prese la testa della classifica il sorprendente Lodi capace di infilare cinque vittorie consecutive all'inizio del torneo; i lombardi erano inseguiti dall'Amatori Modena di Claudio Brezigar e dalla Triestina mentre erano gi\u00e0 attardate il Monza campione in carica, che complessivamente disput\u00f2 una stagione opaca chiusa al quinto posto che risult\u00f2 essere il peggior piazzamento degli ultimi dieci anni, e il Novara. Il settimo turno vide il primo avvicendamento in testa alla classifica con i modenesi che sorpassarono il Lodi; il primato dei gialloblu duro tuttavia solo una giornata. \nInfatti dopo essere stati raggiunti al nono turno pass\u00f2 in testa al campionato la Triestina che infilando dieci vittorie consecutive prese la testa della classifica senza pi\u00f9 lasciarla e laureandosi campione d'Italia con un turno di anticipo sulla fine del torneo. Al secondo posto giunse l'Amatori Modena e complet\u00f2 il podio il Lodi che giunse terzo disputando un'ottima stagione. Retrocedettero in Serie B, dopo un solo campionato, il Pirelli e il Treviso. \nAldo Gelmini del Lodi segnando 54 reti vinse per la seconda volta la classifica dei cannonieri.\nClassifica finale.\nLegenda:\nNote:\nStatistiche del torneo.\nClassifica cannonieri.\n \n "}
{"id": "3096997", "revid": "108192187", "url": "https://it.wikipedia.org/wiki?curid=3096997", "title": "Premio Amanda", "text": "Il premio Amanda (in norvegese: \"Amandaprisen\") \u00e8 un premio assegnato ogni anno al Norwegian International Film Festival di Haugesund per promuovere e migliorare il cinema norvegese.\nIl premio \u00e8 nato nel 1985 e dal 2005 sono premiati solo i film, non i programmi televisivi. I vincitori sono premiati con un trofeo, scolpito dallo scultore norvegese Kristian Kvakland; il nome e il tema della scultura viene da una leggendaria donna locale dal 1920."}
{"id": "3096998", "revid": "106908", "url": "https://it.wikipedia.org/wiki?curid=3096998", "title": "Amandaprisen", "text": ""}
{"id": "3097007", "revid": "1543377", "url": "https://it.wikipedia.org/wiki?curid=3097007", "title": "Huabiao Awards", "text": "Gli Huabiao Awards (\u534e\u8868\u5956) sono premi assegnati al cinema cinese nell'ambito di una cerimonia annuale. Il nome deriva dalle tradizionali colonne decorative alate (huabiao).\nI premi Huabiao sono stati istituiti nel 1957 come \"Premi per l'eccellenza nei film del Ministero della cultura\". Tra il 1958 e il 1979 la cerimonia non ha avuto luogo ed i premi non sono stati assegnati. Nel 1994 i premi sono stati rinominati \"Huabiao\". La cerimonia si svolge a Pechino.\nA differenza di quanto accade in altri concorsi cinematografici, i premi Huabiao per singole categorie sono spesso conferiti anche a pi\u00f9 candidati."}
{"id": "3097008", "revid": "1086846", "url": "https://it.wikipedia.org/wiki?curid=3097008", "title": "Eccellenza Lazio 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano. Il campionato si \u00e8 concluso con la vittoria del per il girone A, al suo secondo titolo, e del per il girone B, al suo primo titolo.\nTutte le squadre iscritte al campionato di Eccellenza, assieme a quelle del campionato di Promozione, hanno diritto a partecipare alla Coppa Italia Dilettanti Lazio 1995-1996.\nStagione.\nAggiornamenti.\nDi seguito la composizione dei gironi fornita dal Comitato Regionale Lazio.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:"}
{"id": "3097012", "revid": "287204", "url": "https://it.wikipedia.org/wiki?curid=3097012", "title": "Eccellenza Liguria 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Liguria."}
{"id": "3097015", "revid": "287204", "url": "https://it.wikipedia.org/wiki?curid=3097015", "title": "Eccellenza Lombardia 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Lombardia, gestita dal Comitato Regionale Lombardia.\nFino alla stagione 1994-1995 la provincia di Piacenza \u00e8 stata di competenza del Comitato Regionale Lombardia cos\u00ec come la provincia di Mantova \u00e8 stata gestita dal Comitato Regionale Emilia-Romagna.\nPer delibera della Lega Nazionale Dilettanti i due Comitati Regionali all'inizio della stagione 1995-1996 si sono scambiati le due province e solo su richiesta motivata delle singole societ\u00e0 \u00e8 stato loro concesso, in deroga alle disposizioni federali e ai limiti territoriali regionali, di disputare il campionato gestito da un altro Comitato Regionale."}
{"id": "3097019", "revid": "71433", "url": "https://it.wikipedia.org/wiki?curid=3097019", "title": "La mia migliore nemica", "text": ""}
{"id": "3097021", "revid": "1369234", "url": "https://it.wikipedia.org/wiki?curid=3097021", "title": "Eccellenza Marche 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato organizzato dal Comitato Regionale Marche.\nAggiornamenti.\nVenne confermato l'organico composto da 16 societ\u00e0: ancora una volta nessuna squadra marchigiana era retrocessa dal C.N.D. e quindi si pesc\u00f2 dal campionato di Promozione da dove salirono 5 squadre. Le debuttanti provenivano dal girone settentrionale e furono Cagliese, Calcinelli e Forsempronese. Dal girone meridionale salirono Potenza Picena, di ritorno dopo 3 anni, e Sangiustese, dopo 2.\nIl campionato, che per la prima volta assegnava i 3 punti per la vittoria, venne vinto dal Lucrezia che precedette il Montegranaro. I veregrensi uscirono sconfitti al secondo turno degli spareggi nazionali ma furono in seguito ripescati nella serie superiore. In fondo alla classifica venne presto scritto il destino di Castelfrettese e Biagio Nazzaro mentre ben pi\u00f9 battagliera fu la Cagliese che ritornava subito in Promozione."}
{"id": "3097024", "revid": "118834", "url": "https://it.wikipedia.org/wiki?curid=3097024", "title": "L'ultimo bottone", "text": ""}
{"id": "3097035", "revid": "118834", "url": "https://it.wikipedia.org/wiki?curid=3097035", "title": "Mascaria", "text": ""}
{"id": "3097036", "revid": "52953", "url": "https://it.wikipedia.org/wiki?curid=3097036", "title": "Una bella trovata", "text": "Una bella trovata \u00e8 una commedia in un atto unico scritta e rappresentata nel 1932 da Eduardo De Filippo in collaborazione con la sorellastra Maria Scarpetta, in arte \"Mascaria\". Venne inscenata la prima volta al Teatro Kursaal di Napoli il 27 gennaio 1932 dalla compagnia teatrale \"Teatro umoristico i De Filippo\" e non \u00e8 mai stata pubblicata.\nEra stata tuttavia gi\u00e0 precedentemente allestita da Eduardo come quadro comico il 26 aprile 1931 al Teatro Nuovo di Napoli con la compagnia Molinari.\nTrama.\nI neo sposi Pasqualino e Marietta vivono con Olimpia, madre di lei, che ha un pessimo rapporto col genero. Alberto, amico di Pasqualino, giunge in casa e gli chiede di uscire: Marietta \u00e8 per\u00f2 contraria perch\u00e9 questa libert\u00e0 dell'uomo la farebbe litigare con la madre.\nPasquale si sfoga con l'amico e ha un'idea per sollevarsi dai pesi casalinghi a scapito della moglie: gli chiede di scrivere una lettera anonima che denuncia (falsamente) l'adulterio di Marietta, ritenuta dalla madre ragazza di sani principi poich\u00e9 educata dalle suore in convento. A casa si trovano gli amici di Olimpia, tra cui alcuni esponenti dell'alto rango militare, amici della donna poich\u00e9 vedova di un commilitone. La falsa lettera viene consegnata a Pasqualino che inscena una dimostrazione di gelosia tra i tentativi di donna Olimpia di zittirlo e lo sdegno degli amici di lei.\nColpo di scena, per\u00f2, Marietta scivola in ginocchio chiedendo scusa per il suo momento di debolezza: l'adulterio era stato realmente perpetrato ai danni di Pasqualino."}
{"id": "3097041", "revid": "111369901", "url": "https://it.wikipedia.org/wiki?curid=3097041", "title": "Cavatina (composizione)", "text": "Cavatina \u00e8 un brano musicale composto da Stanley Myers, reso celebre dalla colonna sonora del film \"Il cacciatore\" (\"The Deer Hunter\", 1978).\nIl brano.\nIl brano venne registrato da John Christopher Williams che lo esegu\u00ec con la chitarra classica, ancor prima dell'uscita del film che lo rese famoso. Si tratta di una composizione originariamente scritta per pianoforte, ma che, sotto consiglio dello stesso chitarrista australiano, Stanley Myers riscrisse per chitarra, allungandone la durata. \nAl termine di questo cambiamento, il brano venne utilizzato come colonna sonora per il film \"La ragazza con il bastone\" (\"The Walking Stick\", 1970) e riproposta otto anni dopo nel film \"Il cacciatore\". Nel 1973 Cleo Laine ne scrisse le parole e \"Cavatina\" divenne una canzone, \"He Was Beautiful\", accompagnato dalla chitarra di John Christopher Williams.\nGrazie al successo dovuto al film del '78, la versione strumentale del brano realizzata da Williams scal\u00f2 le classifiche musicali inglesi, raggiungendo la Top 20. Altre due versioni di \"Cavatina\" raggiunsero la Top 20 nello stesso anno, ovvero la versione vocale , cantata da Iris Williams, e un'altra versione strumentale, registrata dal gruppo rock The Shadows, con Hank Marvin alla chitarra elettrica, che raggiunse la nona posizione nella classifica dei singoli.\nLa canzone fu inoltre inserita dal cantante Paul Potts nel suo primo album, \"One Chance\". Si tratta di un arrangiamento in versione gospel, realizzato da Billy Evmur, intitolato \"Beautiful\" e inserito nella collezione \"Dove On A Distant Oak Tree\".\nUn'altra versione vocale, con parole diverse da quelle di Cleo Laine, fu registrata da Vince Hill e fa parte della compilation \"The Ember Records Story Vol. 2 (1960-1979)\".\nIl brano compare inoltre in uno degli episodi di \"Battlestar Galactica\", \"Un nemico da abbattere\" (\"Scar\", 2006) ed utilizzata per accompagnare \"The Gallery\" in un popolare programma inglese per bambini, \"Hart Beat\", nella met\u00e0 degli anni ottanta.\nIl brano \u00e8 poi utilizzato anche nella colonna sonora del film \"Jarhead\" del 2005."}
{"id": "3097042", "revid": "729019", "url": "https://it.wikipedia.org/wiki?curid=3097042", "title": "Aeroporto di Windhoek-Eros", "text": "L'Aeroporto di Windhoek-Eros \u00e8 il secondo aeroporto di Windhoek, ma primo per movimenti di aeromobili, poich\u00e9, oltre ad essere un aeroporto civile, \u00e8 anche un aeroporto turistico.\nGestito da Namibia Airports Company, l'aeroporto dista a soli 5 km dal centro della capitale Windhoek. \u00c8 il secondo scalo dopo quello di Windhoek-Hosea Kutako WDH. Da qui partono aerei destinati a raggiungere diverse citt\u00e0 della Namibia; c'\u00e8 anche un collegamento col Sudafrica, sempre di Air Namibia che raggiunge Citt\u00e0 del Capo."}
{"id": "3097043", "revid": "339392", "url": "https://it.wikipedia.org/wiki?curid=3097043", "title": "Aeroporto Internazionale Eros", "text": ""}
{"id": "3097046", "revid": "486946", "url": "https://it.wikipedia.org/wiki?curid=3097046", "title": "Cristina del Palatinato-Sulzbach", "text": ""}
{"id": "3097049", "revid": "536159", "url": "https://it.wikipedia.org/wiki?curid=3097049", "title": "Aeroporto di Windhoek", "text": ""}
{"id": "3097065", "revid": "1501558", "url": "https://it.wikipedia.org/wiki?curid=3097065", "title": "Caso Napoli", "text": "Il \"caso Napoli\" fu uno scandalo calcistico che nel 1948 coinvolse il . Si tratt\u00f2 della prima vicenda disciplinare extracalcistica accaduta in Italia dopo la fine della seconda guerra mondiale.\nI fatti.\nUna denuncia di corruzione presentata dal presidente del Bologna Renato Dall'Ara qualche giorno dopo la partita persa dalla sua squadra in casa contro il Napoli descrisse un incontro avvenuto in precedenza tra il calciatore azzurro Luigi Ganelli e il rossobl\u00f9 Bruno Arcari. Si trattava in realt\u00e0 di due concittadini, entrambi residenti nella cittadina milanese di Codogno, prossimi a imparentarsi perch\u00e9 il secondo promesso sposo della cognata del primo. Una lettera anonima aveva segnalato a Dall\u2019Ara la presunta richiesta di Ganelli ad Arcari di ammorbidire i compagni di squadra affinch\u00e9 non si impegnassero a fondo contro il Napoli.\nLa vittoria non serv\u00ec comunque al Napoli, che termin\u00f2 il campionato di Serie A 1947-1948 al 18\u00ba posto, retrocedendo per la seconda volta nella sua storia in Serie B. La dirigenza azzurra chiese alla FIGC di applicare il ripescaggio, come fatto in condizioni del tutto differenti l\u2019anno precedente con la per \"motivi patriottici\", e si rivolse alle assemblee estive per tentare di recuperare a tavolino la categoria, appellandosi all'\u201dorgoglio meridionale\u201d nonch\u00e9 a presunti torti arbitrali contro varie squadre del Sud supportati, a proprio dire, da prove cinematografiche, fino a proporre al Consiglio Federale il voto per la messa a disposizione di un ventunesimo posto per la successiva stagione della massima serie. Inoltre, i partenopei accusarono la Lega Nazionale di essere governata da una \u201ccasta milanese\u201d che faceva opposizione all\u2019assegnazione alla citt\u00e0 di Napoli di un miliardo di lire da parte del Consiglio dei Ministri per la costruzione di un nuovo monumentale stadio, il futuro Stadio San Paolo, necessario a una societ\u00e0 privata del capiente Stadio Partenopeo dai bombardamenti del 1942 e costretta a disputare le gare casalinghe nel precario Stadio della Liberazione al Vomero (attuale Stadio Arturo Collana), in cui qualche mese prima pi\u00f9 di cento persone erano rimaste ferite per il cedimento di una tribuna.\nLa Lega Nazionale, fortemente indispettita dalla battaglia del Napoli incentrata su tematiche del tutto estranee alla contestazione avanzatagli, attiv\u00f2 gli organi di giustizia. Il presidente Giuseppe Muscariello e il calciatore Ganelli furono squalificati a vita, e il club fu relegato d'ufficio simbolicamente all'ultimo posto della classifica per tentata corruzione nella partita contro il , divenendo cos\u00ec la prima squadra nella storia del calcio italiano a subire questo tipo di penalizzazione.\nLa vicenda degener\u00f2 in una guerra aperta. Il Napoli torn\u00f2 nuovamente alla sua teoria secondo cui il fine fosse di impedire la realizzazione del progetto dello stadio avviato dal CONI, insinuando pure che il \u201ccartello settentrionalista\u201d avesse in mano anche l\u2019associazione degli arbitri. Per compattare il calcio del Sud contro le societ\u00e0 del Nord, il Napoli indisse una riunione delle societ\u00e0 meridionali di Serie A, B e C e chiese lo spostamento della sede della Lega da Milano a Firenze. La societ\u00e0 partenopea fu deferita per calunnie rivolte al presidente Piero Pedroni, cui il Napoli rispose con una querela presso la giustizia ordinaria. A quel punto, la FIGC ag\u00ec coercitivamente minacciando la radiazione del club partenopeo per violazione della clausola compromissoria. Il Napoli fu riammesso nei ranghi federali e iscritto in Serie B solo dopo aver dichiarato la resa definitiva alle volont\u00e0 superiori. "}
{"id": "3097068", "revid": "287204", "url": "https://it.wikipedia.org/wiki?curid=3097068", "title": "La mano sinistra di Dio (romanzo)", "text": ""}
{"id": "3097075", "revid": "1793900", "url": "https://it.wikipedia.org/wiki?curid=3097075", "title": "Yorba Linda", "text": "Yorba Linda \u00e8 una ricca cittadina nel nord-est della Contea di Orange in California, circa 21\u00a0km a nord-est di Santa Ana, e 64\u00a0km a sud-est del centro di Los Angeles.\nNel 2010 aveva una popolazione totale di 64.234 abitanti. Tuttavia, lo sviluppo pi\u00f9 recente nella periferia orientale e sulle colline settentrionali ha aumentato la popolazione di Yorba Linda fino a quasi 71.000 abitanti.\nIl cittadino pi\u00f9 famoso \u00e8 Richard Nixon, 37\u00ba Presidente degli Stati Uniti, che vi nacque nel 1913 ma si trasfer\u00ec con la famiglia prima che Yorba Linda diventasse una citt\u00e0 incorporata (cio\u00e8 governata da una propria municipalit\u00e0). La sua casa natale \u00e8 un National Historic Landmark e assieme alla vicina \"Biblioteca presidenziale Richard Nixon\" \u00e8 probabilmente il luogo pi\u00f9 conosciuto e visitato della citt\u00e0.\nYorba Linda \u00e8 nota per avere grandi lotti residenziali e trenta percorsi a cavallo, per un totale di circa 160\u00a0km di lunghezza.\nNel 2005 la CNN ha classificato Yorba Linda come ventunesima in una classifica dei migliori luoghi dove vivere negli Stati Uniti. In un servizio televisivo di \"CNN Money\", Yorba Linda \u00e8 stata descritta come una delle citt\u00e0 pi\u00f9 ricche degli Stati Uniti e con il pi\u00f9 alto reddito della contea di Orange, come riportato dai dati di censimento, con un reddito medio familiare di pi\u00f9 di 120.000 dollari."}
{"id": "3097076", "revid": "486946", "url": "https://it.wikipedia.org/wiki?curid=3097076", "title": "Sonda Keplero", "text": ""}
{"id": "3097080", "revid": "729019", "url": "https://it.wikipedia.org/wiki?curid=3097080", "title": "Campionato francese di rugby a 15 1996-1997", "text": "Il Campionato francese di rugby a 15 1996-1996 \u00e8 stato vinto per il quarto anno consecutivo dallo Stade toulousain che ha battuto in finale il CS Bourgoin-Jallieu,\n\u00c8 il 14\u00b0 successo per Tolosa, mentre Borgoin era alla sua prima finale.\nFormula.\n20 squadre divise in due poule di 10. Le prime 8 di ogni poule sono qualificate ai play-off mentre le altre retrocedono.\nFase di qualificazione.\nErano cinque le squadre neopromesse, nessuna esordiente : Biarritz olympique, AS B\u00e9ziers, CA P\u00e9rigueux, Paris universit\u00e9 e Stade dijonnais.\nCA P\u00e9rigueux, PUC, Stade dijonnais e RC Nimes retrocesse alla divisione inferiore."}
{"id": "3097081", "revid": "729019", "url": "https://it.wikipedia.org/wiki?curid=3097081", "title": "Campionato francese di rugby a 15 1997-1998", "text": "Il Campionato francese di rugby a 15 1997-1998 \u00e8 stato vinto dallo Stade fran\u00e7ais di Diego Dom\u00ednguez che ha battuto in finale il Perpignan conquistando un titolo che mancava dal 1908. Clamoroso che questo avvenga subito appena ritornata in prima divisione.\nDa segnalare che Perpignan mancava la finale dal 1977.\nLa finale si \u00e8 svolta per la prima volta nel nuovo Stade de France, davanti ad un pubblico di 78.000, record per un match di rugby in Francia.\nFormula.\n20 squadre divise in due poule di 10. le prime 4 di ogni poule ai play-off mentre le altre retrocedono\nQuarti ad andata a ritorno, semifinale e finale in partita unica\nRetrocede una squadra sola, in vista dell'allargamento a 24 squadre per la stagione successiva (5 promozioni)\nFase di qualificazione.\nQuattro le neopromosse Stade fran\u00e7ais, RC Nice, Montpellier e La Rochelle.\nMontpellier RC retrocede in seconda divisione (per minor numero di punti rispetto al RC Nice)"}
{"id": "3097082", "revid": "729019", "url": "https://it.wikipedia.org/wiki?curid=3097082", "title": "Campionato francese di rugby a 15 1998-1999", "text": "Il Campionato francese di rugby a 15 1998-1999 \u00e8 stato vinto per la 15sima volta dallo Stade toulousain che ha battuto in finale l'AS Montferrand, alla sua sesta sconfitta in sei finali.\nFormula.\nPartecipano 24 squadre divise in 3 poule di 8. Passano alla poule per il titolo le prime 5 di ogni girone e la miglior sesta. Le altre disputano la poule salvezza.\nSecondo turno con 16 squadre divise in 4 gironi. Le prime 2 di ogni poule ai playoff\nPer la salvezza 2 due gironi di 4. L'ultima di ogni girone retrocede.\nFase eliminatoria.\nCinque le neopromosse (la competizione \u00e8 stata allargata da 20 a 24 squadre) : FC Auch, Aurillac, RC Nimes, CA P\u00e9rigueux et le racing Club de France. Le Montpellier RC.\nIl Toloun viene considerato come miglior sesta a parit\u00e0 di punti con B\u00e9ziers per il minor numero di \"cartellini rossi\" nel torneo.\nSeconda fase.\nLe prime due di ogni girone passano ai quarti di finale\nIl Grenoble viene classificato al secondo posto a parit\u00e0 di punti con il Toulon per il minor numero di \"cartellini rossi\" nel torneo."}
{"id": "3097083", "revid": "729019", "url": "https://it.wikipedia.org/wiki?curid=3097083", "title": "Campionato francese di rugby a 15 1999-2000", "text": "Il Campionato francese di rugby a 15 1999-2000 \u00e8 stato vinto dallo Stade fran\u00e7ais che ha battuto in finale l'US Colomiers (alla sua prima finale).\nFormula.\n24 squadre in 2 poule di 12. le prime 2 di ogni poule sono ammesse direttamente ai quarti mentre quelle classificate dal 3 al 6 posto disputano un barrage\nRetrocedono le ultime due di ogni girone. \nVi sar\u00e0 per\u00f2 un ripescaggio\nLe altre 8 sono suddivise in due gironi di 4 e l'ultima di ogni girone retrocede.\nSar\u00e0 promossa una sola squadra dalla divisione inferiore.\nFase eliminatoria.\nUS Montauban e Stade montois, sono le neopromosse.\nLe squadre in verde sono ammesse direttamente ai quarti di finale.\nLe squadre in giallo si qualificano per il barrage.\nIn rosa le squadre retrocesse in Pro D2 pour la stagione 2000-2001\nA causa di un deficit di oltre 10 milioni di franchi, la lega nazionale di rugby ha retrocesso l'RC Toulon in seconda divisione il 24 luglio 2000.\nUn match di spareggio \u00e8 stato disputato tra Stade aurillacois Racing club de France vinto dal primo che ha cos\u00ec mantenuto il suo posto in Pro D1."}
{"id": "3097086", "revid": "547034", "url": "https://it.wikipedia.org/wiki?curid=3097086", "title": "Petuchovskij rajon", "text": "Il Petuchovskij rajon () \u00e8 un rajon dell'Oblast' di Kurgan, nel Bassopiano della Siberia occidentale; il capoluogo \u00e8 Petuchovo. Istituito nel 1924, ricopre una superficie di 2.780 chilometri quadrati."}
{"id": "3097094", "revid": "34486380", "url": "https://it.wikipedia.org/wiki?curid=3097094", "title": "Petuchovskij", "text": ""}
{"id": "3097099", "revid": "1305772", "url": "https://it.wikipedia.org/wiki?curid=3097099", "title": "Gor'kovskij (disambigua)", "text": "Gor'kovskij "}
{"id": "3097104", "revid": "729019", "url": "https://it.wikipedia.org/wiki?curid=3097104", "title": "Campionato francese di rugby a 15 2000-2001", "text": "Il campionato francese di rugby a 15 2000-01 fu vinto dal che sconfisse in finale il .\nFormula.\n21 squadre divise in 2 gironi, uno da 10 e uno da 11. Le prime 4 di ogni poule sono qualificate ai play-off\nSei retrocessioni ed una sola promozione dalla divisione inferiore, per ridurre 16 il numero di squadre.\nFase eliminatoria.\nGruppo 1.\n(*) CA B\u00e8gles-Bordeaux sopravanza Pau per miglior differenza punti negli scontri diretti.\nGruppo 2.\n(**) Colomiers precede Narbonne e Dax per la classifica negli scontri diretti \n(***) La Rochelle precede Grenoble per la differenza punti negli scontri diretti 21-8 e 15-17."}
{"id": "3097107", "revid": "543975", "url": "https://it.wikipedia.org/wiki?curid=3097107", "title": "National Football League 1948", "text": "La stagione NFL 1948 fu la 29\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 17 settembre 1948 e si concluse con la finale del campionato che si disput\u00f2 il 19 dicembre allo Shibe Park di Filadelfia, in Pennsylvania che vide la vittoria dei Philadelphia Eagles sui Chicago Cardinals per 7 a 0.\nDurante la stagione, il giocatore dei Los Angeles Rams Fred Gehrke dipinse sul suo casco delle corna, simbolo della propria squadra (\"Ram\" in inglese significa ariete), creando cos\u00ec il primo esempio di casco di una squadra professionistica di football decorato col logo di una squadra.\nStagione regolare.\nLa stagione regolare si svolse in 12 giornate, inizi\u00f2 il 17 settembre e termin\u00f2 l'12 dicembre 1948.\nLa finale.\nLa finale del campionato si disput\u00f2 sotto una tormenta il 19 dicembre 1948 allo Shibe Park di Filadelfia e vide la vittoria dei Philadelphia Eagles sui Chicago Cardinals per 7 a 0."}
{"id": "3097112", "revid": "765341", "url": "https://it.wikipedia.org/wiki?curid=3097112", "title": "Campionati italiani estivi di nuoto 1899", "text": "I II Campionati italiani di nuoto si sono svolti a Como il 13 agosto 1899. Come nella prima edizione, \u00e8 stata disputata una sola gara, quella del Miglio marino."}
{"id": "3097115", "revid": "729019", "url": "https://it.wikipedia.org/wiki?curid=3097115", "title": "564. Grenadier-Division", "text": "La 564. Grenadier-Division (564\u00aa Divisione Granatieri) fu una delle molte divisioni equipaggiate e addestrate in modo insufficiente arruolate in Germania verso la fine della seconda guerra mondiale per cercare di fermare gli assalti alleati. La 564. Grenadier Division fu formata in Austria il 1\u00ba settembre 1944, ma dopo quindici giorni cambi\u00f2 nome in 183. Volksgrenadier-Division e venne accerchiata e fatta prigioniera dopo la battaglia nella sacca della Ruhr."}
{"id": "3097117", "revid": "202729", "url": "https://it.wikipedia.org/wiki?curid=3097117", "title": "Campionati italiani di nuoto 1899", "text": ""}
{"id": "3097120", "revid": "1870773", "url": "https://it.wikipedia.org/wiki?curid=3097120", "title": "Hearts and Minds", "text": "Hearts and Minds \u00e8 il quinto album discografico del musicista e compositore britannico Seth Lakeman, pubblicato nel 2010 dalla Virgin Music."}
{"id": "3097127", "revid": "1543377", "url": "https://it.wikipedia.org/wiki?curid=3097127", "title": "Operazioni militari alleate della guerra del Vietnam (1965)", "text": "Questa pagina contiene una lista delle operazioni militari condotte nel 1965 durante la guerra del Vietnam dalle forze statunitensi o dai loro alleati."}
{"id": "3097128", "revid": "170423", "url": "https://it.wikipedia.org/wiki?curid=3097128", "title": "Sarah Haskins", "text": "Carriera.\nNel 2006 vince due gare della Coppa Panamericana, quella di Long Beach e quella di Rye Westchester. Si classifica tra le prime 10 in 5 gare di Coppa del mondo, in particolare \u00e8 6\u00b0 a New Plymouth, 7\u00b0 a Corner Brook, 9\u00b0 a Cancun e 10\u00b0 rispettivamente a Ishigaki e ad Amburgo. Ai mondiali di Losanna si \u00e8 classificata al 21\u00ba posto assoluto con un tempo di 2:07:43.\nNel 2007, dopo essersi aggiudicata la gara di Coppa Panamericana di Longmont, \u00e8 arrivata 2\u00aa nella gara dei XV Giochi Panamericani che si sono svolti a Rio de Janeiro, alle spalle della connazionale Julie Ertel. Nello stesso anno ha vinto la medaglia d'argento nella gara di Coppa del mondo di Vancouver e nella gara di Coppa Panamericana di Honolulu ed \u00e8 salita sul gradino pi\u00f9 basso del podio a Cancun. Restando alle gare di coppa del mondo \u00e8 arrivata due volte 4\u00b0 nelle competizioni di Des Moines e di Lisbona. Ai campionati del mondo di Amburgo non \u00e8 andata oltre il 10\u00ba posto.\nNel 2008 ha ottenuto il suo miglior risultato a livello internazionale, classificandosi 2\u00ba ai mondiali di Vancouver alle spalle della britannica Helen Jenkins di soli 4\" e davanti alla neozelandese Samantha Warriner.\nNel 2009 si \u00e8 sempre classifacata tra le prime 10 nelle gare della serie dei campionati del mondo cui ha preso parte. \u00c8 arrivata 4\u00aa nella gran finale di Gold Coast e nella gara di Washington, sfiorando il podio in ambedue. Si \u00e8 classificata 5\u00aa nella gara di Madrid, 6\u00b0 nella gara di Amburgo e 9\u00b0 in quella di Yokohama. Tali risultati l'hanno portata al 6\u00ba posto assoluto nella classifica generale dei Campionati del mondo.\nNel 2010 ha ottenuto due buoni piazzamenti in gare della serie dei campionati del mondo: in particolare \u00e8 arrivata 5\u00aa a Madrid e 10\u00b0 a Seul."}
{"id": "3097132", "revid": "282579", "url": "https://it.wikipedia.org/wiki?curid=3097132", "title": "Maschinengewehr MG 213", "text": ""}
{"id": "3097133", "revid": "36426", "url": "https://it.wikipedia.org/wiki?curid=3097133", "title": "F\u00fcssli", "text": ""}
{"id": "3097138", "revid": "352448", "url": "https://it.wikipedia.org/wiki?curid=3097138", "title": "Cantigas de amor", "text": ""}
{"id": "3097139", "revid": "352448", "url": "https://it.wikipedia.org/wiki?curid=3097139", "title": "Cantigas de escarnio", "text": ""}
{"id": "3097140", "revid": "352448", "url": "https://it.wikipedia.org/wiki?curid=3097140", "title": "Cantigas de maldecir", "text": ""}
{"id": "3097142", "revid": "1363894", "url": "https://it.wikipedia.org/wiki?curid=3097142", "title": "Evening Standard British Film Awards", "text": "Gli Evening Standard British Film Awards sono dei premi cinematografici britannici, istituiti nel 1974 dal giornale londinese \"London Evening Standard\". Gli Standard Awards sono la sola cerimonia \u00abdedicata al talento britannico e irlandese\u00bb. Ciascuna cerimonia premia i film dell'anno precedente."}
{"id": "3097143", "revid": "647919", "url": "https://it.wikipedia.org/wiki?curid=3097143", "title": "Bourgoin Rugby", "text": ""}
{"id": "3097144", "revid": "172343", "url": "https://it.wikipedia.org/wiki?curid=3097144", "title": "B\u00e9ziers Rugby", "text": ""}
{"id": "3097145", "revid": "729019", "url": "https://it.wikipedia.org/wiki?curid=3097145", "title": "Campionato francese di rugby a 15 2001-2002", "text": "Il Campionato francese di rugby a 15 2001-2002, denominato ora Top 16, \u00e8 stato vinto dal Biarritz che ha battuto in finale l'Agen. L'ultimo titolo di Biarritz risaliva al 1939.\nFormula.\n16 squadre divise in due gironi di 8, le prime 4 di ogni girone ammesse alla poule titolo, le altre alla poule salvezza\nPoule titolo: due gironi di 4 squadre con le prime 2 qualificate alle semifinali\nPoule salvezza: un girone di 8 squadre e le ultime due retrocedono\nPer la prima volta nella storia non partecipano al campionato di massimo livello il CA Brive e il FC Grenoble.\nGrenoble ritorner\u00e0 in prima divisione alla fine della stagione insieme al Mont-de-Narsan al posto delle retrocesse La Rochelle e Dax."}
{"id": "3097148", "revid": "125960997", "url": "https://it.wikipedia.org/wiki?curid=3097148", "title": "Jordan Henderson", "text": "Ha legato la sua carriera principalmente al Liverpool, dove milita, ininterrottamente dal 2011, consacrandosi come uno dei perni del centrocampo reds e della nazionale inglese.\nCon i \"Reds\" ha vinto una Football League Cup nel 2012, una UEFA Champions League, una Supercoppa UEFA, una Coppa del mondo per club FIFA, tutte nel 2019, e una Premier League nel 2020.\nCaratteristiche tecniche.\nPu\u00f2 giocare da centrocampista centrale, esterno destro o trequartista.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n. Attualmente gioca stabilmente in mezzo al campo.\nCarriera.\nClub.\nSunderland.\nHenderson ha frequentato la Farringdon Community Sports College, prima di diventare un calciatore del Sunderland. Ha giocato la prima gara con i \"Black Cats\" il 1\u00ba novembre 2008, entrando in campo da sostituto nella sconfitta per cinque a zero della sua squadra contro il Chelsea. Il debutto da titolare, invece, \u00e8 arrivato nella Football League Cup, in un incontro casalingo disputato con il Blackburn Rovers, giocato il 12 novembre dello stesso anno e vinto dagli ospiti per due a uno.\nCoventry City.\nA gennaio 2009, si \u00e8 trasferito al Coventry City, in Championship, in prestito per un mese. Ha esordito con la nuova squadra nella sconfitta in trasferta per due a uno contro il Derby County. Il 23 febbraio 2009, \u00e8 stato annunciato il prolungamento del prestito del calciatore fino al termine della stagione.\nHenderson ha espresso la sua gioia per la permanenza a Coventry e ha cos\u00ec potuto segnare qui la sua prima rete da professionista, ai danni del Norwich City, il 29 febbraio.\nDurante il prestito al Coventry City, per\u00f2, Henderson si \u00e8 fratturato l'osso del quinto metatarso ed \u00e8 cos\u00ec tornato al Sunderland anticipatamente, l'8 aprile 2009.\nRitorno al Sunderland.\nNel campionato 2009-2010, Henderson si \u00e8 imposto nella prima squadra del Sunderland e ha accumulato diverse presenze in squadra. Ha anche siglato la prima rete col club al terzo turno della Football League Cup contro il Birmingham City. Successivamente, il 19 dicembre 2009, ha realizzato anche la prima marcatura in campionato, nella sconfitta per quattro a tre contro il Manchester City.\nHenderson ha passato la maggior parte della stagione sulla fascia destra del centrocampo, ma ha giocato anche da centrale quando Lee Cattermole \u00e8 stato assente: la sua versatilit\u00e0 e la consistenza delle sue prestazioni gli hanno fatto guadagnare un rinnovo di contratto quinquennale, legandosi cos\u00ec al Sunderland fino al 2015. Ha anche vinto il premio di \"Giovane dell'anno\" per i suoi tifosi.\nIn totale, in quella che \u00e8 stata praticamente la prima stagione professionistica col Sunderland, ha vinto un riconoscimento personale, ha segnato due reti e ha realizzato sei assist tra tutte le competizioni.\nLa stagione successiva \u00e8 cominciata bene per Henderson, che ha segnato due reti nelle amichevoli pre-stagionali, entrambi in trasferta e contro Leicester City e Hoffenheim. Pochi giorni dopo, il 13 agosto, il Sunderland ha assegnato i nuovi numeri di maglia ed Henderson \u00e8 passato dal 16 al 10, cio\u00e8 l'ex-numero della leggenda del club Kevin Phillips.\nLiverpool.\nL'8 giugno 2011 il Sunderland ufficializza il passaggio del calciatore, a titolo definitivo, al Liverpool per 16 milioni di sterline. Il 13 agosto 2011 fa il suo esordio con i \"Reds\" proprio contro il Sunderland, nella gara terminata col risultato di 1-1. Il 27 agosto 2011 segna il suo primo gol con la maglia dei \"Reds\" alla terza giornata della Premier League contro il Bolton.\nIl 15 settembre 2014, in seguito alla partenza di Daniel Agger, viene nominato vice-capitano del club. Il 23 aprile 2015 rinnova il suo contratto con il Liverpool fino al 2020.\nNella stagione 2015-2016, dopo l'addio di Steven Gerrard, diventa ufficialmente il capitano della squadra. Durante la stagione viene per\u00f2 fermato continuamente da un infortunio: saranno solo 26, infatti, le presenze totali del giocatore e 2 le reti realizzate. Nella stagione successiva, trova la prima presenza nel big match vinto 4-3 sul campo dell'Arsenal, valevole per la prima giornata di campionato. Il 16 settembre 2016 segna il primo gol stagionale nel big match vinto 2-1 in casa del Chelsea.\nNella stagione 2018-2019 sfiora la vittoria della Premier League, ma alla fine i \"Reds\" devono accontentarsi del secondo posto dietro al . Pi\u00f9 fortunato il cammino in Champions League: il 1\u00ba giugno 2019 il Liverpool batte 2-0 il ed Henderson pu\u00f2 sollevare il trofeo da capitano.\nNella stagione 2019-2020 arrivano i successi in Supercoppa UEFA e nel Mondiale per club, ma soprattutto quello nel campionato inglese, a distanza di 30 anni dall'ultima volta. Henderson diventa il primo capitano del Liverpool ad alzare il trofeo della Premier League.\nNazionale.\nHenderson gioca per tre delle rappresentative giovanili dell': , e .\nDebutta con la nazionale maggiore il 17 novembre 2010 nell'amichevole giocata a Wembley contro la . Il 31 maggio 2012 il CT della nazionale inglese Roy Hodgson annuncia la sua convocazione ad Euro 2012 al posto di Frank Lampard, infortunato; nella manifestazione continentale scende in campo in due occasioni.\nConvocato anche per i Mondiali in Brasile del 2014, Henderson gioca due partite, conclusesi con due sconfitte di misura. Viene convocato anche per gli Europei 2016 in Francia, competizione in cui scende in campo in una sola occasione.\nL'11 ottobre 2016 indossa per la prima volta la fascia da capitano dell'Inghilterra, in occasione della partita di qualificazione al disputata a Lubiana contro la .\nConvocato per il , nella manifestazione intercontinentale scende in campo in cinque occasioni.\nConvocato per Euro 2020, segna il suo primo gol in nazionale il 3 luglio 2021 allo Stadio Olimpico di Roma contro l'Ucraina, nella gara valida per i quarti di finale.\nStatistiche.\nPresenze e reti nei club.\n\"Statistiche aggiornate al 1 dicembre 2021.\""}
{"id": "3097151", "revid": "599013", "url": "https://it.wikipedia.org/wiki?curid=3097151", "title": "Cans\u00f3", "text": ""}
{"id": "3097166", "revid": "767487", "url": "https://it.wikipedia.org/wiki?curid=3097166", "title": "L'ultimo samurai (film 1967)", "text": " \u00e8 un film del 1967 diretto da Masaki Kobayashi.\nTrama.\nNel 1725 il \"daimyo\" Matsudaira Masakata, leader del clan Aizu, dietro suggerimento di un consigliere ordina a Sosabara Yogoro, figlio maggiore del proprio samurai Sosabara Isaburo, di sposare la propria concubina Ichi (dalla quale aveva precedentemente avuto un figlio). Nonostante il matrimonio sia combinato, Yogoro e Ichi si innamorano col tempo e avranno una figlia, Tomi. Questo rende felice Isaburo, che al contrario ha avuto un matrimonio privo di felicit\u00e0 con una moglie bisbetica.\nMa con la morte dell'erede al trono, il figlio avuto dal daimyo diventa il nuovo erede della famiglia Matsudaira, e Masakata ordina a Yogoro di restituirgli Ichi. Isaburo si ribella a questa decisione e rifiuta, schierandosi con il primogenito e la nuora; ma il fratello minore di Yogoro con un sotterfugio porta la cognata al castello del \"daimyo\"; Masakata ordina a Isaburo e Yogoro di commettere \"seppuku\" come punizione della loro \"insolenza\" nel ribellarsi al suo ordine. Isaburo risponde che lo far\u00e0 solo dopo aver visto le teste di Masakata stesso e dei suoi due principali consiglieri. Sapendo bene cosa accadr\u00e0, Isaburo allontana il figlio minore con la moglie e tutta la servit\u00f9, restando da solo con Yogoro; padre e figlio rimuovono i \"tatami\" dal pavimento (per non scivolare sul sangue) e smontano i pannelli dei muri (per avere pi\u00f9 spazio di manovra).\nIl \"daimyo\" Masakata manda un suo attendente con venti samurai e Ichi alla casa dei Sosabara; qui l'uomo minaccia Ichi per farle rinunciare al matrimonio sotto la minaccia di una lancia, offrendo in cambio la commutazione della pena capitale per marito e suocero in esilio a vita in un tempio vicino al castello Matsudaira; ma la donna rifiuta e si getta volontariamente contro la lancia, morendo; Yogoro corre a prenderla tra le braccia e viene a sua volta ucciso; a questo punto, Isaburo uccide i samurai e poi l'inviato del suo signore che tentava di scappare.\nDopo aver seppellito figlio e nuora, Isaburo decide di appellarsi ad una autorit\u00e0 superiore, raccontando la sua storia e prende la piccola Tomi con s\u00e9 per dirigersi alla capitale Edo, cos\u00ec da chiedere allo \"Sh\u014dgun\" di intervenire. Ma la via \u00e8 sorvegliata dal grande rivale e amico di Isaburo, Asano Tatewaki; Tatewaki ha ordine preciso di fermarlo e quindi i due si battono. Isaburo vince e uccide il suo vecchio amico, ma viene colpito da assassini nascosti armati di moschetto.\nIn fin di vita, Isaburo lamenta che nessuno verr\u00e0 mai a sapere la storia dell'amore tra Yogoro e Ichi, di come esso lo abbia convinto ad opporsi al suo padrone; prima di spirare, prega la nipotina di diventare una brava donna come la madre e sposare un brav'uomo come il padre. La piccola Tomi resta sola con la balia che la conforta."}
{"id": "3097167", "revid": "709565", "url": "https://it.wikipedia.org/wiki?curid=3097167", "title": "2012. La fine del mondo?", "text": "2012. La fine del mondo? \u00e8 un libro del 2009 scritto da Roberto Giacobbo. Tratta delle varie teorie sulla fine del mondo, che, secondo talune interpretazioni del calendario maya, sarebbe dovuta accadere il 21 dicembre 2012, e di altri presunti misteri irrisolti.\nIl libro \u00e8 stato molto criticato da giornalisti e scienziati, che lo accusano di spargere allarmismi ingiustificati, basati su \"bufale apocalittiche\"."}
{"id": "3097175", "revid": "767487", "url": "https://it.wikipedia.org/wiki?curid=3097175", "title": "Jono Manson", "text": "Biografia.\nForm\u00f2 nel 1981 con Simon Chardiet il gruppo di Joey Miserable and the Worms diventati in seguito The Worms.\nNegli anni ottanta partecip\u00f2 a progetti paralleli come The Mighty Sweetones e The Dogs oltre come session man in altri gruppo locali, fond\u00f2 anche un suo studio di registrazione.\nNel 1993 si trasfer\u00ec in Nuovo Messico, due anni dopo pubblic\u00f2 \"Almost Home\" per la A&amp;M Records. Nel 1997 partecip\u00f2 al tour H.O.R.D.E che vide la presenza di artisti come Shery Crow, Dave Matthews, Taj Mahal.\nNel 1998 pubblic\u00f2 \"Little Big Man\" prodotto da Eric Ambel per Paradigm Records, sempre in quell'anno il suo album in precedenza autoprodotto \"One Horse Town\" fu pubblicato dall'italiana Club de Musique che lo fece conoscere in Europa.\nNel 2007 ha prodotto l'album di debutto della cantautrice Momo, \"Il giocoliere\".\nNel 2009 realizza un album insieme a Massimo Bubola, Massimiliano Larocca e Andrea Parodi, con la denominazione Barnetti Bros Band, intitolato Chupadero! (dalla citt\u00e0 del Nuovo Messico in cui vive il cantautore newyorkese ed in cui l'album \u00e8 stato registrato).\nNel 2011 partecipa - per la fase di mixaggio - al disco Mrs Love Revolution dei Mojo Filter"}
{"id": "3097176", "revid": "212348", "url": "https://it.wikipedia.org/wiki?curid=3097176", "title": "Sant'Agostino", "text": ""}
{"id": "3097177", "revid": "1573940", "url": "https://it.wikipedia.org/wiki?curid=3097177", "title": "Cuora pani", "text": "La tartaruga scatola di Pan (Cuora pani ) \u00e8 una rarissima specie di tartaruga della famiglia dei Geoemididi.\nDescrizione.\nIl carapace, leggermente convesso e dotato di una carena vertebrale, \u00e8 di colore verde-oliva-marrone con screziature nerastre e raggiunge la lunghezza di circa 200\u00a0mm. Il piastrone \u00e8 ovale e presenta un'evidente intaccatura sul margine degli scuti anali. Gli scuti del piastrone sono tendenzialmente color crema, con una pigmentazione nera a barre rettangolari in prossimit\u00e0 delle suture (questo pattern permette la distinzione da \"C. aurocapitata\"). La testa \u00e8 verde-oliva, con disegni e bande longitudinali di colore giallo e nero-marrone scuro.\nDistribuzione e habitat.\n\"C. pani\" \u00e8 un endemismo della Cina centro-orientale, dove \u00e8 segnalata nelle province di Gansu, Hubei, Shaanxi e Sichuan. Si tratta di una specie prevalentemente acquatica che popola gli affluenti settentrionali del fiume Yangtze.\nConservazione.\nL'intenso prelievo, finalizzato all'uso alimentare e medicinale (medicina tradizionale cinese), sta causando il rapido declino delle popolazioni di molti cheloni asiatici, tra cui \"C. pani\". Le altre minacce provengono dall'inquinamento, dall'alterazione e dalla frammentazione dell'habitat. Per frenare questo trend \u00e8, tuttavia, necessario implementare le conoscenze relative alla biologia e alla distribuzione di questa specie."}
{"id": "3097183", "revid": "88740", "url": "https://it.wikipedia.org/wiki?curid=3097183", "title": "Simon", "text": ""}
{"id": "3097184", "revid": "458786", "url": "https://it.wikipedia.org/wiki?curid=3097184", "title": "Superliga 2008-2009 (Serbia)", "text": "La SuperLiga 2008-2009 (detta anche \"Jelen SuperLiga\" per motivi di sponsorizzazione) \u00e8 stata la terza edizione della massima serie del campionato serbo di calcio. La stagione \u00e8 iniziata il 16 agosto 2008 ed \u00e8 terminata il 30 maggio 2009. Il Partizan ha vinto il titolo per la seconda volta consecutiva.\nFormula.\nLa squadra campione di Serbia ha il diritto a partecipare alla UEFA Champions League 2009-2010, partendo dal primo turno preliminare.\nLa squadra classificata al secondo posto viene ammessa alla UEFA Europa League 2009-2010, partendo dal primo turno preliminare.\nLa squadra classificata al terzo posto viene ammessa alla UEFA Europa League 2009-2010, partendo dal secondo turno preliminare.\nIn previsione dell'allargamento a 16 squadre del campionato, retrocede alla categoria inferiore solo l'ultima in classifica.\nSquadre partecipanti.\nIl Banat Zrenjanin, pur essendo stato retrocesso nel campionato della stagione precedente, venne ripescato a seguito della rinuncia alla massima serie da parte del Mladost Lu\u010dani."}
{"id": "3097187", "revid": "712828", "url": "https://it.wikipedia.org/wiki?curid=3097187", "title": "CEV Champions League 2010-2011 (femminile)", "text": "La CEV Champions League di pallavolo femminile 2010-2011 \u00e8 stata la 51\u00aa edizione del massimo torneo pallavolistico europeo per squadre di club; iniziata con la fase a gironi il 23 novembre 2010, si \u00e8 conclusa con la final-four di Istanbul, in Turchia, il 20 marzo 2011. Alla competizione hanno partecipato 20 squadre e la vittoria finale \u00e8 andata per la prima volta al Vak\u0131fBank G\u00fcne\u015f Sigorta Spor Kul\u00fcb\u00fc.\nSistema di qualificazione.\nAll'edizione del 2010-2011 hanno preso parte 20 squadre provenienti dalle 54 federazioni affiliate alla CEV. Per ogni federazione hanno partecipato un certo numero di club a seconda della Ranking List aggiornata annualmente; federazioni con un coefficiente maggiore hanno avuto pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione solo all'Italia, anche se grazie alla wild-card hanno goduto di tre squadre anche Turchia e Polonia.\nDi seguito \u00e8 riportato lo schema di qualificazione (su base Ranking List 2010):\nLe \"wild cards\" sono state assegnate all'Azerbaigian, alla Polonia, alla Turchia e alla Repubblica Ceca.\nPlay-off a 12.\nI sorteggi per gli accoppiamenti dei playoff a 12 si sono svolti il 14 gennaio 2011 a Lussemburgo (), alla presenza del comitato esecutivo della CEV. In quest'occasione \u00e8 stata anche scelta la citt\u00e0 turca di Istanbul come organizzatrice della Final Four. Conseguentemente la squadra del Fenerbah\u00e7e Spor Kul\u00fcb\u00fc, vincitrice del girone B, \u00e8 stata qualificata d'ufficio alle semifinali; il suo posto nel sorteggio \u00e8 stato preso dalla terza migliore terza lo Volejbol'nyj klub Zare\u010d'e Odincovo, proveniente dal girone A.\nFinal-four.\nLa final-four si \u00e8 disputata ad Istanbul () e gli incontri si sono svolti al Burhan Felek Spor Salonu. Le semifinali si sono disputate sabato 19 marzo, mentre la finale 3\u00ba/4\u00ba posto e la finalissima si sono giocate domenica 20 marzo.Gli accoppiamenti della final-four, stabiliti dal regolamento CEV, prevedono che in caso di qualificazione di due squadre della stessa nazione, queste si incontrino in semifinale: questa eventualit\u00e0 si \u00e8 verificata tra le squadre turche del Fenerbah\u00e7e Spor Kul\u00fcb\u00fc e Vak\u0131fBank G\u00fcne\u015f Sigorta Spor Kul\u00fcb\u00fc."}
{"id": "3097188", "revid": "1782831", "url": "https://it.wikipedia.org/wiki?curid=3097188", "title": "V\u00e1laskj\u00e1lf", "text": "Nella mitologia norrena, V\u00e1laskj\u00e1lf (\u201c\"pendio\" \"dei caduti\"\u201d, ove \u201c\"V\u00e1l\"\u201d indica gli uccisi in battaglia e \u201c\"Skj\u00e1lf\"\u201d \u00e8 un vocabolo norreno di origine oscura che pare indicare \u201cpendio\u201d, \u201ctorretta\u201d o \u201cripiano\u201d, da cui deriva l\u2019inglese moderno \u201c\"shelf\"\u201d) \u00e8 il palazzo reale dove si trova il trono di Odino (Hli\u00f0skj\u00e1lf). Secondo il mito le sue pareti sono ricoperte di argento puro."}
{"id": "3097190", "revid": "104109725", "url": "https://it.wikipedia.org/wiki?curid=3097190", "title": "Noi siamo navigatori", "text": "Noi siamo navigatori \u00e8 una commedia in un atto unico di Eduardo De Filippo, scritta in collaborazione con la sorellastra Maria Scarpetta nel 1932. Venne inscenata la prima volta al Teatro Kursaal di Napoli il 12 aprile 1932 dalla compagnia teatrale \"Teatro umoristico i De Filippo\" e non \u00e8 mai stata pubblicata.\nTrama.\nConcetta e la madre Luisella gestiscono un bar nei pressi del porto da quando Giovanni, rispettivamente padre e marito delle due, \u00e8 in carcere per omicidio. Le due vengono aiutate da due marinai senza soldi n\u00e9 donne, Carmeniello e Salvatore: il primo ama Concetta ma questa \u00e8 innamorata di Gennarino, suo fidanzato.\nPer conquistare la donna Salvatore suggerisce all'amico di inscenare un suicidio d'amore che scioglier\u00e0 il cuore alla donna: allontanatisi per acquistare un blando veleno, soggiunge nel bar Mim\u00ec, un uomo bellissimo e sempre attorniato da donne che tenta di scansare poich\u00e9 sono per lui troppe. Concetta rivela a Mim\u00ec di avere preoccupazione per il sentimento di Carmeniello e gli chiede di dissuaderlo dal proposito di farle la corte, dichiarandosi impegnata col cuore: Mim\u00ec crede che il corteggiamento sia rivolto a lui e rimane solo nel bar a sbuffare quando torna Giovanni, scarcerato e in cerca degli amici\ndell'uomo ucciso per completare la sua vendetta. Rientrano Carmeniello e Salvatore, di ritorno dalla farmacia, e Giovanni li scambia per coloro a cui ha promesso morte certa: un arresto fulmineo impedisce una strage sicura.\nCarmeniello prepara la scena madre del suicidio, che si rivela ridicola ma che sortisce in parte l'effetto desiderato: Concetta viene presa dai rimorsi e si lamenta del suo destino con Mim\u00ec, che chiude la commedia, poco prima dello svenimento della ragazza, lamentandosi del fatto che no, non si vuole sposare con lei."}
{"id": "3097191", "revid": "1573940", "url": "https://it.wikipedia.org/wiki?curid=3097191", "title": "Discoglossus", "text": "Discoglossus \u00e8 un genere di anfibi anuri della famiglia Alytidae (in passato inquadrata come Discoglossidae), che comprende sette specie diffuse in Europa meridionale, Nord Africa e Medio Oriente.\nTassonomia.\nComprende le seguenti specie"}
{"id": "3097193", "revid": "287204", "url": "https://it.wikipedia.org/wiki?curid=3097193", "title": "Eccellenza Molise 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Molise."}
{"id": "3097195", "revid": "827882", "url": "https://it.wikipedia.org/wiki?curid=3097195", "title": "Unione Sportiva Foggia 2010-2011", "text": "Questa voce raccoglie le informazioni riguardanti l'Unione Sportiva Foggia nelle competizioni ufficiali della stagione 2010-2011.\nRosa.\nLa rosa e la numerazione sono aggiornate al 1\u00ba settembre 2010.\nStatistiche.\n\"Statistiche aggiornate al 29 ottobre 2010\""}
{"id": "3097203", "revid": "1543377", "url": "https://it.wikipedia.org/wiki?curid=3097203", "title": "Pietra runica AVM", "text": "La pietra runica AVM \u00e8 una pietra runica scoperta il 13 maggio 2001 nei pressi di Kensington (Minnesota), non lontano dal sito della famosa pietra runica di Kensington scoperta nel 1898. Pochi mesi dopo il ritrovamento, alcuni studiosi ammisero di averla scolpita mentre erano ancora studenti, e che quindi si trattava di un falso.\nScoperta e studio.\nNella primavera del 2001, l'esperto scultore Janey Westin di Minneapolis ed il padre Robert G. Johnson, professore del dipartimento di geologia della University of Minnesota Twin Cities, stavano compiendo un sopralluogo delle pietre runiche situate nei pressi del Kensington Runestone Park. Analizzando una piccola isola del lago, nella fattoria di Arlen e Ruby Sabolik, a circa 400 metri dal luogo del ritrovamento del 1898, nella sera del 13 maggio Janey scopr\u00ec le lettere scolpite \"AVM\" su un blocco di granito coperto di muschio (circa 110\u00a0cm di lunghezza, pesante una tonnellata). Il posto era gi\u00e0 stato analizzato da loro con diverse condizioni di luce. Fecero delle fotografie, e raccontarono della scoperta. Due settimane dopo tornarono sul posto con Scott Wolter, geologo di Minneapolis, e rimossero con attenzione il muschio per leggere le altre scritte: lessero la data del 1363 nello stesso stile della pietra runica di Kensington, ed una seconda linea di rune, probabilmente \"ASU\", \"XSU\" o \"XSV\". Nonostante i simboli della prima riga fossero simili a quelli della pietra del 1898, quelli della seconda erano differenti.\nNel giugno, il Runestone Museum di Alexandria istitu\u00ec uno speciale comitato per analizzare la nuova scoperta, e chiamarono vari archeologi. Il 9 giugno, di comune accordo, il sito fu mappato e documentato, e l'11 luglio fu rimossa la pietra per sicurezza, avvolta in coperte e tappeti vecchi, e trasportata sul lago tramite il cofano di un'auto. Tre archeologi del Minnesota scavarono altri nove buchi attorno al sito, il 25 luglio, non trovando altre prove di presenza norrena, ma alcuni artefatti dei nativi americani comprese due scaglie di quarzo, probabilmente frutto della produzione di punte di freccia.\nLa scoperta fu annunciata sullo \"Star Tribune\" di Minneapolis l'11 agosto 2001. Westin dovette confermare di averla scolpita in prima persona. Il team ipotizz\u00f2 che poteva essere stata costruita come riferimento della tomba di un esploratore norreno. Dopo l'esibizione al pubblico e la conferenza stampa a Kensington, la pietra fu portata al Wolter's Saint Paul per fotografie ed analisi dettagliate sull'influenza degli eventi atmosferici su pietra ed incisioni. L'archeologo statale, Mark Dudzik, era scettico, e sosteneva che \"non \u00e8 semplicemente logico\" credere che gli esploratori scandinavi specializzati nella ricerca di risorse lungo le coste fossero penetrati fino al Minnesota nel 1360. Russell Fridley, ex direttore della Minnesota Historical Society, si dichiar\u00f2 d'accordo.\nSubito dopo l'annuncio, l'appassionato norreno locale Bob Berg disse che aveva trovato quella pietra facendo una ricerca simile alla fine del 1994 e che l'aveva detto nell'aprile 1995 al gruppo di ricerca vichingo di cui faceva parte. La conclusione fu che si trattava di una bufala, che non meritava altri sforzi.\nConfessione e spiegazioni.\nIl 5 settembre 2001 Kari Ellen Gade, allora capo del Department of Germanic Studies dell'Indiana University, e Jana K. Schulman, professore associato di English della Southeastern Louisiana University, scrissero una lettera alla Minnesota Historical Society. Spiegarono che nel giugno 1985, quando erano entrambi studenti della University of Minnesota, assieme ad alcuni amici che volevano restare anonimi avevano inciso la pietra AVM con martello e scalpello, come prova di disponibilit\u00e0 a credere nei misteriosi artefatti (e \"per divertimento\"). Rivelarono anche che le strane rune della seconda riga si sarebbero dovute leggere \"ALU\" (invocazione magica pagana) in un altro stile runico, ma che lo scalpello era scivolato.\nRendendo nota la cosa il 5 novembre per conto dello Special Committee, Scott Wolter, che aveva trovato \"punti specifici che non mi convincono\" durante gli studi scientifici, accett\u00f2 la confessione dicendo \"Li ringrazio di essersi fatti avanti e di averlo ammesso\". Janey Westin fu meno comprensivo, dato che aveva pagato per il trasporto della pietra, ed aveva dedicato tempo ed energie a quella storia. Gade disse che la confessione era stata fatta solo perch\u00e9 \"abbiamo visto persone a cui veniva chiesto un contributo finanziario per studiare la pietra... non credevamo corretto andare oltre\". Disse anche \"Mi spiace che le persone abbiano speso tempo e soldi sulla pietra, ma era chiaramente un falso\".\nIl ricercatore locale Barry Hanson, in un libro scritto sull'originale pietra di Kensington, spieg\u00f2 le principali cose emerse dalla confessione. I test scientifici dimostrarono subito che l'incisione conteneva troppa pirite di ferro, che avrebbe dovuto trasformarsi in ossido di ferro se l'incisione fosse stata davvero antica. Inoltre, il sito, isola nel 2001, era sommerso nel 1363."}
{"id": "3097204", "revid": "287204", "url": "https://it.wikipedia.org/wiki?curid=3097204", "title": "Eccellenza Piemonte-Valle d'Aosta 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale che raccoglie le formazioni piemontesi e valdostane."}
{"id": "3097206", "revid": "3115", "url": "https://it.wikipedia.org/wiki?curid=3097206", "title": "Agenzia provinciale delle foreste demaniali della Provincia autonoma di Trento", "text": "L\u2019Agenzia provinciale delle foreste demaniali \u00e8 una struttura della Provincia autonoma di Trento che provvede alla gestione e alla promozione delle foreste demaniali provinciali. \u00c8 stata istituita dall'articolo 67 della che legifera in materia di \"Governo del territorio forestale e montano, dei corsi d'acqua e delle aree protette\".\nLe foreste demaniali provinciali.\nLe foreste demaniali provinciali sono un territorio di particolare pregio ed importanza per la collettivit\u00e0 per i valori e i servizi generali che esse esprimono. Oltre ai boschi di particolare pregio, esse comprendono prati, pascoli, edifici rurali, malghe e case, dove spesso trovano sede le stazioni forestali demaniali. Nello specifico nell'articolo 67 della Legge provinciale si legge che esse \u00ab\"rappresentano una risorsa a disposizione della collettivit\u00e0 trentina e delle generazioni future, nella gestione delle quali la Provincia persegue finalit\u00e0 volte alla gestione forestale e ambientale sostenibile (\u2026) \"\u00bb.\nLe foreste demaniali si estendono sull'intero territorio provinciale ed in particolare:\nFinalit\u00e0 dell'Agenzia provinciale delle foreste demaniali.\nL'Agenzia provinciale delle foreste demaniali \u00e8 stata istituita per garantire, attraverso la diretta amministrazione dei servizi pubblici e della gestione a carattere tecnico e scientifico connessi, il perseguimento delle finalit\u00e0 previste dall'articolo 67 della Legge provinciale:\nStruttura organizzativa.\nLa gestione dell'Agenzia fa capo al Dipartimento Risorse forestali e montane della Provincia autonoma di Trento ed \u00e8 organizzata secondo quanto stabilito nell'articolo 68 della Legge provinciale che recita: \u00ab\"L'organizzazione, il funzionamento e i compiti dell'Agenzia, diretta dal dirigente del dipartimento competente in materia di risorse forestali e montane o da un dirigente suo delegato, sono disciplinati dal regolamento, nel rispetto di quanto disposto per le agenzie della Provincia dall'articolo 32 della legge provinciale n. 3 del 2006.\"\u00bb\nTale regolamento \u00e8 stato approvato con Decreto del presidente della provincia 21 agosto 2008, n. 34-141/Leg.\nSono Organi dell'Agenzia:\nLa gestione operativa \u00e8 affidata a:\nInoltre operano sul territorio due Stazioni forestali (Stazione forestale di Paneveggio e Cadino e Stazione forestale di San Martino di Castrozza e Caoria) e altri Organi provinciali (Distretti e Servizi).\nI beni e i servizi.\nL'Agenzia dispone di un vasto patrimonio forestale (11.200 ettari) e di malghe, case rurali, baite e di edifici, alcuni dei quali sono in concessione d'uso. \nL'Agenzia \u00e8 dotata di un proprio bilancio, per buona parte autonomo, i cui introiti provengono dalla vendita di legname, in particolare dalle tavolette di abete rosso usate per la costruzione di pregiati strumenti musicali (legname di risonanza), nonch\u00e9 dalle concessioni d'uso dei propri edifici."}
{"id": "3097212", "revid": "76963", "url": "https://it.wikipedia.org/wiki?curid=3097212", "title": "Adrian Zmed", "text": "Biografia.\nZmed nasce a Chicago, nell'Illinois, il 4 marzo del 1954, ultimogenito dei tre figli di Nicolae Zmed e di Paraschiva B\u0103lan, ambedue immigrati rumeni originari di Comlo\u0219u Mare. Ha debuttato nel 1978 come attore in due episodi della famosa serie televisiva \"Starsky &amp; Hutch\". Nel 1982 recita nel film \"Grease 2\", accanto a Michelle Pfeiffer e Maxwell Caulfield, nel ruolo dello sbruffone Johnny Nogerelli. Nel 1984 consolida il suo talento nel film \"Bachelor Party - Addio al celibato\".\nDal 1982 al 1985 partecipa alla serie televisiva \"T.J.Hooker\" nei panni del poliziotto Vincent Romano.\nHa recitato anche in diversi musical a Broadway, tra cui \"Falsettos\" e \"Guys and Dolls\".\nDopo essere stato sposato con Barbara Fitzner (da quest'ultima ha avuto i figli Dylan e Zach) e con l'attrice Susan Wood, si \u00e8 risposato nel 2012 con la cantante Lysse Lynne."}
{"id": "3097213", "revid": "149726", "url": "https://it.wikipedia.org/wiki?curid=3097213", "title": "Th\u00f6kk", "text": ""}
{"id": "3097215", "revid": "73843", "url": "https://it.wikipedia.org/wiki?curid=3097215", "title": "Capanno Tassoni", "text": "Il capanno Tassoni si trova nel comune di Fanano, nella Valle di Ospitale, lungo la strada che conduce al passo della Croce Arcana. Fu costruito nel 1962 per iniziativa del conte Giuseppe Forni ampliando e ristrutturando un edificio costruito nel 1930 dal Corpo Forestale dello Stato nel luogo in cui in precedenza sorgeva un ovile di propriet\u00e0 di un certo Giovanni Tassoni, come risulta da un rogito del 1870.\nIl capanno si trova lungo la Via Romea nonantolana, pochi chilometri a monte della localit\u00e0 di Ospitale. \nServe come ricovero e come base di appoggio per escursioni nel comprensorio modenese dell'Appennino Tosco-Emiliano."}
{"id": "3097217", "revid": "287204", "url": "https://it.wikipedia.org/wiki?curid=3097217", "title": "Eccellenza Puglia 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Puglia.\nClassifica finale.\nLegenda:\nNote:"}
{"id": "3097219", "revid": "543975", "url": "https://it.wikipedia.org/wiki?curid=3097219", "title": "Episodi di D\u00e9j\u00e0 vu (prima stagione)", "text": "La prima stagione della serie televisiva D\u00e9j\u00e0 vu \u00e8 stata trasmessa in Francia dal 27 ottobre 2007 al 21 aprile 2008 sul canale France 2.\nIn Italia la stagione \u00e8 stata trasmessa tutti i giorni feriali dal 16 giugno al 21 luglio 2009 sul canale pay Mya, mentre in chiaro dal 16 agosto al 1\u00ba settembre 2010 sul canale Italia 1. \nDal 4 novembre 2010 la serie viene replicata su Mya, mentre dal 30 gennaio 2012 su La5."}
{"id": "3097220", "revid": "7336", "url": "https://it.wikipedia.org/wiki?curid=3097220", "title": "Capanna Tassone", "text": ""}
{"id": "3097222", "revid": "7336", "url": "https://it.wikipedia.org/wiki?curid=3097222", "title": "Capanna Tassoni", "text": ""}
{"id": "3097223", "revid": "125157062", "url": "https://it.wikipedia.org/wiki?curid=3097223", "title": "Eccellenza Sardegna 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Sardegna."}
{"id": "3097234", "revid": "287204", "url": "https://it.wikipedia.org/wiki?curid=3097234", "title": "Massa (fiume)", "text": "Il Massa \u00e8 un torrente del sud della Svizzera.\nNasce dalla lingua del ghiacciaio dell'Aletsch a circa 1500 metri di altitudine, quindi scorre in direzione sud, ed \u00e8 sfruttato per la produzione di energia idroelettrica, dalla diga di Gebidem, continua il suo corso verso sud e confluisce nel Rodano. Il suo regime \u00e8 prevalentemente torrentizio."}
{"id": "3097242", "revid": "1784425", "url": "https://it.wikipedia.org/wiki?curid=3097242", "title": "Nguy\u1ec5n V\u0103n Linh", "text": "Biografia.\nNato con il nome di Nguy\u1ec5n V\u0103n C\u00fac nei pressi di Hanoi, forse da famiglia borghese, si un\u00ec al movimento comunista a soli 14 anni, animato dalla lotta contro il colonialismo francese. Nel 1930, a 16 anni, fu arrestato per avere diffuso volantini antifrancesi e rimase in prigione fino al 1936; una volta rilasciato entr\u00f2 nel Partito Comunista Indocinese e successivamente nel Partito dei Lavoratori del Vietnam. Responsabile del radicamento del partito a Saigon, fu nuovamente arrestato e incarcerato dal 1941 al 1945.\nDopo l'indipendenza del Vietnam dalla Francia, Linh venne rilasciato e, nel corso della Guerra d'Indocina, scal\u00f2 i ranghi del Partito divenendo membro del Comitato Centrale nel 1960. Fu inoltre responsabile per il Vietnam del Sud, cosa che lo vide direttamente coinvolto nella Guerra del Vietnam contro gli Stati Uniti, anche se le sue mansioni erano pi\u00f9 a carattere organizzativo che militare. Ad ogni modo nel 1968 fu tra i comandanti dell'Offensiva del T\u00eat, che rappresent\u00f2 un punto di svolta nel conflitto.\nCon la riunificazione del Vietnam nel 1975 divenne un membro dell'Ufficio Politico e segretario del partito a Ho Chi Minh. Bench\u00e9 considerato un promettente dirigente di partito, l'ascesa di Linh fu bruscamente bloccata quando questi propose una lenta trasformazione dell'economia sud-vietnamita, favorendo il mantenimento del capitale privato contro i piani di L\u00ea Du\u1ea9n, succeduto ad Ho Chi Minh al vertice del Partito. I contrasti si fecero sempre pi\u00f9 acuti e nel 1982 Linh decadde dall'Ufficio Politico; \u00e8 incerto se ci\u00f2 avvenne per una decisione di L\u00ea Du\u1ea9n, o se Linh rassegn\u00f2 le dimissioni di sua spontanea volont\u00e0.\nLa crisi economica che invest\u00ec il Vietnam negli anni ottanta port\u00f2 ad una rivalutazione delle proposte dei riformisti; Linh, loro leader naturale, fu nuovamente ammesso nell'Ufficio Politico nel 1985, e persino eletto segretario generale al Congresso Nazionale del Partito del dicembre 1986. Egli mise subito in pratica le sue politiche innovative, dando inizio al periodo \"doi moi\" mediante la reintroduzione dell'iniziativa privata e del libero mercato, e lo scioglimento dei collettivi agricoli. Cerc\u00f2 inoltre di migliorare i rapporti tanto con gli Stati Uniti che con la Cina: nel 1989 fu a favore del ritiro delle truppe vietnamite dalla Cambogia, e nel 1990 visit\u00f2 la Cina, primo dirigente vietnamita a farlo dalla Guerra sino-vietnamita del 1979. A livello interno, Linh si pronunci\u00f2 esplicitamente contro il multipartitismo, definito \"non necessario oggettivamente\" (nel 1988 vennero sciolti il Partito Democratico ed il Partito Socialista, alleati del PCV) e caratteristico delle \"democrazie borghesi demagogiche\" occidentali, ma non fece nemmeno mistero del suo astio nei confronti di dirigenti comunisti corrotti vecchi ed attuali.\nNell'ambito del crollo dell'Unione Sovietica, i suoi attacchi alla corruzione ed ai dirigenti conservatori furono percepiti come una minaccia alla stabilit\u00e0 del PCV. Nel 1990 Linh annunci\u00f2 che si sarebbe ritirato dall'attivit\u00e0 politica attiva, e nel 1991 venne nominato \"consigliere del Comitato Centrale\"; a sostituirlo come segretario generale fu \u0110\u1ed7 M\u01b0\u1eddi, sostenitore delle sue riforme ma anche politicamente conservatore.\nCon una mossa che suscit\u00f2 uno stupore generale, nel 1996 Linh tenne un intervento al congresso del partito durante il quale critic\u00f2 a fondo le riforme che lui stesso aveva contribuito ad attuare, sostenendo che l'investimento straniero non aiutava ma al contrario indeboliva e derubava il Vietnam ed il socialismo; inoltre critic\u00f2 apertamente il divario crescente fra ricchi e poveri. Scrisse inoltre regolarmente ai giornali criticando la corruzione agli alti vertici della politica.\nLinh mor\u00ec di cancro il 27 aprile 1998 ad Ho Chi Minh."}
{"id": "3097245", "revid": "729019", "url": "https://it.wikipedia.org/wiki?curid=3097245", "title": "Battaglia di Amiens (1870)", "text": "La battaglia di Amiens o di Villers-Bretonneux fu combattuta nel contesto della guerra franco-prussiana, a poca distanza dalla citt\u00e0 di Amiens, tra le forze della prima armata prussiana di Edwin von Manteuffel e truppe dell'armata del Nord guidate dal generale Jean Joseph Farre. La battaglia fu vinta dai prussiani, i quali si garantirono il possesso della citt\u00e0 di Amiens.\nLa caduta di La Fare il 27 novembre apr\u00ec crepe ancora pi\u00f9 evidenti nelle difese francesi e rese pi\u00f9 agevole l'avanzata di Manteuffel verso ovest, proseguita dopo la vittoria dello scontro con l'occupazione di Rouen il 5 dicembre.\nSvolgimento.\nAl fine di non cedere la citt\u00e0 senza colpo ferire, il generale Farre decise di schierare la sua modesta armata del Nord, ancora in formazione e composta da sole 3 brigate, per contrapporla ai prussiani. Il 26 a sera, Farre complet\u00f2 la concentrazione di truppe lungo una linea da Amiens a Villers-Bretonneux, sulla riva sinistra della Somme. L'ala sinistra, formata dalla 3\u00aa Brigata (colonnello du Bessol), mantenne la maggior parte delle sue forze a Villers-Bretonneux, con distaccamenti a Gentelles e Cachy. Al centro rimaneva la 2\u00aa Brigata del generale Derroja, mentre la 1\u00aa Brigata (generale Lecointe), originariamente intenzionata a difendere le trincee a sud di Amiens, fu distribuita a supporto del colonnello Bessol.\nA sostegno della piccola forza furono inviati 8.000 uomini della guarnigione di Amiens, al comando del generale Paulze d'Ivoy. Manteuffel riusc\u00ec a raccogliere circa 40.000 uomini del suo esercito. Egli pianific\u00f2 un attacco per il 27 mattina.\nInizialmente i tedeschi riuscirono ad occupare i villaggi di Boves, Gentelles e Cachy. Cachy e Gentelles furono riprese grazie al contrattacco lanciato da Lecointe. A sud di Amiens la seconda brigata venne respinta verso le fortificazioni della citt\u00e0, mentre i centri di Drury e San Fuscien furono occupati senza resistenza da parte dei prussiani. A Boves il colonnello Pittie condusse un contrattacco su Saint Fuscien, ma fu ricondotto a Boves dove resistette agli attacchi, prima di ritirarsi a Longueau.\nLa maggior parte delle azioni si stava svolgendo per\u00f2 a Villers-Bretonneux, dove le forze prussiane avevano attaccato le posizioni trincerate francesi. I combattimenti si intensificarono a Villers et Cachy, quando due colonne prussiane forzarono l'estrema destra dello schieramento francese. Dopo un primo efficace contrattacco francese, un nuovo assalto prussiano determin\u00f2 la perdita delle posizioni di Villers-Bretonneux.\nLa linea della battaglia apparve ormai indifendibile e nel pomeriggio il generale Farre decise la ritirata. Il bollettino di guerra fu il seguente: circa 1.383 soldati francesi rimasero uccisi o feriti, migliaia furono i dispersi; da parte loro, i prussiani persero 1.216 soldati e 76 ufficiali."}
{"id": "3097247", "revid": "1873140", "url": "https://it.wikipedia.org/wiki?curid=3097247", "title": "CSI-Piemonte", "text": " \nIl CSI-Piemonte (Consorzio per il Sistema Informativo) \u00e8 un Consorzio di Enti pubblici che dal 1977 opera nel campo delle tecnologie dell'informazione e della comunicazione.\nI campi in cui lavora corrispondono alle aree di intervento pubbliche: dalla sanit\u00e0 alle attivit\u00e0 produttive; dai beni culturali ai sistemi amministrativi; dal territorio alla formazione professionale e al lavoro. I suoi servizi e progetti adottano soluzioni tecnologiche diverse, fra cui infrastrutture di rete, banche dati, sistemi informativi e servizi web.\nL'organico del consorzio conta 2937 dipendenti (2017).\nCSI-Piemonte, trent'anni di informatica pubblica.\nAnni Settanta.\n1977. Il 1\u00ba marzo la Regione Piemonte, l'Universit\u00e0 degli Studi di Torino e il Politecnico di Torino firmano la convenzione per la nascita del \"Consorzio Piemontese per il trattamento automatico dell'informazione\". Il suo obiettivo \u00e8 quello di coniugare la ricerca scientifica, la programmazione regionale e le autonomie locali, per favorire la riforma della Pubblica Amministrazione (PA).\n1978. Il 15 luglio un commando terroristico di Prima Linea fa irruzione nel Centro di Calcolo del CSI incendiandone i macchinari.\n1979. A novembre si consorziano al CSI la Provincia di Torino e il Comune di Torino.\nIn ambito sanitario si realizza l'Anagrafe degli Assistiti, che gestisce circa 3,5 milioni di pazienti.\nAnni Ottanta.\n1981. A giugno il Consorzio inizia la pubblicazione del periodico Nuovi Strumenti.\nViene sviluppato il sistema informativo agricolo \u201cCERERE\u201d, uno dei cui primi punti di forza \u00e8 la gestione dell'anagrafe vitivinicola.\nNasce il \"Progetto Anagrafe\" per la gestione degli archivi dei Comuni, che permette di ottenere tutti i dati statistici sulla composizione della popolazione. A Cuneo si apre il primo sportello automatizzato dell'Anagrafe.\n1982. Vengono inaugurati il Centro elaborazione dati del Comune di Cuneo e il nuovo Centro di Calcolo del Comune di Torino, adiacente alla sede del CSI-Piemonte.\n1984. Si apre in CSI il Laboratorio di Intelligenza Artificiale (LIA), finanziato dalla Regione Piemonte in collaborazione con il Dipartimento di Informatica dell'Universit\u00e0 di Torino. Tra gli obiettivi: la formazione di personale, la ricerca in campo informatico, lo studio del linguaggio naturale e dei sistemi esperti, i supporti alle scelte aziendali.\n1985. Il CSI-Piemonte si connette con una linea ad alta velocit\u00e0 al super computer CRAY installato, per iniziativa del Ministero della Pubblica Istruzione, presso il centro di calcolo del CINECA a Casalecchio (Bologna). \nSi realizza un sistema di monitoraggio per la prevenzione delle calamit\u00e0 naturali. Nei locali del Consorzio sono operative la Sala Situazione Rischi Naturali, il radar meteorologico, la rete pluviometrica, la rete sismografica e il servizio neve e valanghe.\n1987. Su iniziativa della Regione, il CSI-Piemonte elabora il progetto per una Rete Telematica Piemontese, in accordo con la SIP e con il coinvolgimento degli Atenei, degli Istituti Bancari, delle associazioni imprenditoriali e delle aziende private fornitrici di hardware e software. Si tratta della prima rete telematica pubblica a livello regionale.\nParte la fase sperimentale del Centro Unico di Prenotazione (CUP) per l'USL di Torino, a cui accedono 7 punti fra ospedali e poliambulatori.\n1988. Viene realizzato il sistema Leonardo per l'analisi e la gestione del territorio (sistema cartografico, anagrafe patrimonio immobiliare e pratiche edilizie, piano regolatore).\n1989. CSI e Olivetti sottoscrivono un accordo per l'informatizzazione del Sistema Sanitario Locale.\nAnni Novanta.\n1991. Entra in servizio il CRAY, supercalcolatore installato presso il Centro di Supercalcolo del Piemonte.\n1994. Si conclude la catalogazione dei Beni culturali del Piemonte. Grazie all'applicativo Guarini del CSI-Piemonte sono stati catalogati e informatizzati di pi\u00f9 di 24.000 oggetti tra reperti archeologici, opere d'arte ed edifici.\n1996. Si sottoscrive un protocollo d'intesa tra CSI, Comune, Provincia e Regione, IRRSAE, Provveditorato agli Studi e Ministero della Pubblica Istruzione per collegare in rete tutte le scuole piemontesi.\nLa Citt\u00e0 di Torino affida al CSI la gestione e lo sviluppo dell'intero sistema informativo comunale (circa 3.000 postazioni di lavoro).\n1998. Con la firma di una convenzione con l'AIPA (l'Autorit\u00e0 per l'informatica nella Pubblica Amministrazione), il CSI-Piemonte diviene Centro Tecnico di Gestione di RuparPiemonte, la Rete Unitaria della PA Regionale.\n1999. A Torino viene presentata la carta \"Torinofacile\", che consenta ai cittadini di accedere a servizi diversi: la cartografia comunale, le pratiche edilizie, la mobilit\u00e0 cittadina, i prestiti bibliotecari. \nCSI-Piemonte e INPS firmano un accordo per lo scambio diretto delle informazioni per via telematica fra i Comuni piemontesi e l'Ente di previdenza. Seguir\u00e0 nel 2001 un analogo accordo con l'INAIL.\nAnni Duemila.\n2001. Con il finanziamento della Fondazione CRT si avvia il \u201cServizio Universale\u201d per le scuole: tutte le sedi scolastiche possono collegarsi alla RuparPiemonte (gi\u00e0 \u201cPiemonteinRete\u201d).\nIn occasione del primo bando di finanziamento per l'e-Government, grazie al ruolo guida del CSI gli Enti locali piemontesi si presentano insieme con il macroprogetto \u201cSistemaPiemonte\u201d, composto da sei iniziative: dall'autenticazione e abilitazione in rete (IRIDE) all'interscambio informativo e documentale, dai servizi on line per i cittadini a quelli per le imprese.\n2003. Il CSI istituisce il Laboratorio di Accessibilit\u00e0 e Usabilit\u00e0, che fornisce supporto, formazione e consulenza agli Enti per abbattere le barriere che ostacolano l'uso dei servizi telematici pubblici.\n2004. La Regione Piemonte presenta WI-PIE (gi\u00e0 RUPAR2), il piano per diffondere la banda larga su tutto il territorio. Si tratta di un vero e proprio intervento di politica industriale che coinvolge tutte le amministrazioni pubbliche, del sistema economico, del mondo dell'Universit\u00e0 e della Ricerca.\nSu iniziativa della Regione Piemonte, il CSI-Piemonte lancia la piattaforma di eProcurement regionale, uno strumento che permette agli Enti locali di risparmiare acquistando per via telematica i beni e i servizi di cui hanno bisogno. In sei anni di utilizzo lo strumento ha permesso risparmi medi di circa il 20%.\n2006\nNasce il SovraCUP. Il servizio, promosso dalla Regione Piemonte e progettato e realizzato dal CSI, \u00e8 attivato per le ASL torinesi e consente di prenotare, revocare o modificare visite ambulatoriali o esami diagnostici nell'azienda sanitaria che si preferisce o che ha disponibilit\u00e0 per prima fra quelle appartenenti al sistema.\nGrazie all'applicativo \u201cComunicazioni on line\u201d del CSI, la Provincia di Torino \u00e8 la prima in Italia a rendere obbligatorio l'uso del canale informatico per inviare ai Centri per l'Impiego le comunicazioni sull'avviamento e sulle variazioni dei rapporti di lavoro.\nParte il progetto europeo PICTURE. Finanziato dal VI Programma Quadro di Ricerca e Sviluppo Tecnologico della Commissione Europea, PICTURE si propone di realizzare e promuovere strumenti Web per la misurazione dell'impatto delle ICT nei processi amministrativi delle Pubbliche Amministrazioni europee, per migliorarne le strategie di investimento. Le attivit\u00e0 di comunicazione sono affidate al CSI.\n2007. A gennaio il CSI-Piemonte \u00e8 \u201cOfficial Supplier\u201d per i servizi tecnologici della XXIII Universiade Invernale di Torino.\nIl CSI \u00e8 tra i promotori del C.LAB Agri di Cuneo, Laboratorio di Innovazione attivo nella ricerca e sperimentazioni di soluzioni avanzate per la tracciabilit\u00e0 dei prodotti agroalimentari. Fra gli altri fondatori la Regione Piemonte, la Provincia e la Citt\u00e0 di Cuneo, la Facola di Agraria dell'Universit\u00e0 degli Studi di Torino.\nSu iniziativa dal CSI e con la direzione scientifica di Luciano Gallino, nasce il \u201cCentro multimediale on line Storia e Cultura dell'Industria: il Nord-Ovest dal 1850\u201d. Il suo obiettivo \u00e8 quello di promuovere attraverso il Web e la multimedialit\u00e0 la conoscenza della storia dell'industria e del lavoro di Piemonte, Liguria e Valle d'Aosta con finalit\u00e0 didattiche e di ricerca.\nCamera di Commercio di Torino, CSI-Piemonte, Fondazione Torino Wireless e Centro Estero per l'Internazionalizzazione avviano il progetto Think Up, per la promozione del comparto ICT piemontese all'estero.\n2008. Dalla collaborazione fra CSI-Piemonte, Regione Piemonte, Provincia di Torino e Citt\u00e0 di Torino, Politecnico di Torino e Universit\u00e0 di Torino nasce DoQui, una piattaforma di gestione documentale che permette di conservare, organizzare e ricercare la documentazione in formato elettronico degli Enti pubblici piemontesi (delibere, atti, fatture\u2026).\n2009. Grazie alla collaborazione tra ASL del Verbano Cusio Ossola, Regione Piemonte, Provincia del Verbano Cusio Ossola e CSI-Piemonte si avvia il servizio di telemonitoraggio e teleassistenza domiciliare per i residenti nella provincia. Ad alcune tipologie di pazienti viene offerta la possibilit\u00e0 di ricevere assistenza presso il proprio domicilio, riducendo al minimo la necessit\u00e0 di spostamenti in ambulatorio o in ospedale.\nI convegni scientifici.\nDal 2002 il CSI-Piemonte si \u00e8 fatto promotore di numerosi appuntamenti divulgativi sui temi della tecnologia, della scienza e dell'economia. Fra questi il convegno annuale promosso dal suo Comitato Tecnico Scientifico, a cui hanno preso parte negli anni ricercatori della ISI Foundation, studiosi, esperti e docenti universitari italiani e internazionali come Leonardo Chiariglione, Derrick de Kerckhove, Domenico De Masi, Lawrence Lessig, Giulio Giorello ed Edoardo Boncinelli.\nFra i temi trattati: l'E-learning, la conoscenza come bene pubblico, la memoria, lo spazio e il tempo, la complessit\u00e0, i linguaggi del sapere e il governo dell'incertezza.\nGli Enti consorziati.\nAl CSI-Piemonte aderiscono oltre 100 Enti pubblici. Oltre ai fondatori (Regione Piemonte, Universit\u00e0 di Torino e Politecnico di Torino), ne fanno parte la Citt\u00e0 di Torino, tutte le Province piemontesi, Comuni e Associazioni, Aziende Sanitarie e Ospedaliere, Agenzie e altre Amministrazioni regionali."}
{"id": "3097248", "revid": "287204", "url": "https://it.wikipedia.org/wiki?curid=3097248", "title": "Austrian Open 1979", "text": "L'Austrian Open 1979 \u00e8 stato un torneo di tennis giocato sulla terra battuta. \u00c8 stata la 9\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato a Kitzb\u00fchel in Austria dal 23 al 29 luglio 1979.\nCampioni.\nSingolare maschile.\n Vitas Gerulaitis ha battuto in finale Pavel Slo\u017eil 6\u20132, 6\u20132, 6\u20134\nDoppio maschile.\n \u017deljko Franulovi\u0107 / Heinz G\u00fcnthardt hanno battuto in finale Dick Crealy / Antonio Zugarelli 6-2, 6-4"}
{"id": "3097257", "revid": "1788047", "url": "https://it.wikipedia.org/wiki?curid=3097257", "title": "Louisville Open", "text": "Il Louisville Open \u00e8 stato un torneo di tennis facente parte del Grand Prix e del WCT giocato dal 1970 al 1979 a Louisville negli Stati Uniti su campi in cemento nel 1970 e sulla terra battuta dal 1971 al 1979."}
{"id": "3097258", "revid": "155634", "url": "https://it.wikipedia.org/wiki?curid=3097258", "title": "Super 14 2008", "text": "Il Super 14 2008 fu la 13\u00aa edizione del Super Rugby SANZAR, torneo professionistico di rugby a 15 che si disputa su base annuale tra squadre di club delle federazioni australiana, neozelandese e sudafricana.\nComposta interamente di \"franchise\", si tenne tra febbraio e maggio 2008.\nFu la prima competizione di alto livello ad adottare le modifiche sperimentali al regolamento di gioco; tra le pi\u00f9 significative variazioni figurano lo spostamento fuori dal campo dei pali che marcano l'incrocio tra le linee di meta e di \"touche\" (in tale maniera il giocatore che marca una meta non viene considerato fuori dal campo se tocca il palo, purch\u00e9 nessuna parte del corpo sia in contatto con la linea di \"touche\" prima che la palla sia stata schiacciata in terra); durante una mischia la linea del fuorigioco \u00e8 a cinque metri dall'ultimo uomo del pacchetto avanzato; pu\u00f2 essere fischiato il fuorigioco anche in occasione di un placcaggio, non solo di mischia aperta o \"maul\".\nI neozelandesi Crusaders e gli australiani Waratahs si piazzarono ai primi due posti della classifica e ospitarono rispettivamente Hurricanes e Sharks per le gare di semifinali; l'esito rispett\u00f2 le gerarchie emerse durante la stagione regolare e le due squadre si incontrarono in finale all'AMI Stadium di Christchurch.\nNella gara per il titolo i Crusaders, sotto per 11-12 alla fine del primo tempo, ribaltarono il risultato nella ripresa con due piazzati e un \"drop\" di Dan Carter e si aggiudicarono il loro settimo titolo in 13 edizioni di Super Rugby.\nPer gli Waratahs fu invece la seconda sconfitta in due finali."}
{"id": "3097259", "revid": "599013", "url": "https://it.wikipedia.org/wiki?curid=3097259", "title": "Intelligenza sociale", "text": "L'intelligenza sociale \u00e8 la capacit\u00e0 di relazionarsi con gli altri in maniera efficiente, costruttiva e socialmente compatibile. Attraverso di essa \u00e8 possibile rendere piacevole la vita degli altri, anche se un suo utilizzo scorretto pu\u00f2 portare a conseguenze negative come l'autocompiacimento e l'altrui manipolazione. Infatti \u00e8 bene che ogni persona nell'interagire con le altre persone sia in grado di abbandonare l'interesse egotico individuale per porre l'attenzione sulle esigenze degli altri. Solitamente questo tipo di logica intellettiva \u00e8 presente negli individui dotati di grande senso autocritico e di spiccata vena creativa. I suoi aspetti pi\u00f9 importanti sono due: l'empatia e la comunicazione.\nStoria.\nNonostante il concetto di \"Intelligenza sociale\" sia nato molti anni fa, un secolo circa, rimane attualmente uno dei capi di ricerca che maggiormente interessa gli esperti di psicologia sociale, in quanto capire tutti i meccanismi con cui le persone instaurano rapporti sociali e si relazionano con gli altri non \u00e8 un argomento di facile spiegazione. La prima definizione di intelligenza sociale risale al 1922 grazie allo psicologo americano Edward Lee Thorndike. Daniel Goleman, psicologo californiano, nel 1995 introdusse un nuovo concetto, quello di intelligenza emotiva e nel 2006, ha reso noto anche quello di intelligenza sociale.\nStudi sull'intelligenza sociale.\nNell'intelligenza sociale si annidano due significati diversi. Il primo fa riferimento all'origine e ai condizionamenti sociali che influenzano l'intelligenza umana, il secondo allude alla sua possibile applicazione alla realt\u00e0 sociale e alle relazioni interpersonali. Nel secondo significato l'intelligenza sociale pu\u00f2 essere destinata a due finalit\u00e0: comprendere fenomeni della societ\u00e0 e dall'altro a comprendere le interazioni ed a prevedere le ricadute che i comportamenti individuali e di gruppo possono avere sulle altre persone. Intelligenza sociale \u00e8 la competenza sempre rinnovabile e migliorabile che ci consente di costruire relazioni soddisfacenti con le altre persone nella pi\u00f9 vasta sfera dei rapporti sociali. Non c'\u00e8 intelligenza sensuale senza intelligenza sociale e non c'\u00e8 quest'ultima senza intelligenza interpersonale.\nLa conoscenza di s\u00e9, ovvero l'intelligenza intrapersonale, \u00e8 un passaggio obbligato, ineliminabile per lo sviluppo dell'intelligenza sociale.\nLe persone, come ci dimostra la comune esperienza, non agiscono con eguale intelligenza sociale. Doti naturali, attitudini cos\u00ec come risorse, cognizioni sociali, aspettative, valori e competenze emozionali, influenzano i processi di apprendimento e confluiscono in quella che chiamiamo intelligenza sociale, che consiste nella capacit\u00e0 da un lato di risolvere problemi di natura interpersonale e intrapersonale, e dall'altro di intrattenere rapporti sociali.\nL'intelligenza sociale \u00e8 l'insieme delle capacit\u00e0 che, nel complesso consentono di risolvere problemi sociali, interpersonali, di comunicare con gli altri, di saper tenere delle azioni che siano finalizzate con gli scopi che ci si prefigge sulla base delle proprie motivazioni e valori.\nUn ingrediente fondamentale dell'intelligenza sociale \u00e8 la comprensione dell'ambiente umano e delle situazioni in cui ci veniamo a trovare.\nL'intelligenza sociale \u00e8 un insieme di dimensioni per definire, misurare e sviluppare tale capacit\u00e0. Nel tempo si \u00e8 arrivati a cinque dimensioni distinte:\n1) consapevolezza situazionale: \"radar sociale\" che comprende e interpreta gli atteggiamenti dell'individuo che agiscono in termini di possibili intenzioni, stati emotivi e propensione ad interagire;\n2) presenza: \"portamento\" cio\u00e8 insieme di segnali (aspetto, postura, movimenti impercettibili) che gli altri elaborano per ottenere una impressione valutativa della persona;\n3) autenticit\u00e0: i \"radar sociali\" sulla base del nostro comportamento (vari segnali) ci giudicano come persone oneste, aperte, etiche, affidabili o false;\n4) chiarezza: la capacit\u00e0 di esprimere chiaramente le nostre idee e opinioni in maniera accurata e chiara ci consente di guadagnare la collaborazione degli altri;\n5) empatia: capacit\u00e0 di condividere un sentimento tra due individui cio\u00e8 \"simpatizzare\" con lui. Capacit\u00e0 di immedesimarsi con l'altro.\nEmpatia: ingrediente fondamentale dell'intelligenza sociale dal modello S.P.A.C.E.\nEmpatia significa essere attenti ai sentimenti altrui immedesimandosi e collaborando con loro.\n\u00c8 affinit\u00e0 tra due persone che si sostengono, condividono, collaborano pi\u00f9 facilmente se attratti da reciproco sentimento e rispetto; al contrario l'antipatia \u00e8 un sentimento che allontana l'altro.\nI comportamenti nocivi distruggono l'empatia, quelli costruttivi la creano.\nTre tipi di comportamento stabiliscono l'empatia:\n1) \"attenzione\": a tutti noi piace essere trattati con attenzione ed interesse attraverso segnali verbali e non verbali;\n2)\" apprezzamento\": coesistere pacificamente pur non concordando le idee altrui, manifestando accettazione;\n3) \"accettazione\": apprezzare, rispettare e accettare le persone con cui non condividiamo valori e idee per stabilire relazioni migliori; con soggetti irascibili, irrazionali e addirittura pericolosi, \u00e8 importante saper ascoltare, fornire supporto, risolvere i problemi in base alle necessit\u00e0 altrui attraverso l'ascolto attivo, la capacit\u00e0 di vedere il problema con gli occhi dell'altro, creando un dialogo, trovando assieme la risposta, creando soluzioni che accontentino tutti.\nIntelligenza sociale nel lavoro.\nIn questi ultimi anni stiamo assistendo ad un cambiamento epocale che riguarda il lavoro: l'affluenza nel mercato globale dei Paesi Orientali spinge molte aziende a trovare nuove strategie per reggere la concorrenza. Queste si esplicitano in modo tradizionale con la ricerca di nuovi prodotti, un miglior rapporto qualit\u00e0 prezzo, pubblicit\u00e0 sul Web e in modo innovativo: si cerca di creare un buon clima in azienda, delle buone relazioni in modo che i dipendenti lavorino meglio. Questa capacit\u00e0 \u00e8 detta intelligenza sociale. Questo tipo di intelligenza \u00e8 importante per chiunque si trovi ad interagire con altri soggetti come ad esempio manager, assistenti sociali o commesse; ma \u00e8 fondamentale se ci si trova a lavorare in team. Importante \u00e8 confrontarsi con le proprie abitudini e pensare alle relazioni che si instaurano con i colleghi in modo da arrivare allo sviluppo dell'azienda in termini di concorrenza.\nQuesta capacit\u00e0 \u00e8 importante anche per evitare il formarsi di squilibri psicofisici nei lavoratori: lo stress lavoro-correlato. \u00c8 dunque fondamentale, in ambito lavorativo, creare buone interazioni tra colleghi. Per raggiungere questo scopo i lavoratori devono imparare a comunicare cooperativamente: gli attori devono percepire un fine comune, dato dall'azienda e devono sentirsi valorizzati. Il loro lavoro deve svolgersi rispettando determinate regole implicitamente conosciute dai soggetti: un insieme di diritti, doveri e obblighi che tutti devono rispettare. L'azienda deve sviluppare nei lavoratori questa capacit\u00e0 per rendere la comunicazione efficace ed appropriata al contesto lavorativo in cui avviene.\nAnche secondo Senge l'intelligenza sociale \u00e8 molto importante per il vantaggio competitivo e propone un metodo per rafforzare le capacit\u00e0 di apprendimento nelle aziende: la learning organization noto anche come apprendimento organizzativo. Secondo questo modello i manager dovrebbero:"}
{"id": "3097268", "revid": "1788047", "url": "https://it.wikipedia.org/wiki?curid=3097268", "title": "Louisville Open 1979", "text": "Il Louisville Open 1979 \u00e8 stato un torneo di tennis giocato sul terra battuta. \u00c8 stata la 10\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato a Louisville negli Stati Uniti dal 23 al 29 luglio 1979.\nCampioni.\nSingolare maschile.\n John Alexander ha battuto in finale Terry Moor 7\u20136, 6\u20137, 3\u20133 ritiro\nDoppio maschile.\n Marty Riessen / Sherwood Stewart hanno battuto in finale Vijay Amritraj / Ra\u00fal Ram\u00edrez 6\u20132, 1\u20136, 6\u20131"}
{"id": "3097274", "revid": "110157", "url": "https://it.wikipedia.org/wiki?curid=3097274", "title": "Andr\u00e9s Montes", "text": "Biografia.\nDi padre galiziano (Antonio Montes Seoane) e madre cubana, la pianista Zenaida Gonz\u00e1lez Manfug\u00e1s, realizz\u00f2 trasmissioni sportive (principalmente di pallacanestro e calcio) a partire dal 1980, lavorando per la COPE, Radiocadena Espa\u00f1ola, Radio Marca o Antena 3 Radio con Jos\u00e9 Mar\u00eda Garc\u00eda. Dal 1\u00ba dicembre del 1995 comment\u00f2, insieme ad Antoni Daimiel e Santiago Segurola, le trasmissioni della NBA in Spagna per Canal +.\nNell'aprile del 2006 annunci\u00f2 il passaggio a laSexta, che gli offrir\u00e0 il commento del Campionato mondiale di calcio 2006, insieme all'ex calciatore Julio Salinas e ad Antonio Esteva. Comment\u00f2 anche il Campionato mondiale maschile di pallacanestro 2006, insieme agli ex giocatori Juan Manuel L\u00f3pez Iturriaga e Juan Domingo de la Cruz. In occasione dei mondiali del 2006 svoltisi in Germania, memorabile fu la telecronaca della semifinale giocata tra i padroni di casa e l'Italia, in cui gli azzurri si imposero 2 a 0 segnando negli ultimi istanti dei tempi supplementari. Nell'estate del 2007, comment\u00f2 Eurobasket, accompagnato dagli ex giocatori Iturriaga ed Epi.\nFu noto lo stile distratto e deciso, che attraeva rapidamente l'attenzione del pubblico. Una delle risorse fu un argot specifico a base di intercalari. Le frasi celebri furono: \u00ab\u00a1Porque la vida puede ser maravillosa!\u00bb (Perch\u00e9 la vita pu\u00f2 essere meravigliosa!) \u00ab\u00bfD\u00f3nde est\u00e1n las llaves Salinas?\u00bb (Dove sono le chiavi Salinas?), \u00ab\u00a1F\u00fatbol, pasi\u00f3n de multitudes!\u00bb (Calcio, passione delle moltitudini!), \u00ab\u00a1F\u00fatbol con fatatas!\u00bb, \u00ab\u00a1Tiki-taka!\u00bb, \u00ab\u00bfQu\u00e9 me cuentas capit\u00e1n Narv\u00e1ez?\u00bb (Cosa mi racconti capitano Narvaez?), \u00ab\u00a1Tibur\u00f3nnnnnn!\u00bb (Squaloooo!), \u00ab\u00a1Que vienen los sioux!\u00bb (Arrivano i sioux!), \u00ab\u00a1Jug\u00f3n!\u00bb (Giocatona!), \u00ab\u00a1Wilma, \u00e1breme la puerta!\u00bb (Wilma, aprimi la porta!), \u00ab\u00a1Ratatatatatatata!\u00bb... Un'altra caratteristica che lo contraddistingueva era l'uso di vistosi papillon e gli occhiali particolari, cos\u00ec come la testa rasata a zero.\nPartecip\u00f2 come attore nel film \"Isi/Disi. Amor a lo bestia\" in una piccola parte come allenatore di pallacanestro nel 2004.\nTra il 2006 ed il 2009 comment\u00f2 le partite della Liga e della nazionale di pallacanestro spagnola sul canale laSexta, e nell'estate del 2008 comment\u00f2 sullo stesso canale un programma di wrestling chiamato Power Catch.\nIl 20 settembre del 2009 annunci\u00f2 nella finale dell'Eurobasket che lasciava laSexta.\nIl 16 ottobre del 2009, la sua compagna trov\u00f2 il corpo senza vita del giornalista nella sua casa situata a Madrid, in calle de Espronceda 31. Anche se alcune fonti affermano che mor\u00ec per infarto del miocardio, potrebbe anche essersi suicidato. I risultati dell'autopsia che gli fu praticata non sono stati pubblicati.\nLa sua definizione del calcio tiki-taka ha passato le frontiere, e oggi si usa anche nella stampa di altri paesi riferendosi al gioco della nazionale spagnola.\nDopo la morte, il 27 aprile del 2010 il Consejo Superior de Deportes gli concede a titolo postumo la Real Orden del Merito Deportivo come riconoscimento alla diffusione e promozione dello sport."}
{"id": "3097275", "revid": "767487", "url": "https://it.wikipedia.org/wiki?curid=3097275", "title": "South Orange Open 1979", "text": "Il South Orange Open 1979 \u00e8 stato un torneo di tennis giocato sulla terra battuta. \u00c8 stata la 10\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato a South Orange negli USA dal 30 luglio al 5 agosto 1979.\nCampioni.\nSingolare maschile.\n John McEnroe ha battuto in finale John Lloyd 6\u20137, 6\u20134, 6\u20130\nDoppio maschile.\n Peter Fleming / John McEnroe hanno battuto in finale Fritz Buehning / Bruce Nichols 6\u20131, 6\u20133"}
{"id": "3097279", "revid": "767487", "url": "https://it.wikipedia.org/wiki?curid=3097279", "title": "Columbus Open 1979", "text": "Il Columbus Open 1979 \u00e8 stato un torneo di tennis giocato sulla terra battuta. \u00c8 stata la 9\u00aa edizione del Columbus Open, che fa parte del Colgate-Palmolive Grand Prix 1979. Si \u00e8 giocato a Columbus negli USA, dal 6 al 12 agosto 1979.\nCampioni.\nSingolare.\n Brian Gottfried ha battuto in finale Eddie Dibbs 6\u20133, 6\u20130\nDoppio.\n Brian Gottfried / Robert Lutz hanno battuto in finale Tim Gullikson / Tom Gullikson 4\u20136, 6\u20133, 7\u20136"}
{"id": "3097289", "revid": "287204", "url": "https://it.wikipedia.org/wiki?curid=3097289", "title": "Eccellenza Sicilia 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesti sono i gironi organizzati dal comitato regionale della Sicilia.\nIn questa stagione per la prima volta si assegnano 3 punti per ogni vittoria."}
{"id": "3097291", "revid": "1305887", "url": "https://it.wikipedia.org/wiki?curid=3097291", "title": "Howard Scott Warshaw", "text": "Ha in seguito realizzato anche un DVD intitolato \"Once upon Atari\", in cui racconta la storia delle persone che hanno lavorato ad Atari.\nIl periodo in Atari.\nDopo gli studi, Warshaw lavor\u00f2 per un anno presso Hewlett-Packard. Convinto da un amico, chiese un colloquio presso Atari, presso cui entr\u00f2 a lavorare nel gennaio del 1981 come programmatore di videogiochi per la console Atari 2600.\nIl primo gioco di successo prodotto da Warshaw fu \"Yars' Revenge\", iniziato come porting del gioco arcade \"Star Castle\" ma terminato, a causa dei limiti hardware della 2600, come un gioco del tutto nuovo in cui delle mosche mutanti devono vendicare la distruzione del loro mondo natale da parte di un attaccante alieno. Il gioco \u00e8 considerato uno dei migliori mai prodotti per l'Atari 2600. La fama conquistata con \"Yars\" permise a Warshaw di essere scelto come programmatore per realizzare \"Raiders of the Lost Ark\", adattamento a videogioco del film \"I predatori dell'arca perduta\" di Steven Spielberg, che si rivel\u00f2 essere un altro successo commerciale, con un positivo giudizio della critica.\nConvinto dagli ottimi risultati del gioco su Indiana Jones, Steve Ross, l'allora amministratore delegato di Warner Communications, a cui apparteneva Atari, sugger\u00ec di tentare nuovamente il porting di un altro film di successo, sempre di Spielberg: E.T. l'extra-terrestre del 1982. Dopo lunghe trattative con Spielberg, Atari acquis\u00ec i diritti sulla pellicola nel mese di luglio del 1982 per 20/25 milioni di dollari e decise di affidare la conversione ancora a Warshaw. Il gioco, pubblicato a Natale, si rivel\u00f2 un fiasco commerciale per la scarsa qualit\u00e0 grafica, per la storia e per il gameplay, fattori che non solo lo fecero eleggere il peggior gioco mai pubblicato per l'Atari 2600 ma anche il peggiore di tutti i tempi.\n\"E.T.\" fu anche uno dei 2 giochi (l'altro fu \"Pac-Man\") che portarono Atari sull'orlo del fallimento e l'intero settore dei videogiochi alla famosa crisi del 1983. Milioni di cartucce invendute di \"E.T.\" furono mandate al macero in una discarica del Nuovo Messico.\nIl fallimento di E.T..\nIl problema alla base dell'insuccesso di \"E.T.\" fu il poco tempo a disposizione per il suo sviluppo. La dirigenza di Atari, dopo l'acquisto dei diritti del film, decise di pubblicare il gioco per le festivit\u00e0 natalizie di quell'anno. C'era per\u00f2 una scadenza tecnica inderogabile da rispettare, il termine ultimo entro il quale il reparto produzione avrebbe dovuto ricevere il codice completo del gioco per poter realizzare le cartucce e distribuirle in tempo per il Natale: il 1\u00b0 di settembre. Visto che i diritti erano stati acquistati a fine luglio, a Warshaw non rimasero che poco pi\u00f9 di 5 settimane per lo sviluppo del gioco, un tempo troppo limitato per poter ottenere un buon prodotto dato che normalmente un titolo di qualit\u00e0 richiedeva non meno di 5 mesi di lavoro.\nWarshaw termin\u00f2 il gioco rispettando le scadenze tecniche affinch\u00e9 \"E.T.\" potesse raggiungere gli scaffali in tempo. Le vendite, almeno inizialmente, furono buone: \"E.T.\" vendette quasi 1,5 milioni di copie, trascinato anche dal successo del film, risultando l'8\u00ba titolo nella graduatoria dei titoli pi\u00f9 venduti per l'Atari 2600. Ma Atari aveva sovrastimato le vendite ed aveva deciso di produrre qualcosa come 4 o 5 milioni di copie del gioco: di queste, la maggior parte rest\u00f2 nei magazzini della societ\u00e0, sia come copie invendute sia come cartucce restituite dai clienti per la scarsa qualit\u00e0 del titolo. Ad esse si sommarono le 5 milioni di cartucce invendute di \"Pac-Man\". Atari decise di disfarsi di tutto questo materiale sotterrandolo in una discarica del Nuovo Messico.\n\"E.T.\", insieme a \"Pac-Man\", portarono Atari in rosso, con una perdita per l'anno 1983 di 536 milioni di dollari, un risultato talmente negativo da convincere l'allora controllante Warner Communications a smembrare la societ\u00e0 ed a metterne in vendita nel 1984 la divisione che curava lo sviluppo dei giochi e delle console.\nDurante questo periodo Warshaw lavor\u00f2 ad un altro gioco, \"Saboteur\", nella speranza di risollevare la situazione economica di Atari: durante lo sviluppo del titolo, il gioco fu riadattato per riprendere una famosa serie televisiva di quegli anni, A-Team. Il gioco non vide per\u00f2 mai la luce perch\u00e9 Atari fu venduta prima della sua fine.\nDopo Atari.\nDopo la fine di Atari, Inc., Warshaw ha scritto 2 libri. Il primo, intitolato \"The Complete Book of PAN\", \u00e8 una guida all'omonimo gioco di carte PAN mentre il secondo, \"Conquering College\", illustra le tecniche che secondo lui servono per completare il college con profitto, riassumibili nell'acronimo \"RASABIC\": \"Read Ahead, Stay Ahead, Be In Class\".\nHa poi realizzato un film documentario, \"From There to Here: Scenes of Passage.\", una cronaca dell'immigrazione in America di due donne russe della stessa famiglia, una arrivata nel 1912 e l'altra nel 1978.\nSuccessivamente ha prodotto un altro documentario a puntate, \"Once Upon Atari\", una collezione di interviste e storie di impiegati e progettisti che hanno lavorato ad Atari dalla fine degli anni settanta all'inizio degli anni ottanta.\nNel 2004 un gruppo di amanti dei videogiochi classici \u00e8 stato in grado di produrre le cartucce di \"Saboteur\" da vendere in alcune fiere specialistiche: la prima \u00e8 stata \"PhillyClassic 5\", dove ha presieduto lo stesso Warshaw, che ha autografato le cartucce. Nello stesso anno Atari ha messo in vendita il sistema Atari Flashback che include 15 giochi delle console 2600 e 7800, compreso \"Saboteur\".\nNei suoi giochi, Warshaw ha sempre lasciato una sua traccia come easter egg: in \"Raiders of the Lost Ark\", il giocatore pu\u00f2 trovare uno \"yar\"; in \"E.T.\" il giocatore pu\u00f2 trovare sia uno \"yar\" che un \"Indy\"; in \"Yars' Revenge\", il giocatore, se posiziona il personaggio in un determinato punto dell'ultimo schema, pu\u00f2 vedere apparire le lettere HSWWSH, che sono le iniziali di Warshaw scritte correttamente ed alla rovescia.\nNel 2008 Warshaw \u00e8 apparso come interprete di s\u00e9 stesso in un episodio nella serie animata \"Code Monkeys\".\nNel 2014 partecipa al film \"\" nel ruolo di s\u00e9 stesso."}
{"id": "3097292", "revid": "287204", "url": "https://it.wikipedia.org/wiki?curid=3097292", "title": "U.S. Men's Clay Court Championships 1979", "text": "L'U.S. Men's Clay Court Championships 1979 \u00e8 stato un torneo di tennis giocato sulla terra. \u00c8 stata l'11\u00aa edizione del U.S. Men's Clay Court Championships, che fa parte del Colgate-Palmolive Grand Prix 1979. Si \u00e8 giocato a Indianapolis negli Stati Uniti dal 6 al 12 agosto 1979.\nCampioni.\nSingolare.\n Jimmy Connors ha battuto in finale Guillermo Vilas 6-1, 2-6, 6-4\nDoppio.\n Gene Mayer / John McEnroe hanno battuto in finale Jan Kode\u0161 / Tom\u00e1\u0161 \u0160m\u00edd 6-4, 7-6"}
{"id": "3097296", "revid": "287204", "url": "https://it.wikipedia.org/wiki?curid=3097296", "title": "Eccellenza Toscana 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Toscana.\nGirone B.\nVerdetti finali.\nCoppa Italia Primavera 1995-1996"}
{"id": "3097298", "revid": "767487", "url": "https://it.wikipedia.org/wiki?curid=3097298", "title": "ATP Cleveland 1979", "text": "L'ATP Cleveland 1979 \u00e8 stato un torneo di tennis giocato sul cemento. \u00c8 stata la 2\u00aa edizione dell'ATP Cleveland, che fa parte del Colgate-Palmolive Grand Prix 1979. Si \u00e8 giocato a Cleveland negli USA, dal 13 al 19 agosto 1979.\nCampioni.\nSingolare.\n Stan Smith ha battuto in finale Ilie N\u0103stase 7\u20136, 7\u20135\nDoppio.\n Robert Lutz / Stan Smith hanno battuto in finale Francisco Gonz\u00e1lez / Fred McNair 6\u20133, 6\u20134"}
{"id": "3097302", "revid": "155634", "url": "https://it.wikipedia.org/wiki?curid=3097302", "title": "J\u00e9romine G\u00e9roudet", "text": "Biografia.\nOriginaria di Ar\u00e2ches-la-Frasse, la G\u00e9roudet ha esordito nel Circo bianco il 1\u00ba dicembre 2005 partecipando a uno slalom gigante valido come gara FIS. Ha disputato la sua prima gara in Coppa Europa il 13 gennaio 2007, senza completare la slalom speciale disputato a Courchevel, e il 18 febbraio 2009 ha debuttato in Coppa del Mondo, nella supercombinata di Val-d'Is\u00e8re, senza riuscire per\u00f2 a portare a termine la gara.\nNel 2010 si \u00e8 laureata campionessa mondiale juniores a Meg\u00e8ve nella discesa libera e ha conquistato la medaglia d'argento nel supergigante. Si \u00e8 ritirata al termine della stagione 2014-2015; la sua ultima gara in Coppa del Mondo \u00e8 stata la discesa libera di Sankt Moritz del 24 gennaio, non completata, e la sua ultima gara in carriera la discesa libera FIS di Serre Chevalier del 27 marzo, non completata dalla G\u00e9roudet. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nSouth American Cup.\nSouth American Cup - vittorie.\nLegenda:\nDH = discesa libera\nSG = supergigante"}
{"id": "3097304", "revid": "287204", "url": "https://it.wikipedia.org/wiki?curid=3097304", "title": "Jeromine Geroudet", "text": ""}
{"id": "3097305", "revid": "599013", "url": "https://it.wikipedia.org/wiki?curid=3097305", "title": "Alfredo Rojas", "text": "Caratteristiche tecniche.\nGiocava come centravanti; facilitato dalla stazza (quasi un metro e ottantacinque d'altezza per pi\u00f9 di ottanta chili di peso), attuava un gioco basato prevalentemente sulla fisicit\u00e0 e sul movimento in area di rigore, alla ricerca di palloni da indirizzare verso la porta. Soprannominato \"El Tanque\" (carro armato) in virt\u00f9 della sua corporatura, aveva un tiro potente e un colpo di testa efficace, che gli garantivano un'alta percentuale realizzativa.\nCarriera.\nClub.\nInizi\u00f2 la carriera nel Lan\u00fas, squadra della sua citt\u00e0 d'origine, segnando molto: le quaranta reti realizzate persuasero il Celta a richiederne il prestito per la Primera Divisi\u00f3n spagnola 1958-1959. La prima esperienza all'estero non fu per\u00f2 fruttuosa: al risultato personale non positivo \u2014 sole sette presenze, con un gol realizzato \u2014 si aggiunse la cattiva stagione della squadra, che al termine del campionato retrocesse. Nonostante questo, Rojas rimase in Spagna, trasferendosi sulle sponde del Guadalquivir, firmando per il Betis di Siviglia. In Andalusia il centravanti mantenne una buona media realizzativa, con il miglior risultato nella stagione 1960-1961: i 10 gol segnati in 21 presenze ne cagionarono il ritorno in Argentina, al River Plate. Nel corso del campionato argentino, per\u00f2, assomm\u00f2 solamente tre presenze \u2014 sufficienti, comunque, a fargli mettere a segno due reti. Impossibilitato a trovare spazio al River, che gi\u00e0 si era rinforzato con l'arrivo di Luis Artime, Rojas decise di cambiare squadra, accasandosi al Gimnasia di La Plata. Ritrovata la titolarit\u00e0, con la nuova maglia l'attaccante segn\u00f2 pi\u00f9 di trenta reti in tre stagioni, superando quota ottanta presenze e divenendo il principale riferimento offensivo del Gimnasia. Nel 1964, il Boca Juniors di Deambrossi decise di acquistare l'attaccante, anche per sopperire al ritiro di Paulo Valentim, centravanti della squadra fino a quel momento. Arrivato alla Bombonera, alla sua seconda stagione vinse il campionato nazionale, sotto la guida di N\u00e9stor Rossi, suo ex compagno di Nazionale, e continu\u00f2 a segnare con regolarit\u00e0 \u2014 sfiorando quota cinquanta gol, al momento di lasciare il club. Nel 1968 il presidente Armando gli concesse di andarsene a parametro zero, e Rojas decise di terminare la carriera con l'Universidad Cat\u00f3lica di Santiago, in Cile.\nNazionale.\nIn Nazionale la sua carriera spazi\u00f2 per quasi dieci anni \u2014 seppur racimolando solo quindici presenze. Convocato per il , vi presenzi\u00f2 una volta soltanto, contro la , giocando da titolare tutti e novanta minuti della gara, terminata per 3-1 in favore degli europei. Il CT Juan Carlos Lorenzo lo escluse poi dalla lista per il , ma lo incluse in quella per l'edizione successiva del Mondiale, ; in tale competizione, per\u00f2, Rojas non gioc\u00f2 neppure un incontro, in quanto il suo ruolo era appannaggio di Oscar M\u00e1s. La sua ultima esperienza in Nazionale fu il Campeonato Sudamericano di , ove gioc\u00f2 da titolare la maggior parte delle partite: nell'undici di partenza nelle prime due, venne prima escluso dalle seguenti, e poi reinserito in finale (sostituendo all'ottantacinquesimo minuto Juan Carlos Sarnari)."}
{"id": "3097314", "revid": "729019", "url": "https://it.wikipedia.org/wiki?curid=3097314", "title": "Battaglia di Buzenval", "text": "La battaglia di Buzenval fu parte dell'assedio di Parigi portato avanti dai tedeschi durante la guerra franco-prussiana.\nIl 19 gennaio 1871, il giorno successivo all'incoronazione di Guglielmo I di Germania a imperatore tedesco, il generale francese Louis-Jules Trochu attacc\u00f2 gli assedianti ad est di Parigi, nel parco di Buzenval, riuscendo ad occupare la citt\u00e0 di Saint-Cloud, non troppo lontana dal nuovo quartier generale dei loro nemici, situato a Versailles. Trochu riusc\u00ec a tenere la posizione per quasi una giornata, ma l'incapacit\u00e0 di altre truppe a lui vicine permise al principe ereditario Federico di rigettarlo dentro la capitale.\nBuzenval fu l'ultimo tentativo da parte degli assediati di rompere l'accerchiamento nemico e dimostr\u00f2 che truppe poco addestrate e costituite in gran parte da volontari e \"mobiles\", come nel caso della guarnigione parigina, non erano in grado di affrontare con successo un esercito ben organizzato e comandato come quello tedesco; in seguito a questa disfatta, inoltre, il comando militare di Parigi pass\u00f2 a Joseph Vinoy, ma la citt\u00e0 dovette cedere le armi una decina di giorni dopo.\nStoria.\nCon l'assedio che durava dal 19 settembre 1870, la situazione per Parigi appariva ormai seriamente critica. I bombardamenti tedeschi erano aumentati di intensit\u00e0 e il cibo scarseggiava drammaticamente. Il 15 gennaio 1871, durante una riunione del consiglio dei ministri, si cominci\u00f2 a discutere con preoccupazione sulla capitolazione e di tutte le conseguenze implicite e sull'idea di condurre un ultimo attacco in massa, fortemente richiesto da molte parti, nel tentativo di rompere l'assedio.\nAll'alba del 19 gennaio (un colpo di cannone sparato alle ore 06:00 diede avvio all'operazione) circa 90.000 francesi, la met\u00e0 dei quali appartenenti alla \"Garde nationale mobile\", si piazz\u00f2 al monte Val\u00e9rien per avanzare contro le posizioni tedesche attestate tra Bougival e Saint-Cloud, delineando cos\u00ec un fronte lungo 4 km nel quale tre mesi prima il generale francese Auguste Ducrot sub\u00ec una sconfitta. Il loro piano era quello di attaccare contemporaneamente in tre direzioni: a sinistra Joseph Vinoy avrebbe dovuto assalire le alture di Montretout proprio davanti Saint-Cloud; Carey de Bellemare si sarebbe occupato delle postazioni tedesche al parco di Buzenval e al crinale La Bergerie; infine alla destra era compito di Ducrot (che rifiut\u00f2 di prendere parte alla pianificazione dell'azione) avanzare e travolgere il nemico.\nLe cose si misero subito male per i francesi, con l'artiglieria prussiana che martell\u00f2 senza sosta le loro postazioni. In particolare, dalle alture di Garches i prussiani riuscirono ad inibire tutti gli attacchi condotti da Ducrot, complice anche il fatto che molti francesi, affamati a causa del lungo assedio, abbandonarono le armi per saccheggiare un campo di rifornimento catturato. Saint-Cloud venne presa, ma il venire meno di Ducrot costrinse tutto lo schieramento francese a ripiegare in disordine a Parigi."}
{"id": "3097332", "revid": "22475", "url": "https://it.wikipedia.org/wiki?curid=3097332", "title": "Ahmed Zaki Yamani", "text": "Biografia.\nLaureato all'Universit\u00e0 del Cairo Re Fouad I nel 1951, dopo aver studiato legge alla New York University e ad Harvard, con un dottorato all'universit\u00e0 di Exeter, divenne consulente del governo saudita nel 1958 e Ministro del petrolio nel 1962.\nDivenne noto anche in Occidente per il ruolo assunto durante l'embargo del 1973, quando spinse l'OPEC a quadruplicare il prezzo del greggio.\nNel dicembre del 1975 venne catturato a Vienna, insieme ad altri ministri dell'OPEC, dal celebre terrorista Carlos lo Sciacallo. Nonostante l'ordine di uccidere Yamani, Carlos lo liber\u00f2 dopo due giorni di fuga in aereo per il Medio Oriente.\nNel 1986 Re Fahd rimosse Yamani e Abdulhady Hassan Taher, fondatore della Petromin oils (oggi Aramco).\nNel 1990 ha fondato il Centro studi per l'energia globale, gruppo di analisi del mercato."}
{"id": "3097333", "revid": "287204", "url": "https://it.wikipedia.org/wiki?curid=3097333", "title": "Pham Van Dong", "text": ""}
{"id": "3097335", "revid": "767487", "url": "https://it.wikipedia.org/wiki?curid=3097335", "title": "Herman Frank", "text": "Ha militato in band quali Accept e Victory.\nNel 2009 ha pubblicato il suo primo lavoro solista, intitolato \"Loyal to None\" e l'anno successivo con i riuniti Accept il disco \"Blood of the Nations\".\nFrank ha lavorato nella sua carriera ancora e ancora come produttore discografico, ad esempio, per Jamie Clarke's Perfect, Crown of Creation, Die leeren Versprechungen, Die Michels, Mind Odyssey, Justire, Holy Mother, Saxon, Messiah's Kiss, Missing Link, Paranoize, Silent Decay, Schierling, Tank Buster Jack, Franky, Inquiring Blood, Nikki Puppet, Hate Squad, Magistarium, Rose Tattoo, Molly Hatchet e Poison Sun."}
{"id": "3097338", "revid": "79968", "url": "https://it.wikipedia.org/wiki?curid=3097338", "title": "Anello di Rowland", "text": "L'Anello di Rowland \u00e8 uno strumento utilizzato per studiare la magnetizzazione di un materiale ferromagnetico, come il ferro, per capirne il comportamento. Fu sviluppato dal fisico statunitense Henry Augustus Rowland.\nL'anello ha la forma di un sottile toroide di sezione circolare al cui intorno \u00e8 avvolta una bobina primaria; una corrente Ip \u00e8 inviata nella bobina primaria generando un campo magnetico la cui intensit\u00e0 \u00e8 determinata dalla capacit\u00e0 di magnetizzazione del nucleo, maggiore se il nucleo \u00e8 in materiale ferromagnetico. \nL'equazione del campo magnetico all'interno dello spazio toroidale \u00e8 \ndove B \u00e8 il campo elettromagnetico, B0=\u03bc0nIp intensit\u00e0 campo magnetico in assenza di nucleo in materiale ferromagnetico, e BM \u00e8 il contributo del nucleo in materiale ferromagnetico."}
{"id": "3097339", "revid": "56620", "url": "https://it.wikipedia.org/wiki?curid=3097339", "title": "Conte di Merioneth", "text": "Il titolo di conte di Merioneth \u00e8 un titolo della par\u00eca del Regno Unito utilizzato come titolo ausiliario a quello di duca di Edimburgo.\nIl titolo fa riferimento alla contea di Merioneth, una delle tredici storiche contee del Galles, \u00e8 abbinato a quello di barone Greenwich ed \u00e8 il primo dei titoli sussidiari utilizzati in ordine di importanza dopo quello di duca di Edimburgo.\nNel 1979 la \"The Ffestiniog Railway\" (la compagnia ferroviaria che gestisce i trasporti su treni di Scozia e Galles), ha chiamato una delle proprie locomotive proprio \"Earl of Merioneth\", in onore del principe consorte."}
{"id": "3097340", "revid": "1543377", "url": "https://it.wikipedia.org/wiki?curid=3097340", "title": "Accordo di Winchester", "text": "L'accordo di Winchester \u00e8 un documento dell'XI secolo che stabilisce il primato dell'Arcivescovo di Canterbury sull'Arcivescovo di York.\nEbbe origine da una disputa sul primato tra Thomas, arcivescovo di York, e Lanfranco, nuovo arcivescovo normanno di Canterbury, poco dopo l'insediamento del secondo. Il caso fu ascoltato la prima volta da re Guglielmo presso l'antica capitale sassone di Winchester a Pasqua (8 aprile) del 1072, nella cappella reale del castello. La seconda seduta si tenne a Windsor alla Pentecoste (27 maggio), quando Guglielmo decise a favore di Lanfranco e fu formalizzato questo documento.\nQuesto non pose fine alla disputa tra Canterbury e York sulla supremazia, che continu\u00f2 ancora per molti anni.\nFirmatari.\nGuglielmo e la sua regina firmarono il documento con le croci.\nIl documento (nella versione CCA-DCc-ChAnt/A/2) fu firmato anche da:\nLa versione CCA-DCc-ChAnt/A/1 fu firmata anche da:\nCopie.\nLe principali copie sono conservate presso gli archivi della cattedrale di Canterbury.. Un'ulteriore copia \u00e8 presente presso la British Library.\nVersioni.\nNegli archivi della cattedrale di Canterbury:\nNella British Library"}
{"id": "3097348", "revid": "709565", "url": "https://it.wikipedia.org/wiki?curid=3097348", "title": "Short Sarafand", "text": "Lo Short S.14 Sarafand era un idroricognitore a scafo centrale esamotore biplano realizzato dall'azienda britannica Short Brothers in un unico esemplare nei primi anni trenta e non avviato alla produzione in serie.\nAll'epoca della sua costruzione, nel 1932, deteneva il primato di essere il pi\u00f9 grande velivolo mai costruito nel Regno Unito.\nStoria.\nSviluppo.\nIl Sarafand venne proposto da Oswald Short nel 1928 come uno sviluppo del precedente Singapore II caratterizzato dalle maggiori dimensioni per permettergli capacit\u00e0 transoceaniche. Short riusc\u00ec a convincere prima il suo capo progettista Arthur Gouge e poi il Chief of the Air Staff (capo di stato maggiore dell'aviazione), Sir Hugh Trenchard (successivamente nominato I visconte Trenchard) della fattibilit\u00e0 di realizzare un velivolo di grandi dimensioni e per soddisfare questa proposta l'Air Ministry britannico emise una specifica, la R.6/28, elaborata per definire il progetto.\nPer il suo sviluppo venne impiegato capitale misto, dove l'Air Ministry stanzi\u00f2 \u00a3 60\u00a0000 mentre la Short Brothers doveva provvedere a coprire il resto delle spese.\nIl modello, designazione aziendale S.14, assunse originariamente la designazione Short R6/28 ma in seguito venne adottato il nome Sarafand.\nImpiego operativo.\nIl volo inaugurale, ai comandi del pilota collaudatore dell'azienda John Lankester Parker ed Oswald Short come copilota, avvenne a Rochester, nella contea di Kent, dalla superficie del fiume Medway il 30 giugno 1932.\nL'unico S.14 costruito, numero di serie S1589, venne in seguito utilizzato per prove di volo presso il Marine Aircraft Experimental Establishment a Felixstowe fino alla sua demolizione avvenuta nel 1936.\nDescrizione tecnica.\nIl Sarafand era un velivolo di costruzione interamente metallica dall'aspetto, per l'epoca, imponente ma che conservava comunque l'impostazione classica per gli idrovolanti del periodo, basati su uno scafo centrale con galleggianti equilibratori posti sotto la velatura biplana, con una soluzione tecnica all'avanguardia per la propulsione, affidata a tre paia di motori in configurazione traente-spingente posizionati in gondole tra l'ala superiore e quella inferiore.\nLo scafo era realizzato principalmente in alluminio anodizzato con la parte inferiore della chiglia in acciaio inossidabile. Posteriormente terminava in un impennaggio cruciforme monoderiva con due piccole derive ausiliarie poste sui piani orizzontali controventati.\nLa configurazione alare era biplana, con ali superiore ed inferiore di ugual apertura posizionate su un unico asse verticale e realizzate con struttura in longheroni in lamiera ondulata. L'ala superiore, montata alta a parasole, era collegata con l'inferiore, montata alta sulla fusoliera, da una serie di cinque coppie di montanti, due per lato pi\u00f9 uno centrale, integrato da tiranti in cavo d'acciaio. Quest'ultima era caratterizzata da una radice particolarmente spessa per evitare la necessit\u00e0 di ulteriori montanti alari, a vantaggio dell'aerodinamicit\u00e0 complessiva, ed integrava i due galleggianti equilibratori posti sotto la sua superficie inferiore e collegati al prolungamento dei montanti esterni.\nLa propulsione era affidata a tre coppie di motori Rolls-Royce Buzzard in configurazione traente-spingente, motori 12 cilindri a V raffreddati a liquido in grado di erogare una potenza pari a 825 hp (615 kW) ciascuno, racchiusi in tre gondole monoscocca realizzate in duralluminio e posizionati tra i montanti alari centrali, abbinati ad eliche bipala in legno."}
{"id": "3097355", "revid": "228587", "url": "https://it.wikipedia.org/wiki?curid=3097355", "title": "Hybrid fibre-coaxial", "text": "Hybrid fiber-coaxial (HFC) \u00e8 un termine utilizzato nel settore delle telecomunicazioni per una rete a banda larga che combina fibra ottica e cavo coassiale per la trasmissione dati sia per il servizio televisivo che per l'accesso ad internet. \u00c8 stato comunemente utilizzato a livello globale dagli operatori di televisione via cavo dall'inizio degli anni '90.\nIn un sistema ibrido di cavi in fibra ottica e coassiale, i canali televisivi vengono inviati dalla centrale fino alle comunit\u00e0 locali attraverso le linee di distribuzione (vedi foto). Nella comunit\u00e0 locale, una scatola chiamata nodo ottico traduce il segnale ottico formato da raggi di luce a radiofrequenza (RF) e lo invia sulle linee di cavi coassiali per la distribuzione del segnale alle residenze degli abbonati. Le linee in fibra ottica installate all'interno del nodo forniscono una larghezza di banda adeguata per consentire l'espansione futura a nuovi servizi e ad alta intensit\u00e0 di banda .\nDescrizione.\nLa rete in fibra ottica si estende dalla centrale principale , a volte alle centrali regionali, fino al sito di smistamento di quartiere (\"distribution hub\" in foto), infine dal nodo ottico parte un cavo coassiale che serve da 25 a 2000 utenti. Una centrale di solito dispone di antenne satellitari per la ricezione di segnali video televisivi e di router per smistare il segnale sulla rete internet, inoltre ospitano anche apparecchiature telefoniche (come centrali telefoniche automatiche) per la fornitura di servizi di telecomunicazione alla comunit\u00e0.\nUna centrale e/o hub regionale ricever\u00e0 il segnale video dalla centrale principale e aggiunger\u00e0 ad esso i canali della televisione via cavo pubblici come richiesto dalle autorit\u00e0 locali di marketing e inserir\u00e0 pubblicit\u00e0 mirata che potrebbe attrarre clienti in determinate zone. I vari servizi (Tv e dati) sono codificati, modulati e convertiti su portanti RF, e successivamente canalizzati su un unico trasmettitore ottico e trasformato in segnale elettrico nel cavo coassiale\nQuesto trasmettitore ottico converte il segnale elettrico in un segnale ottico che viene successivamente inviato ai nodi. I cavi in fibra ottica collegano la centrale a nodi ottici in una topologia punto-punto oppure in una tipologia a stella o, in alcuni casi, in una topologia ad anello."}
{"id": "3097374", "revid": "599013", "url": "https://it.wikipedia.org/wiki?curid=3097374", "title": "Hfc", "text": ""}
{"id": "3097376", "revid": "287204", "url": "https://it.wikipedia.org/wiki?curid=3097376", "title": "William Tepper", "text": "Biografia.\nTermin\u00f2 la sua carriera da attore nel 1983 con il film \"Bachelor Party - Addio al celibato\". Nel 2006 si prest\u00f2 come sceneggiatore e produttore per il film \"Grilled\".\n\u00c8 morto nel 2017 a 69 anni per un infarto."}
{"id": "3097381", "revid": "177641", "url": "https://it.wikipedia.org/wiki?curid=3097381", "title": "Il tenente Kojak", "text": ""}
{"id": "3097387", "revid": "1543377", "url": "https://it.wikipedia.org/wiki?curid=3097387", "title": "Lions Basket", "text": "Lions Basket Bisceglie srl \u00e8 una societ\u00e0 di pallacanestro maschile di Bisceglie, in Provincia di Barletta-Andria-Trani.\nLa prima squadra partecipa al campionato nazionale di Serie B Old Wild West.\nStoria.\nL'A. S. Basket Bisceglie \u00e8 stata fondata nel 1989 e ha partecipato a campionati regionali salendo rapidamente in C2. Nella stagione 1996-97 la societ\u00e0, sponsorizzata DiBen Lingerie, ha conquistato la promozione in Serie C1 vincendo 25 gare su 30, delle quali 15 su 15 fra le mura amiche del PalaDolmen. Il club (all'epoca e fino al 2004-2005 biancoverde) ha preso parte al torneo nazionale per dieci stagioni consecutive raggiungendo il pi\u00f9 delle volte i playoff promozione. Nel giugno 2007 la societ\u00e0, dai nuovi colori sociali nerazzurri, ha deciso di rilevare il titolo sportivo di Catania e partecipare al campionato di Serie B2 con la nuova denominazione Olimpia Bisceglie. Al termine della stagione la squadra \u00e8 retrocessa ma la dirigenza non si \u00e8 persa d'animo allestendo una formazione che ha riguadagnato la serie superiore immediatamente, questa volta con una trionfale promozione sul campo, battendo Martina Franca nella serie finale (3-1). L'annata \u00e8 stata caratterizzata per le 17 vittorie consecutive e il bilancio in regular season di 28 vittorie su 30 partite.\nSulle ali dell'entusiasmo, il team, da neopromosso, ha centrato un'insperata finale promozione di Serie B Dilettanti nel 2009-2010, con Patti, cedendo in due incontri. L'Olimpia \u00e8 stata comunque ripescata in Serie A Dilettanti FIP 2010-2011 ma dopo un ottimo inizio (otto successi nei primi dieci gare), la squadra ha concluso al terzultimo posto tornando cos\u00ec in Serie B Dilettanti.\nDa allora la realt\u00e0 cestistica biscegliese, una delle pi\u00f9 importanti e solide della pallacanestro in Puglia, ha sempre partecipato al campionato di Serie B Dilettanti, centrando sempre i playoff a partire dall'annata 2012-2013, una finale nel 2014-2015 e due semifinali. La societ\u00e0, con la nuova denominazione Lions, in virt\u00f9 del secondo posto alla fine del girone d'andata della Serie B 2017-2018 (pallacanestro maschile), ha conquistato l'accesso alla Final Eight della Coppa Italia Lega Nazionale Pallacanestro 2017.\nTifoseria.\nLa tifoseria biscegliese del basket \u00e8 stata sempre composta, storicamente, da famiglie, pur se in gruppi talvolta organizzati, specie per l'allestimento di coreografie e la partecipazione alle trasferte (soprattutto negli anni '90), come la Valanga biancoverde. Negli anni si sono avvicendati alcuni gruppi ultras, come ad esempio i Boys, gli Irriducibili, i Commandos e i pi\u00f9 recenti Sconvolts. Lo zoccolo duro del pubblico \u00e8 composto da diverse centinaia di appassionati, che in alcuni casi seguono le vicende cestistiche biscegliesi da pi\u00f9 di 20 anni.\nPer quanto riguarda le rivalit\u00e0, il pubblico nelle varie stagioni che si sono succedute ha sentito molto i derby con i \"cugini\" neroverdi di Corato, quelli con la Virtus Molfetta (rivalit\u00e0 mutuata dall'ambiente calcistico) ed in passato con Ruvo di Puglia Basket. Negli ultimi anni le partite con la Cestistica San Severo sono diventate un appuntamento imprescindibile per i tifosi. Si tratta comunque di semplice rivalit\u00e0 sportiva, mai sfociata in episodi di violenza. Esiste da sempre anche una rivalit\u00e0 con i tifosi del Basket Martina Franca, durante la quale si sono anche verificati tafferugli di lieve entit\u00e0 nel 2016 ed in particolare nel 2009.\nEsiste un gemellaggio tra i tifosi di Bisceglie e quelli della Poderosa Basket Montegranaro. Vi \u00e8 una storica e fortissima amicizia con i tifosi di Scauri. Altri rapporti di simpatia reciproca si sono avuti con le tifoserie organizzate di Matera e Fabriano..\nRoster 2018-19.\n6. Andrea Chiriatti (ala, 1993); 8. Oleksandr Kushchev (pivot, 1990); 11. Marco Rossi (playmaker, 1981); 12. Gianni Cantagalli (guardia, 1988); 13. Gianluca Tredici (ala, 1992); 7. Antonio Fabrizio Smorto (guardia, 1995); 18. Daniele Tomasello (pivot, 1993); 23. Cesare Zugno (play, 1998); 9. Sava Razic (guardia, 2000); 4. Federico Lopopolo (play, 2001); 14. Domenico Quarto di Palo (ala, 2001). Allenatore: Luigi Marinelli."}
{"id": "3097388", "revid": "729019", "url": "https://it.wikipedia.org/wiki?curid=3097388", "title": "Castello di Achanduin", "text": "Il castello di Achanduin, (noto anche come castello di Achadun o Acha-Dun), \u00e8 un castello, ora in rovina, situato 5\u00a0km ad ovest di Achnacroish, sulla costa nord-occidentale dell'isola di Lismore, in Argyll e Bute, Scozia. Il castello domina Loch Linnhe e l'isola di Berneray. Si pensa che le rovine risalgano al XIII secolo. Per lungo tempo si \u00e8 creduto che il castello di Achanduin sia stato fatto costruire dal vescovo di Argyll, anche se recenti ricerche hanno dimostrato che \u00e8 improbabile. Fu probabilmente costruito dai MacDougall attorno al 1290, gli stessi che lo abitarono per tutto il XIV secolo. Si crede anche che il castello sia stato utilizzato dal vescovo di Argyll fino alla met\u00e0 del XVI secolo.\nDescrizione delle rovine.\nI resti del castello si trovano sulla sommit\u00e0 di una cresta di calcare sulla costa nord-occidentale di Lismore. I muri sud-occidentale e sud-orientale sono crollati, mentre quello nord-orientale ed una parte di quello nord-occidentale sono ancora in piedi, e raggiungono un'altezza di 6,7 metri. Questi muri di cortina hanno uno spessore variabile da 1,4 a 2,4 metri, e racchiudono un'area di circa 22 metri quadrati. L'area interna avrebbe contenuto due gruppi di edifici su ogni lato di una piccola corte, con quello sud-orientale che sarebbe stato il pi\u00f9 grande. Nel corso degli scavi effettuati nel 1970 e nel 1971, sono stati trovati due portoni che conducevano dalla corte negli edifici nord-occidentali.\nStoria.\nPer tutto il XIII secolo la diocesi di Argyll e la sede episcopale di Lismore erano in condizioni di povert\u00e0. Un tempo si pensava che il vescovo di Argyll fosse stato il costruttore del castello di Achanduin, anche se recenti studi hanno dimostrato che n\u00e9 il vescovado n\u00e9 il vescovo fossero allora tanto ricchi da potersi permettere di costruire un castello. Secondo recenti studi sarebbero stati i MacDougall.\nGli scavi archeologici hanno permesso di scoprire che il castello fu costruito attorno al 1290, quando il vescovo di Argyll, Laurence de Ergadia, era probabilmente un MacDougall. La prima prova dell'esistenza del castello appare in una concessione di terra datata 1304 a \"Achichendone\", quando \"Eugenil de Ergadia\", signore di Lorn, di \"Menderaloch\" e di \"Lesmor\" concesse ad Andrea (vescovo di Argyll) terre nei pressi del castello. Questa concessione dimostra che il castello era in mano ai MacDougall in quel periodo.\nI MacDougalls furono sconfitti nel 1308, e persero molte delle loro terre in seguito alla battaglia del passo di Brander, compresa la roccaforte del castello di Dunstaffnage. Nelle registrazioni che trattano la distribuzione delle terre, Lismore non viene mai citata. \u00c8 comunque possibile che ai MacDougall fu concesso di mantenere l'isola.\nProve archeologiche suggeriscono l'ipotesi che vi fu una piccola occupazione del castello dal 1400 circa fino ai tempi moderni.\nNel 1451 a John Maol (\"John Alani de Lorn nominato Mak Dowil\") fu concessa Dunolly ed altre terre di John Stewart, Lord di Lorn. Si crede che in questo periodo i MacDougall abbandonarono Lismore per spostarsi sulla terraferma erigendo il castello di Dunollie. By 1452 Il vescovo di Argyll sembra aver preso possesso del castello di Achanduin e, per un breve periodo, lo abit\u00f2. Si \u00e8 pensato che il castello possa essere stato dato al vescovado in tempi precedenti, anche se non era mai stato usato. Le prove dimostrano perlomeno che il vescovo di Argyll non frequent\u00f2 molto Lismore."}
{"id": "3097389", "revid": "1813508", "url": "https://it.wikipedia.org/wiki?curid=3097389", "title": "Contrada Castello", "text": "La contrada Castello \u00e8 una delle dieci contrade della citt\u00e0 marchigiana di Fermo.\nStoria.\nLa contrada o nobile contrada Castello di Fermo \u00e8 stata la prima a svilupparsi attorno al XIII secolo. La maggior parte della contrada, prima dell'anno 1396 era localizzata attornoa quello \u00e8 definito girfalco, il punto pi\u00f9 alto e arroccato della citt\u00e0. Lo stemma stesso della contrada ricorda invece quello degli Sforza che governarono la citt\u00e0 nel XV secolo e il cui castello, sito proprio nella zona del Girfalco fu distrutto dalla popolazione di Fermo in rivolta.\nConfini.\nEst: Nel locale che fu chiesa di tutti i santi fino all'imboccatura del vicolo intermedio agli Orti dell'Ospizio dei P.P.Cappuccini fino ad arrivare alla porta del crocifisso detta di Sant'Antonio.\nSud: Partendo sempre dalla chiesa di tutti i santi si arriva ai confini dei terreni da una parte del conte Paccaroni e dall'altra del signor Luigi Colli terminando lungo le mura castellane nell'ultimo angolo dell'orto del Monastero di S. Chiara.\nOvest: Dal monastero di Santa Chiara fino alla fontana San Pietro continuando fino ad arrivare al convento di Sant'Agostino presso, anche in questo caso, le mura castellane.\nNord: Dall'angolo dell'orto dei padri agostiniani, seguendo le mura castellane si va a terminare nella porta della citt\u00e0 detta di Sant'Antonio."}
{"id": "3097390", "revid": "73997", "url": "https://it.wikipedia.org/wiki?curid=3097390", "title": "Hermann Frank", "text": ""}
{"id": "3097394", "revid": "182193", "url": "https://it.wikipedia.org/wiki?curid=3097394", "title": "Eccellenza Trentino-Alto Adige 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Trentino-Alto Adige (anche noto in tedesco come \"Oberliga\", letteralmente \"lega superiore\")."}
{"id": "3097399", "revid": "72396", "url": "https://it.wikipedia.org/wiki?curid=3097399", "title": "Vince Conti", "text": "Biografia.\nVince Conti doveva la sua popolarit\u00e0 all'aver interpretato il ruolo del \"detective Rizzo\" nella serie televisiva Il tenente Kojak."}
{"id": "3097400", "revid": "287204", "url": "https://it.wikipedia.org/wiki?curid=3097400", "title": "Eccellenza Umbria 1995-1996", "text": "Il campionato italiano di calcio di Eccellenza regionale 1995-1996 \u00e8 il quinto organizzato in Italia. Rappresenta il sesto livello del calcio italiano ed il maggiore in ambito regionale.\nQuesto \u00e8 il girone unico organizzato dal Comitato Regionale dell'Umbria.\nClassifica finale.\nLegenda:\nRegolamento:\nNote:\nBibliografia.\nGiornali:"}
{"id": "3097402", "revid": "39884", "url": "https://it.wikipedia.org/wiki?curid=3097402", "title": "Macroderma", "text": ""}
{"id": "3097406", "revid": "177641", "url": "https://it.wikipedia.org/wiki?curid=3097406", "title": "Vince Conte", "text": ""}
{"id": "3097407", "revid": "287204", "url": "https://it.wikipedia.org/wiki?curid=3097407", "title": "Eccellenza Veneto 1995-1996", "text": "Il campionato italiano di calcio di Eccellenza regionale 1995-1996 \u00e8 stato il quinto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Veneto."}
{"id": "3097416", "revid": "1910402", "url": "https://it.wikipedia.org/wiki?curid=3097416", "title": "Piatti roventi - Pitura Freska Sound System", "text": "Piatti Roventi - Pitura Freska Sound System \u00e8 il secondo album di remix dei Pitura Freska, pubblicato nel 1999.\nDescrizione.\nL'album contiene remix di Massimo Zennaro, Marco Valentini Dj e Dj Gusmatti di brani dei Pitura Freska. All'album \u00e8 seguita la tourn\u00e9e \"Piatti Roventi - il Sound System dei Pitura Freska\"."}
{"id": "3097417", "revid": "1573940", "url": "https://it.wikipedia.org/wiki?curid=3097417", "title": "Macroderma gigas", "text": "Il pipistrello fantasma (Macroderma gigas ) \u00e8 un pipistrello della famiglia dei Megadermatidi, unica specie del genere \"Macroderma\" (), diffuso in Australia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 100 e 140\u00a0mm, la lunghezza dell'avambraccio tra 105 e 117\u00a0mm, la lunghezza delle orecchie tra 47 e 56\u00a0mm, la lunghezza della tibia tra 44 e 45\u00a0mm, un'apertura alare fino a 60\u00a0cm e un peso fino a 216\u00a0g. \u00c8 il pi\u00f9 grande microchirottero al mondo.\nCaratteristiche craniche e dentarie.\nIl cranio presenta una regione frontale ampliata, la zona inter-orbitale fortemente concava e le ossa post-orbitali e antero-orbitali ben sviluppate. Il primo premolare superiore \u00e8 mancante.\nSono caratterizzati dalla seguente formula dentaria:\nAspetto.\nLe parti dorsali sono biancastre con le punte dei peli bruno-grigiastre chiare, mentre le parti ventrali, la testa, le orecchie, la foglia nasale e le membrane alari sono marroni chiare. Alcune popolazioni del Queensland sono molto pi\u00f9 scure. Il muso \u00e8 largo, con il labbro inferiore che si estende oltre quello superiore, gli occhi sono relativamente grandi e circondati da anelli pi\u00f9 scuri. La foglia nasale \u00e8 lunga, con i bordi convessi, la porzione anteriore discoidale ed \u00e8 attraversata longitudinalmente da un rilievo. Le orecchie sono lunghe ed erette, unite tra loro lungo il margine interno per circa la met\u00e0 della loro lunghezza. L'estremit\u00e0 del secondo dito si estende oltre la prima falange del terzo. Gli artigli delle dita dei piedi sono robusti e ricurvi. La coda \u00e8 ridotta ad un tubercolo parzialmente nascosto nella pelliccia ed inclusa completamente nell'ampio uropatagio.\nEcolocazione.\nEmette ultrasuoni attraverso il naso sotto forma di impulsi di breve durata e bassa intensit\u00e0 a frequenza modulata con picchi fino a 56\u00a0kHz.\nBiologia.\nComportamento.\nVive solitario od in piccoli gruppi. Si rifugia in grotte, crepacci e vecchie miniere in aree tropicali. Esce dai siti di riposo solo dopo il tramonto. Il suo volo \u00e8 abbastanza lineare. Pu\u00f2 percorrere 1,9\u00a0km per raggiungere le zone dove cacciare. Si spostano stagionalmente in funzione delle condizioni meteorologiche.\nAlimentazione.\nSi nutre di topi, roditori nativi, piccoli marsupiali, altri pipistrelli, uccelli, rettili e anche insetti. Si cala sulla preda dall'alto, la avvolge nelle ali e poi la morde sul collo e sulla testa. Trasporta poi il corpo in un punto elevato.\nRiproduzione.\nGli accoppiamenti avvengono in aprile. Le femmine si aggregano in colonie durante il periodo della gestazione, che termina solitamente con il parto di un solo piccolo. Iniziano a volare dopo 7 settimane. Lo svezzamento avviene solitamente a marzo. Raggiunge la maturit\u00e0 sessuale dopo 2 anni di vita. L'aspettativa di vita in cattivit\u00e0 \u00e8 di 16 anni.\nDistribuzione e habitat.\nQuesta specie \u00e8 diffusa nell'Australia Occidentale centro-occidentale e settentrionale, Territorio del Nord settentrionale, Queensland nord-orientale e sulle isole di Groote Eylandt e Wellesley.\nVive nelle foreste pluviali, savane tropicali, savane alberate, mangrovie ma anche in zone pi\u00f9 aride.\nStato di conservazione.\nLa IUCN Red List, considerata la popolazione poco numerosa (circa 10.000 adulti), diminuita di circa il 10% nelle ultime 3 generazioni e l'areale frammentato, classifica \"M.gigas\" come specie vulnerabile (VU)."}
{"id": "3097418", "revid": "19933", "url": "https://it.wikipedia.org/wiki?curid=3097418", "title": "Castello di Achadun", "text": ""}
{"id": "3097419", "revid": "19933", "url": "https://it.wikipedia.org/wiki?curid=3097419", "title": "Acha-Dun", "text": ""}
{"id": "3097425", "revid": "767487", "url": "https://it.wikipedia.org/wiki?curid=3097425", "title": "Loyal to None", "text": "Loyal to None \u00e8 il primo album solista di Herman Frank, chitarrista tedesco membro di Accept e Victory.\nIl disco \u00e8 stato pubblicato il 27 febbraio 2009 dalla Metal Heaven."}
{"id": "3097429", "revid": "180559", "url": "https://it.wikipedia.org/wiki?curid=3097429", "title": "Basket Massafra", "text": "Basket Massafra \u00e8 stata la principale societ\u00e0 di pallacanestro maschile di Massafra, comune in provincia di Taranto. La societ\u00e0 ha dichiarato fallimento dopo la retrocessione in B dilettanti.\nStoria.\nLa storia del Basket Massafra nasce negli anni '80. Per anni si impegna all'insegnamento della disciplina cestistica ai ragazzi e bambini nell'unico campo da basket allora esistente, quello della scuola elementare \"E. De Amicis\" di Massafra, prima con un campo esterno in asfalto e dopo con uno interno, pi\u00f9 stretto, pavimentato in mattoni.\nIl Basket Massafra nasce ufficialmente il 30 agosto 2010 dalle ceneri della precedente societ\u00e0 denominata \"G.S. Basket Massafra\". L'ex presidente Nino Castiglia aveva infatti deciso di rassegnare le proprie dimissioni e di lasciare la societ\u00e0 nelle mani del sindaco di Massafra Martino Tamburrano. Alla fine di agosto 2010 viene costituita la nuova societ\u00e0, la quale perde la denominazione \"Gruppo Sportivo\", e la squadra viene regolarmente iscritta alla Serie A Dilettanti 2010-2011, al termine della quale retrocede in B dilettanti, dichiarando poi il fallimento per mancanza di fondi.\nAttualmente, a partire dall'ottobre 2011, pochi reduci delle vecchie societ\u00e0 hanno costituito una nuova societ\u00e0 sportiva, la Young Basket Massafra che coinvolge oltre 130 bambini e ragazzi nei diversi corsi di basket e mini-basket, partecipando a diversi campionati."}
{"id": "3097433", "revid": "2151778", "url": "https://it.wikipedia.org/wiki?curid=3097433", "title": "Magna Steyr", "text": "La Magna Steyr Fahrzeugtechnik AG &amp; Co KG \u00e8 un'industria automobilistica con sede a Oberwaltersdorf in Austria, a 171\u00a0km a nord-est di Graz. \u00c8 una controllata del gruppo canadese Magna International, che rilev\u00f2 il settore automobilistico dal gruppo Steyr-Daimler-Puch. Nei suoi stabilimenti vengono prodotte diversi modelli di auto destinati al mercato europeo per conto di varie case automobilistiche.\nStoria.\nLa Magna Steyr AG and Co. KG \u00e8 stata fondata nel 2001, dopo che la Magna International Inc. ha acquisito la maggioranza del gruppo Steyr-Daimler-Puch AG.\nProduzione automobilistica.\nComponenti Meccaniche.\nDifferenziali Posteriori"}
{"id": "3097434", "revid": "228587", "url": "https://it.wikipedia.org/wiki?curid=3097434", "title": "Michael Thomas (disambigua)", "text": ""}
{"id": "3097435", "revid": "339392", "url": "https://it.wikipedia.org/wiki?curid=3097435", "title": "Celtic Pride - Rapimento per Sport", "text": ""}
{"id": "3097436", "revid": "1305772", "url": "https://it.wikipedia.org/wiki?curid=3097436", "title": "Iola (disambigua)", "text": ""}
{"id": "3097437", "revid": "984922", "url": "https://it.wikipedia.org/wiki?curid=3097437", "title": "Vladimir Cuk", "text": ""}
{"id": "3097439", "revid": "1305772", "url": "https://it.wikipedia.org/wiki?curid=3097439", "title": "Irvington", "text": ""}
{"id": "3097440", "revid": "371529", "url": "https://it.wikipedia.org/wiki?curid=3097440", "title": "Trilogy (Frank Sinatra)", "text": "Trilogy \u00e8 un album del crooner statunitense Frank Sinatra, registrato nel 1979 e pubblicato nel 1980. L'album \u00e8 diviso in 3 parti: The Past (Collectibles of The Early Years), The Present (Some Very Good Years) e The Future (Reflectons on the Future in Three Tenses), per un totale di 3 LP. La prima parte dell'album, \"The Past\", \u00e8 arrangiata da Billy May, \"The Present\" da Don Costa e \"The Future\", l'ultima parte dell'album, \u00e8 arragiata da Gordon Jenkins. La versione ristampata in formato compact disc \u00e8 composto da 2\u00a0cd: nel primo sono contenuti \"The Past\" e \"The Present\", mentre nel secondo cd \"The Future\".\nIl disco.\nSinatra rientr\u00f2 il sala di registrazione dopo 6 anni di concerti entusiasmanti in tutto il mondo, e naturalmente volle farlo con qualcosa di molto importante. \"The Past\" contiene 10 brani che aiutarono il giovane Frank nell'ascesa del mondo dello spettacolo, \"The Present\" contiene alcuni brani contemporanei, fra i quali la celeberrima \"Theme from New York, New York\", e \"The Future\" presenta 6 brani che vedevano \"The Voice\" riflettere e scherzare sul futuro accompagnato da un coro celestiale e un cast vastissimo.\nL'album fu nominato per il \"Grammy Award For The Album Of The Year\" e la registrazione di \"Theme From New York, New York\" fu nominata per il Grammy Award per la miglior interpretazione maschile pop e per il Grammy Award di canzone dell'anno.\nRegistrazione.\nL'album fu registrato in 6 sessioni di registrazione. \"The Past\" fu registrato il 17 luglio e il 19 settembre 1979, \"The Present\" fu registrato il 20 agosto e il 3 dicembre 1979, \"The Future\", infine, fu registrato il 17 e il 18 dicembre 1979. Il tutto venne pubblicato nell'inizio del 1980."}
{"id": "3097441", "revid": "834", "url": "https://it.wikipedia.org/wiki?curid=3097441", "title": "Untraceable", "text": ""}
{"id": "3097443", "revid": "30580", "url": "https://it.wikipedia.org/wiki?curid=3097443", "title": "Gran Premio del Sudafrica 1963", "text": "Il Gran Premio del Sudafrica 1963 \u00e8 stato un Gran Premio di Formula 1 disputato il 28 dicembre 1963 sul Prince George Circuit di East London. La gara, ultima del Campionato 1963, fu vinta da Jim Clark, alla guida di una Lotus - Climax.\nGara.\nAl via Clark fu sopravanzato da Brabham, ma gi\u00e0 nel corso del primo passaggio il pilota scozzese riconquist\u00f2 la testa della corsa. Alle sue spalle Gurney sopravanz\u00f2 il compagno di squadra e Surtees, portandosi in seconda posizione. Brabham perse terreno per via di una perdita di potenza; al 43\u00ba passaggio Surtees si ritir\u00f2 per la rottura del motore, cedendo il terzo posto a Hill. Le prime posizioni rimasero invariate fino al traguardo, con Clark che conquist\u00f2 la settima vittoria stagionale davanti a Gurney e Hill; McLaren approfitt\u00f2 del ritiro di Ginther per chiudere al quarto posto, precedendo Bandini e Bonnier."}
{"id": "3097445", "revid": "1305772", "url": "https://it.wikipedia.org/wiki?curid=3097445", "title": "Itasca", "text": ""}
{"id": "3097455", "revid": "525063", "url": "https://it.wikipedia.org/wiki?curid=3097455", "title": "FileZilla Client", "text": ""}
{"id": "3097468", "revid": "287204", "url": "https://it.wikipedia.org/wiki?curid=3097468", "title": "Campionato francese di rugby a 15 2002-2003", "text": "Il Top 16 2002-03 \u00e8 stato vinto per la terza volta in sei anni dallo che ha battuto in finale lo .\nRetrocedettero in Pro D2: Stade montois e B\u00e8gles-Bordeaux mentre vennero promosse il Brive e il Montpellier.\nFormula.\n16 squadre divise in due gironi di 8 con le prime 4 di ogni girone ammesse al poule titolo mentre le altre disputano la poule salvezza.\nPoule titolo: due gironi di 4 squadre con le prime 2 qualificate per le semifinali.\nPoule salvezza: un girone a 8 squadre e le ultime due retrocedono.\nPoule Salvezza.\nLa DNACG (Direction nationale d'aide et de contr\u00f4le de gestion), organo di controllo e gestione dei club della lega nazionale professionistica, ha decretato la retrocessione del B\u00e8gles-Bordeaux in Pro D2 a causa di una grave situazione di inadempienza finanziaria. Bordeux era uno dei 4 club ad aver sempre partecipato al campionato dalla fine della Prima guerra mondiale insieme a Stade toulousain, le SU Agen et l'ASM Clermont. \nLa decisione porter\u00e0 al ripescaggio del B\u00e9ziers."}
{"id": "3097473", "revid": "535450", "url": "https://it.wikipedia.org/wiki?curid=3097473", "title": "Vincenzo Manna", "text": "Biografia.\nDopo la laurea in Stilistica, Metrica Italiana e Retorica all'Universit\u00e0 degli Studi di Firenze, Vincenzo Manna studia presso l'Accademia Nazionale d'Arte Drammatica \"Silvio D'Amico\". Si diploma in regia nel 2009 con uno spettacolo dal titolo \"Fari nella nebbia\", di cui \u00e8 sia autore che regista. Da allora comincia una carriera che lo vede impegnato sia nella regia teatrale che nella scrittura. Nel 2010 vince il Premio Scenario sezione Infanzia, con una rivisitazione cruda e provocatoria della fiaba di \"Hansel e Gretel\". Lo stesso anno, gli viene conferito durante il 53\u00ba Festival dei Due Mondi di Spoleto, il Premio SIAE come miglior nuovo autore italiano. Oltre alla drammaturgia e alla regia teatrale, il suo lavoro comprende anche la traduzione (l'originale adattamento del \"Giulio Cesare\" di William Shakespeare di cui \u00e8 autore insieme al regista Andrea Baracco, rappresenta l'Italia al Globe Theatre di Londra durante le manifestazioni culturali delle Olimpiadi del 2012) e la sceneggiatura (dal suo testo teatrale \"La classe\" \u00e8 tratto nel 2021 il film \"La prima regola\", di cui Vincenzo Manna firma lo script insieme al regista Massimiliano D'Epiro. Nel cast Darko Peri\u0107, Fabrizio Ferracane e Marius Bizau. \nTra gli altri suoi lavori pi\u00f9 importanti: \"Fari nella nebbia\" (2009), testo teatrale finalista al 50\u00ba Premio Riccione, menzione speciale della giuria; \"L'ultima cena\" (2011), testo teatrale finalista al Premio Hystrio 2011; \"Cani\" (2014), testo teatrale 2\u00ba Premio Borrello e Premio Cassinoff; \"Sei donne appassionate\" (2017), regia teatrale realizzata per il Teatro Nazionale Croato Ivan Zajic; \"La classe\" (2018), testo teatrale scritto per Societ\u00e0 per attori, Accademia Perduta Romagna Teatri e Goldenart Production; \"Il Piccolo Principe\" (2019) opera musicale prodotta dal Teatro della Pergola Teatro Nazionale della Toscana; \"Il nodo\" (2020) traduzione e adattamento del testo di Johnna Adams \"Gidion's knot\" per lo spettacolo di Serena Senigaglia con Ambra Angiolini e Ludovica Modugno. \nRiconoscimenti.\nPremio SIAE come miglior giovane autore italiano.\nPremio Scenario Infanzia come autore e regista dello spettacolo \"Hansel e Gretel\"\"\"."}
{"id": "3097486", "revid": "1201880", "url": "https://it.wikipedia.org/wiki?curid=3097486", "title": "Kurse", "text": "Kurse, il cui vero nome \u00e8 Algrim il Forte (\"Algrim the Strong\"), in seguito Valgoth, \u00e8 un personaggio dei fumetti creato da Walt Simonson (testi e disegni) pubblicato dalla Marvel Comics. La sua prima apparizione avviene in \"Thor\" (vol. 1) n. 347 (settembre 1984).\nAbilissimo guerriero degli Elfi Oscuri un tempo fedele a Malekith il Maledetto, dopo essere stato tradito da quest'ultimo e sacrificato nel tentativo di uccidere Thor, Algrim viene resuscitato dall'Arcano venendo trasformato in Kurse, essere inarrestabile e inizialmente mosso unicamente dalla sete di vendetta verso Malekith ma, successivamente, divenuto alleato del regno di Asgard.\nBiografia del personaggio.\nOrigini.\nNato a Svartalfheim, Algrim diviene il migliore guerriero del regno, tanto che gli altri Elfi Oscuri lo soprannominano \"il Forte\" (\"the Strong\"). In virt\u00f9 di ci\u00f2 Malekith il Maledetto, signore degli Elfi Oscuri, lo sceglie per affrontare in duello il \"Dio del Tuono\" asgardiano Thor dopo averlo attirato in trappola nel loro regno prendendo in ostaggio Lorelei. Nonostante, nel corso del combattimento, Algrim riesca a mettere alle strette Thor, per assicurarsi la distruzione dell'asgardiano, Malekith tradisce il suo stesso guerriero e apre una botola sotto l'arena precipitando entrambi i combattenti nella lava. Sebbene Thor riesca a salvarsi grazie a Mjolnir, Algrim precipita nel magma e sopravvive solo grazie alla sua armatura incantata, che lo protegge in parte dal calore non risparmiandogli tuttavia di riportare gravi ustioni su tutto il corpo e uno shock tale da lasciarlo in uno stato di amnesia per cui risulta capace di ricordare unicamente che la causa delle sue sofferenze sia in qualche modo collegata a Thor.\nIl suo ossessivo desiderio di vendetta verso l'asgardiano viene percepito dall'Arcano entit\u00e0 cosmica che, per divertirsi, lo guarisce dalle sue ferite, lo fonde con la sua armatura e lo rende due volte pi\u00f9 forte di Thor conferendogli il nuovo nome di \"Kurse\".\nKurse.\nL'Arcano trasporta poi Kurse sulla Terra dirigendolo verso New York dove si scontra con Beta Ray Bill e i Power Pack prima di riuscire a localizzare Thor e affrontarlo venendo nuovamente potenziato dall'Arcano e trovandosi con una forza pari a quattro volte quella del \"Dio del Tuono\"; durante il combattimento per\u00f2, Kurse recupera la memoria comprendendo che il vero artefice di quanto accadutogli \u00e8 Malekith, motivo per il quale l'Arcano lo teletrasporta a Hel su suggerimento di Thor che, oltre a ritenere che Malekith si trovi l\u00ec, spera in tal modo di frustrare la \"Dea della Morte\" Hela. Non avendo trovato l'ex-padrone, Kurse lo rintraccia nella citt\u00e0 di Asgard nel momento in cui esso si sostituisce a Balder il Coraggioso tramite un'illusione e gli rompe il collo rivelando il suo inganno e uccidendolo.\nNuovamente soggiogato dall'ex-sovrano poich\u00e9 lo aiuti, tramite complesse macchinazioni, a evadere da Hel e ritornare in vita, dopo aver compreso la verit\u00e0 grazie a Thor, Sif, i Tre guerrieri, Jane Foster e Hulk, Kurse riconsegna personalmente Malekith a Hela.\nNel momento in cui Malekith resuscita e si impossessa nuovamente dello \"Scrigno degli Antichi Inverni\" congelando Asgard e tutti i suoi abitanti, Kurse viene inizialmente ipnotizzato affinch\u00e9 torni ad essere un suo servitore e affronti Thor ma, in seguito, si risveglia dalla trance e contribuisce a sconfiggerlo venendo pertanto perdonato per i suoi crimini passati e accettato dagli asgardiani, che gli conferiscono la cittadinanza e il nuovo nome di \"Valgoth\".\nDifensore dei bambini di Asgard.\nDopo aver contribuito a difendere Asgard dalle schiere del demone Surtur, Valgoth viene designato come difensore dei bambini di Asgard, mansione cui adempie tanto fedelmente da arrivare a dare la propria vita per proteggerli durante Ragnar\u01ebk.\nPoteri e abilit\u00e0.\nAlgrim, come tutti gli Elfi Oscuri, possiede forza e resistenza sovrumane, paragonabili a quelle degli Asgardiani, oltre che velocit\u00e0, agilit\u00e0 e riflessi ancora maggiori; grazie alla sua stazza, incredibilmente maggiore rispetto agli standard della sua specie, tali capacit\u00e0 fisiche sono in lui ulteriormente sviluppate. La sua trasformazione in Kurse, gli ha poi conferito un significativo incremento della forza rendendolo prima due e poi quattro volte pi\u00f9 forte di Thor, quantomeno sul piano fisico e, sebbene tenda a prediligere l'uso della forza bruta, \u00e8 in realt\u00e0 un abile combattente sia nel corpo a corpo che con le armi bianche.\nKurse possiede la capacit\u00e0 di percepire e localizzare i suoi nemici anche su grandi distanze nonch\u00e9 di vedere attraverso le illusioni e i travestimenti. La sua armatura, incantata e senziente, gli consente di vedere ogni cosa intorno a lui di modo da anticipare gli attacchi dei nemici inoltre, essendo stata fusa alla sua pelle dall'Arcano, lo rende quasi completamente invulnerabile a eccezione della debolezza condivisa da tutti i suoi simili per gli oggetti di ferro."}
{"id": "3097487", "revid": "196390", "url": "https://it.wikipedia.org/wiki?curid=3097487", "title": "Stade Jacques-Chaban-Delmas", "text": ""}
{"id": "3097492", "revid": "253269", "url": "https://it.wikipedia.org/wiki?curid=3097492", "title": "Eva Gabor", "text": "Eva Gabor era la minore delle tre sorelle Gabor e, tra le tre, era considerata la pi\u00f9 brava come attrice. Di s\u00e9 diceva infatti: \"Sono stata la prima attrice in famiglia e sono ancora l'unica attrice della famiglia. Non dovrei dirlo, ma mi viene spontaneo!\"..\nDelle due sorelle maggiori, in effetti Magda (1914-1997) lavor\u00f2 solo sporadicamente come attrice (un solo film nella natia Ungheria nel 1937 e quattro apparizioni televisive tra il 1953 ed il 1991), mentre Zsa Zsa (1917-2016), pur essendo la pi\u00f9 famosa delle Gabor, \u00e8 considerata il prototipo della \"celebrit\u00e0\" americana, un personaggio popolare pi\u00f9 per la propria irrequieta vita privata che per la pur lunga carriera tra cinema e tv.\nBiografia.\nFiglia di Jansci Tilleman e Vilmos Gabor, i suoi genitori divorziarono nel 1939. Eva Gabor fu la prima della sua famiglia a emigrare negli Stati Uniti. Vi si trasfer\u00ec, infatti, alla fine degli anni trenta col suo primo marito, il medico svedese Eric Drimmer, il quale sarebbe stato l'osteopata di Greta Garbo. Dopo il debutto nel cinema con un piccolo ruolo in \"Forced Landing\" (1941), un film della Paramount Pictures, interpret\u00f2 pochi altri ruoli minori in film degli anni quaranta, iniziando a lavorare anche in televisione dal 1949.\nNegli anni cinquanta, tuttavia, torn\u00f2 spesso sul grande schermo con ruoli da caratterista in importanti produzioni, come il melodramma romantico \"L'ultima volta che vidi Parigi\" (1954) di Richard Brooks, le commedie \"Artisti e modelle\" (1955) di Frank Tashlin, \"L'impareggiabile Godfrey\" (1957) di Henry Koster, \"Gigi\" (1958) di Vincente Minnelli, \"Cominci\u00f2 con un bacio\" (1959) di George Marshall. In quello stesso decennio lavor\u00f2 anche in teatro: tra il 1950 e il 1951 port\u00f2 in scena \"The Happy Hour\", nel 1956 \"Little Glass Clock\" e nel 1958 \"Present Laughter\".\nNel 1965 ottenne il ruolo di protagonista in una \"sit-com\" che sarebbe divenuta popolarissima, \"La fattoria dei giorni felici\", con Eddie Albert. La serie, incentrata sulle tragicomiche disavventure di una coppia dell'alta societ\u00e0 di Manhattan che decide di andare a vivere in campagna, prosegu\u00ec con successo per sei anni, fino al 1971, e per un totale di 170 episodi. Nel 1990 sarebbe stato realizzato un film tv ispirato alla serie, \"Return To Green Acres\", con protagonisti sempre la Gabor e Albert.\nDagli anni sessanta la diva si dedic\u00f2 solo saltuariamente al cinema e intensific\u00f2 le proprie apparizioni televisive, anche in telefilm con altre \"star\" protagoniste, come Dick Powell, Ann Sothern, Lucille Ball. Nel 1963 torn\u00f2 a Broadway per la \"pi\u00e8ce\" teatrale \"Tovarich\". Vi sarebbe tornata vent'anni dopo, nel 1983-1984, per \"You Can't Take It With You\".\nEva Gabor prest\u00f2 la propria voce in tre film della Disney: era, infatti, sua la voce di Duchessa nel celeberrimo cartone animato \"Gli Aristogatti\" (1970), sua la voce di Miss Bianca in \"Le avventure di Bianca e Bernie\" (1977) e \"Bianca e Bernie nella terra dei canguri\" (1990). La sua ultima apparizione sul piccolo schermo fu in un episodio del telefilm \"La legge di Burke\", nel 1994.\nFu anche un'abile e facoltosa donna d'affari: fond\u00f2 e diresse due aziende, una di parrucche (\"The Eva Gabor Wigs\") ed un'altra di cosmetici (\"The Eva Gabor Look\"). Amante di cani e gatti, amica di Audrey Hepburn, era considerata pi\u00f9 affabile rispetto alle sue sorelle, ma al pari di loro ebbe un'intensa vita privata, con ben cinque matrimoni: l'osteopata Eric Drimmer (1939\u20131942); l'uomo d'affari Charles Isaac (1943\u20131949); il medico americano John Williams (1956\u20131957); lo sceneggiatore Richard Brown (1959-1972); Frank Gard Jameson (1973\u20131983). Da tutti i matrimoni, terminati con il divorzio, l'attrice non ebbe figli.\nEva diceva: \"L'amore \u00e8 un gioco a cui possono giocare due persone e vincere entrambe\". Negli ultimi anni di vita, fino alla propria morte, l'attrice visse platonicamente con Merv Griffin, l'uomo che nel 1983 aveva ideato il famoso gioco televisivo \"La ruota della fortuna\".\nEva Gabor mor\u00ec a Los Angeles il 4 luglio 1995, all'et\u00e0 di 76 anni, in seguito ad un incidente occorsole durante una vacanza in Messico: aveva perso l'equilibrio ed era caduta nella sua vasca da bagno. Altre fonti parlarono di avvelenamento da cibo. Ricoverata, aveva accusato anche insufficienza respiratoria e polmonite. A sua madre, Jolie, che nel 1995 aveva ormai 98 anni, non fu mai comunicata la notizia della morte di Eva. L'anziana donna si spense due anni dopo, il 1\u00ba aprile 1997, ignara della scomparsa della figlia minore. Due mesi dopo la dipartita della madre centenaria, il 6 giugno 1997, mor\u00ec anche Magda, a 83 anni, per insufficienza renale. Eva Gabor \u00e8 sepolta nel Westwood Village Memorial Park Cemetery di Westwood, in California.\nDoppiatrici italiane.\nNelle versioni in italiano dei suoi film, \u00e8 stata doppiata da:\nDa doppiatrice \u00e8 sostituita da:"}
{"id": "3097498", "revid": "104458", "url": "https://it.wikipedia.org/wiki?curid=3097498", "title": "Will Brandenburg", "text": "Biografia.\nStagioni 2003-2010.\nBrandenburg risiede a Spokane e ha fatto il suo esordio in gare FIS il 3 dicembre 2002, disputando uno slalom speciale a Park City, senza concluderlo. Ha debuttato in Nor-Am Cup il 24 febbraio 2004 a Big Mountain (39\u00ba in discesa libera) e in Coppa Europa il 14 febbraio 2005 a Sella Nevea (63\u00ba in supergigante). Il 2 gennaio 2007 ha ottenuto la prima vittoria, nonch\u00e9 primo podio, in Nor-Am Cup, nello slalom gigante di Sunday River; il 16 dicembre dello stesso anno ha debuttato in Coppa del Mondo nello slalom gigante dell'Alta Badia, senza per\u00f2 riuscire a concludere la prima manche.\nNel 2010 ha colto il primo podio in Coppa Europa (il 23 gennaio a Bansko in slalom speciale), e ha partecipato ai XXI Giochi olimpici invernali di , in Canada, sua unica presenza olimpica, arrivando 10\u00b0 nella supercombinata. Nella stessa stagione in Nor-Am Cup \u00e8 giunto secondo nella classifica generale e ha vinto quella di combinata.\nStagioni 2011-2016.\nNel 2011 ha ottenuto i primi punti in Coppa del Mondo, il 9 gennaio ad Adelboden (24\u00ba in slalom speciale) e ha esordito ai Campionati mondiali, anche se nella rassegna iridata di Garmisch-Partenkirchen non ha concluso la prova di slalom speciale. Anche due anni dopo, ai Mondiali di Schladming 2013, non \u00e8 arrivato al traguardo, n\u00e9 nello slalom speciale n\u00e9 nella supercombinata. Anche ai Mondiali di Vail/Beaver Creek 2015, suo congedo iridato, non ha completato lo slalom speciale.\nSi \u00e8 ritirato al termine della stagione 2015-2016; la sua ultima gara in Coppa del Mondo \u00e8 stato lo slalom speciale di Kranjska Gora del 15 marzo 2015 e la sua ultima gara in carriera lo slalom speciale dei Campionati statunitensi 2016, il 25 marzo a Sun Valley; in entrambi i casi non ha completato la prova.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante\nGS = slalom gigante\nSL = slalom speciale\nSC = supercombinata\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "3097519", "revid": "76963", "url": "https://it.wikipedia.org/wiki?curid=3097519", "title": "Tristan Rogers", "text": "Biografia.\nSi spos\u00f2 due volte: prima con Barbara Meale dal 1974 al 1984; dal 1995 \u00e8 sposato con Teresa Parkerson ed ha due figli: Sara Jane (1992) e Cale (1996).\n\u00c8 noto in Italia per aver interpretato dal 1981 al 1992 il ruolo di Robert Scorpio nella famosa soap General Hospital.\nNegli anni 80 Tristan ed Emma Samms hanno dato vita a una delle coppie pi\u00f9 famose del daytime di tutti i tempi: Robert e Holly Scorpio.\nUna coppia che ha portato nelle soap l'umorismo e la scommessa di riuscire a rendere non noiosa una coppia felice, senza bisogno di ricorrere a tradimenti e abbandoni.\nQuesta scommessa \u00e8 stata vinta anche grazie all'affiatamento tra Tristan e Emma che, in quel periodo vivano una storia d'amore anche fuori dal set."}
{"id": "3097527", "revid": "809415", "url": "https://it.wikipedia.org/wiki?curid=3097527", "title": "Ip Chun", "text": "Biografia.\nFiglio primogenito di Yip Man, ha iniziato a studiare il Wing Chun con il padre quando aveva sette anni.\nNel 1949, dopo l'insediamento del regime comunista in Cina ( Repubblica popolare cinese), il padre di Chun part\u00ec per Hong Kong; Chun torner\u00e0 all'et\u00e0 di 24 anni a Foshan per continuare gli studi all'universit\u00e0. Chun ha studiato storia cinese, filosofia, poesia, musica tradizionale e Buddismo. Nel 1950, finiti gli studi, Chun scelse di dedicarsi all'insegnamento. Oltre a insegnare storia cinese, musica e scienza, Chun ha anche aiutato il Chinese Foshan Entertainment Department nell'allestire spettacoli di opera lirica. Durante questo periodo, \u00e8 stato premiato come \"La persona con il maggior potenziale nell'arte cinese\", premio per la sua ricerca nella musica. Tuttavia, nel 1962, a causa della Rivoluzione Culturale, Chun e suo fratello minore Ip Ching, sono stati costretti a lasciare Foshan e trasferirsi a Hong Kong, dove si riunirono con il padre. \nA Hong Kong, Chun ha lavorato come contabile e giornalista, continuando a praticare il Wing Chun alla sera, dopo il lavoro, sotto l'autorevole tutela del padre. In conformit\u00e0 con i desideri del padre, dal 1965, Chun ha partecipato attivamente al progetto e poi alla fondazione ufficiale della Wing Chun Athletic Association (WCAA) nel 1968 come membro fondatore. Durante i primi tre anni dell'associazione, Chun ha assunto il ruolo di tesoriere e fu poi nominato come presidente. \nNel 1967, Chun inizia ad insegnare Wing Chun a Hong Kong. Alcuni dei suoi primi studenti, come Leung Chung-wai e Ho Kay Ho Kay, furono determinanti per la creazione e lo sviluppo della Wing Chun Ip Chun Academy, scuola che vanta tre decenni di storia, e vede ancora Chun nel ruolo di presidente. Il padre di Chun mor\u00ec il 2 dicembre 1972; una settimana prima di morire, Yip Man affid\u00f2 a Chun le riprese per il filmato che ritraeva Maestro Man nell'esecuzione delle sue forme di Siu Nim Tao, Chum Kiu e Muk Yan Jong in modo da lasciare ai posteri un'importantissima testimonianza di maestria. \nChun \u00e8 instancabile e attivissimo nel mantenere viva l'eredit\u00e0 di suo padre, ed \u00e8 stato scelto nel 2014 come erede del patrimonio dello stile Wing Chun Kung Fu. Ip Chun ha insegnato e tenuto seminari in molte citt\u00e0, tra cui paesi come l'Inghilterra e gli Stati Uniti. Chun ha ricevuto una borsa di studio (FSMA) dalla Compagnia di Arti Marziali del Regno Unito, per introdurre il primo corso di laurea in arti marziali nel mondo, dal suo Fondatore e Presidente Prof. Eugenio de Silva Ph.D., FRSA nel 2000.\nIp Chun ha continuato ad insegnare il Wing Chun ai suoi discepoli e, dopo aver istituito la \"Ip Chun Wing Chun Kuen Martial Arts Association\" nel 1992, qualifica gli istruttori degni di diventare Shifu per poter insegnare il Wing Chun a studenti provenienti da tutto il mondo. \nIp Chun ancora oggi, ad oltre novanta anni di et\u00e0, insegna con passione e perizia a molti studenti nella sua scuola ad Hong Kong."}
{"id": "3097528", "revid": "767487", "url": "https://it.wikipedia.org/wiki?curid=3097528", "title": "Chiamami Salom\u00e8", "text": "Chiamami Salom\u00e8 \u00e8 un film drammatico del 2005 diretto da Claudio Sestieri e uscito nelle sale il 9 maggio 2008. \u00c8 una versione attualizzata di \"Salom\u00e8\", dramma di Oscar Wilde.\nTrama.\nErode \u00e8 un boss napoletano che gestisce il \"The Last Emperor\", un locale malfamato, ed Erodiade \u00e8 la sua viziosa compagna. Salom\u00e8 \u00e8 una giovane, immatura e bella ragazza, desiderata da tanti uomini tra i quali il patrigno Erode. Giovanni \u00e8 un contestatore tenuto in prigionia dagli amici di Erode che inizia a leggere i testi sacri fino a perdere il senno diventando \"il profeta\".\nLa passione e gli intrighi tra i diversi personaggi costruiscono un intreccio di drammi personali e di tragedie."}
{"id": "3097529", "revid": "767487", "url": "https://it.wikipedia.org/wiki?curid=3097529", "title": "Canzoniere della Biblioteca Vaticana", "text": "Il Canzoniere della Biblioteca Vaticana (in portoghese Cancioneiro da Vaticana) \u00e8 uno dei tre canzonieri che raccolgono le cantigas della poesia medievale galiziano-portoghese. Il suo nome \u00e8 dovuto al fatto di essere stato scoperto nel 1840 ca. da Fernando Wolf nella Biblioteca Vaticana, a Roma. \u00c8 un codice di 228 fogli numerati, che contiene un totale di 1205 \"cantigas\" (databili al XIII-XIV secolo), attribuite a un centinaio di autori diversi. Nel manoscritto viene rilevata l'esistenza di due amanuensi: uno ha copiato le poesie e l'altro vi aggiunse i nomi degli autori. Le \"cantigas\" appartengono ai tre generi principali della lirica galiziano-portoghese: \nAnche se i testi erano concepiti per essere cantati, non vi \u00e8 nessuna notazione musicale, n\u00e9 lo spazio lasciato per tale scopo.\nSimilmente al Canzoniere Colocci-Brancuti, pu\u00f2 essere datato agli inizi del secolo XVI. Si ipotizza che entrambi siano copia di un codice precedente, il quale pu\u00f2 essere stato compilato da Pietro del Portogallo, conte di Barcelos, nella prima met\u00e0 del secolo XIV."}
{"id": "3097533", "revid": "2048388", "url": "https://it.wikipedia.org/wiki?curid=3097533", "title": "Ed Boon", "text": "Ha lavorato per oltre 15 anni nella societ\u00e0 Midway, ora lavora per la Warner Bros. Interactive Entertainment.\nHa una societ\u00e0 chiamata NetherRealm Studios ed \u00e8 il produttore esecutivo della serie Mortal Kombat.\nBiografia.\nEd Boon si \u00e8 laureato presso l'Universit\u00e0 dell'Illinois a Urbana-Champaign in matematica e scienze informatiche.\nHa collaborato insieme a John Tobias alla creazione della serie Mortal Kombat, un videogame del genere picchiaduro.\nOltre al videogioco i due hanno collaborato alla realizzazione di film e show televisivi sempre basati sull'omonimo videogioco.\nBoon \u00e8 generalmente accreditato come capo programmatore e Tobias come capo progettista.\nHa prestato la sua voce ad alcuni personaggi del videogame ed \u00e8 alla posizione 100 della classifica di IGN \"Top 100 creatori di giochi\", considerando la sua partecipazione alla serie Mortal Kombat."}
{"id": "3097554", "revid": "599013", "url": "https://it.wikipedia.org/wiki?curid=3097554", "title": "Szilvia T\u00f6r\u00f6k", "text": "Playmaker di 173\u00a0cm della Nazionale ungherese, ha giocato nella massima serie italiana con Priolo.\nCarriera.\nHa disputato due campionati europei giovanili e le qualificazioni per l'Europeo 2011 con la sua nazionale. In patria ha avuto una lunga carriera con FTC Diego, MKB Sopron, Szevi\u00e9p Szeged e MiZo P\u00e9cs, con cui ha disputato varie edizioni di Eurolega ed Eurocoppa.. Ha vinto un titolo nazionale in patria.\nStatistiche.\nPresenze e punti nei club.\n\"Statistiche aggiornate al 30 giugno 2010\""}
{"id": "3097555", "revid": "287204", "url": "https://it.wikipedia.org/wiki?curid=3097555", "title": "Szilvia Torok", "text": ""}
{"id": "3097579", "revid": "1241702", "url": "https://it.wikipedia.org/wiki?curid=3097579", "title": "CONAI", "text": ""}
{"id": "3097616", "revid": "109029287", "url": "https://it.wikipedia.org/wiki?curid=3097616", "title": "Federazione internazionale dei diritti umani", "text": "La Federazione Internazionale dei Diritti Umani (FIDH) \u00e8 stata creata nel 1922 su iniziativa di alcune organizzazioni nazionali europee, comprese le leghe dei diritti umani francese e tedesca. FIDH raggruppa 164 organizzazioni nazionali di difesa dei diritti umani in oltre 100 paesi. Ren\u00e9 Cassin e Paul Boncour, due dei maggiori leader di FIDH, parteciparono alla stesura della Dichiarazione universale dei diritti umani e difensore dei diritti umani.\nLa sede principale \u00e8 a Parigi.\nLe principali attivit\u00e0 di FIDH.\nMobilitare la comunit\u00e0 internazionale.\nFIDH lavora con organizzazioni intergovernative quali le Nazioni Unite, l'Unione europea, il Consiglio d'Europa, l'Organizzazione per la sicurezza e la cooperazione in Europa, l'Organizzazione degli Stati americani, l'UNESCO e l'organizzazione per l'Africa unita e con le loro rappresentanze permanenti a Ginevra, Bruxelles, Strasburgo, Banjul ecc.\nPrevenire le violazioni e supportare la societ\u00e0 civile.\nFIDH organizza seminari e workshop per la difesa dei diritti umani. Quando le circostanze lo permettono, partecipano a queste sessioni anche i rappresentanti delle autorit\u00e0 locali ed i responsabili per l'applicazione della legge.\nVigilare e allertare.\nFIDH organizza missioni d'inchiesta e di osservazione giudiziaria con un triplice scopo:\nInformare, denunciare, proteggere.\nFIDH reagisce alle violazioni delle libert\u00e0 fondamentali portandole immediatamente all'attenzione di tutta l'opinione pubblica mondiale e mobilitando le sue associazioni membri, le istituzioni regionali e internazionali, i mass media."}
{"id": "3097623", "revid": "352448", "url": "https://it.wikipedia.org/wiki?curid=3097623", "title": "Cancioneiro da Vaticana", "text": ""}
{"id": "3097640", "revid": "599013", "url": "https://it.wikipedia.org/wiki?curid=3097640", "title": "Cantigas de Santa Mar\u00eda", "text": ""}
{"id": "3097646", "revid": "115861015", "url": "https://it.wikipedia.org/wiki?curid=3097646", "title": "Typhoid Mary (personaggio)", "text": "Typhoid Mary conosciuta anche come Mutante Zero, il cui vero nome \u00e8 Mary Alice Walker, \u00e8 un personaggio dei fumetti, creato da Ann Nocenti (testi) e da John Romita Jr. (disegni), pubblicato dalla Marvel Comics. La sua prima apparizione \u00e8 in \"Daredevil\" (vol. 1) n. 254 (maggio 1988).\nTyphoid Mary \u00e8 una mutante, nemica ed ex amante di Devil. Dotata di un basso livello di poteri psionici (tra cui la telecinesi) e caratterizzata da una grave forma di malattia mentale, ha iniziato a lavorare nel crimine organizzato come assassina.\nIl personaggio \u00e8 ispirato a Mary tifoide, una donna portatrice sana di tifo che negli anni 20 contagi\u00f2 oltre 30 persone di cui almeno tre morirono in seguito all'infezione.\nAssieme a Kingpin e Bullseye, \u00e8 una dei peggiori nemici di Daredevil, ed \u00e8 anche rivale di Elektra.\nBiografia del personaggio.\nMary ha un passato da prostituta, e la sua carriera da supercriminale ebbe inizio per causa di un giovane Matt Murdock. Dopo aver causato la morte di Fixer (il malavitoso che assassin\u00f2 suo padre) e aver picchiato e ucciso i suoi scagnozzi, Matt insegu\u00ec uno scagnozzo superstite fino al bordello dove Mary lavorava. Qui Mary e le sue compagne si coalizzarono contro il ragazzo, assalendolo furiosamente. Colto dal panico e cercando disperatamente di difendersi, Matt scagli\u00f2 accidentalmente Mary fuori da una finestra. Sopravvisuta miracolosamente alla caduta, la donna giur\u00f2 a s\u00e9 stessa di non permettere mai pi\u00f9 a nessun uomo di farle ancora del male. Fu cos\u00ec che inizi\u00f2 la propria attivit\u00e0 di supercriminale, adottando lo pseudonimo di \"Typhoid Mary\".\nMary Walker ha altre due personalit\u00e0 in aggiunta a quella apparentemente normale: Typhoid Mary e Bloody Mary. La sua personalit\u00e0 dominante, per l'appunto \"Mary Walker\" \u00e8 timida, pacifica e tranquilla, \"Typhoid Mary\" \u00e8 avventurosa, lussuriosa e violenta, mentre \"Bloody Mary\" \u00e8 brutale, sadica e misandrica, con un odio feroce verso tutti gli uomini. In un'occasione, Mary sostenne di possedere una quarta personalit\u00e0, in seguito perduta.\nTyphoid Mary fu una delle pedine di Kingpin, ed ebbe un tumultuoso rapporto di amore/odio con Devil prima di ritirarsi dalle scene del crimine. Attraverso l'ipnosi, le personalit\u00e0 anormali e psicotiche di Typhoid Mary e Bloody Mary furono represse dalla coscienza di Mary Walker, dandole cos\u00ec la possibilit\u00e0 di condurre una vita normale e permettendole perfino di diventare la star di una soap opera. Mentre lottava per mantenere le sue personalit\u00e0 multiple sotto controllo, strinse amicizia con Mary Jane Watson ma la personalit\u00e0 Bloody Mary fin\u00ec per riemergere attaccando Spider-Man. In seguito, Bloody Mary cominci\u00f2 a dare la caccia e ad uccidere tutti gli uomini che avevano commesso abusi domestici.\nDeadpool.\nA un certo punto, Mary fu internata in un istituto di igiene mentale. Mary Walker assunse Deadpool per ucciderla mentre Typhoid Mary assunse Deadpool per liberarla e Bloody Mary assunse gli Animus per continuare a uccidere fuori dal manicomio. Deadpool sconfisse gli Animus ma si rifiut\u00f2 di uccidere Mary Walker. Ci\u00f2 consent\u00ec a Typhoid Mary di prendere il controllo.\nTyphoid Mary e Deadpool intrapresero insieme alcune avventure, tra cui un viaggio a New York per affrontare Devil e vendicarsi di lui per aver causato la caduta che per poco non la uccise. Dopo la caduta di Kingpin dal potere, fin\u00ec per un certo periodo in coma. Al suo risveglio riprese la sua attivit\u00e0 di assassina.\nHouse of M.\nTyphoid Mary appare come un assassino di Wilson Fisk.\nMutant X.\nNella realt\u00e0 Mutant X, Typhoid Mary \u00e8 membro dei Vendicatori.\nPoteri e abilit\u00e0.\nTyphoid Mary \u00e8 una mutante e possiede un certo numero di poteri psionici (tra cui la telecinesi e la pirocinesi, grazie alla quale pu\u00f2 appiccare fuoco a persone e oggetti semplicemente guardandoli). Come \"Mutante Zero\", Mary appare in possesso delle stesse capacit\u00e0 psioniche utilizzata da entrambe, \"Typhoid Mary\" e \"Bloody Mary\". Non \u00e8 noto se i poteri posseduti da questa personalit\u00e0 sono pi\u00f9 forti di quelli della personalit\u00e0 \"Bloody Mary\", ma da alcuni scontri emergerebbe che lo siano. Mary appare molto abile nelle arti marziali e nell'uso delle armi bianche."}
{"id": "3097650", "revid": "1494169", "url": "https://it.wikipedia.org/wiki?curid=3097650", "title": "Alfred Hitchcock presenta", "text": ""}
{"id": "3097663", "revid": "110157", "url": "https://it.wikipedia.org/wiki?curid=3097663", "title": "Museo delle miniere di mercurio del Monte Amiata", "text": "Il Museo delle miniere di mercurio del Monte Amiata \u00e8 un museo situato nel centro storico di Santa Fiora (GR), all'interno del Palazzo Sforza Cesarini. \nStoria.\nNato nel 1998 inizialmente come esposizione temporanea per ricordare gli anni dell'attivit\u00e0 mineraria nella zona del Monte Amiata, \u00e8 stato definitivamente inaugurato come museo permanente il 13 agosto 2002. Voluta dall'amministrazione comunale e dall'associazione \"Minatori per il museo\", con allestimento progettato dall'architetto Alessandra Giglioni, l'esposizione si pone come obiettivo quello di informare, testimoniare e ricordare il passato minerario del Monte Amiata, documentando con oggetti e immagini le tecniche di estrazione del mercurio, l'organizzazione del lavoro e le vicende sociali inerenti alla condizione lavorativa dei minatori. Dal 2005 \u00e8 inserito nel Sistema museale Amiata grossetano e nella rete provinciale \"Musei di Maremma\", oltre che nel parco nazionale delle miniere del Monte Amiata. A partire dal 2008 il museo si \u00e8 dotato di un'ampia collezione di minerali provenienti prevalentemente dal centro Italia e soprattutto dalle provincie minerarie toscane. Dal 2010 il museo partecipa insieme all'Acquedotto del Fiora e alla Provincia di Grosseto ad un progetto di ripopolamento della peschiera con la trota macrostigma (\"Salmo cettii\").\nEdificio.\nIl museo delle miniere di mercurio \u00e8 allestito al piano terra del Palazzo Sforza Cesarini, in piazza Garibaldi, nei locali che un tempo ospitavano le cucine e le stanze di servizio dei nobili proprietari. Il palazzo \u00e8 stato costruito intorno al 1575 nel luogo dove sorgeva l'originaria rocca aldobrandesca di Santa Fiora, ed \u00e8 caratterizzato da strutture murarie in pietra, dove si aprono finestre rettangolari e, al pian terreno, una serie di porte ad arco tondo. Nello stesso edificio \u00e8 inoltre ospitato anche il Comune.\nSale espositive.\nIl museo si articola in sei sale arredate con minerali, oggetti e strumenti di lavoro, e con ventidue pannelli che illustrano e approfondiscono una serie di tematiche di carattere storico, tecnico, antropologico e sociale, legate al mondo delle miniere sul Monte Amiata.\nLa prima sala (pannelli 1-4), dove sono situati anche la biglietteria e il bookshop, illustra il territorio del Monte Amiata in cui si \u00e8 sviluppata l'industria mineraria, con carte geologiche e un plastico che riproduce i luoghi d'estrazione del cinabro. Un altro pannello fornisce al visitatore un excursus cronologico sulla storia estrattiva, partendo sin dal periodo preistorico e dalla civilt\u00e0 etrusca: sono esposti reperti ritrovati nel corso di scavi archeologici, quali picconi, asce e mazze, a testimonianza che i giacimenti erano conosciuti fin dal III millennio a.C. (antiche tracce di lavorazioni minerarie sono state trovate nei pressi delle miniere del Cornacchino, di Cortevecchia, Siele, Solforate e Morone).\nLa seconda sala (pannelli 5-9) \u00e8 volta a documentare l'evoluzione delle tecniche estrattive e degli strumenti utilizzati nel lavoro in miniera: si parla quindi dei sistemi di coltivazione (sistema per gradoni dritti, sistema per fette orizzontali montanti, quello per fette orizzontali discendenti, per sottolivelli o per lunghe fronti); dei lavori di abbattimento, ripiena, armamento, ventilazione e illuminazione; dell'organizzazione e la gestione del lavoro, con le categorie di operai (minatore, manovale, vagonista, locomotorista, imbocchino e arganista, stradino, tubaio, campionista, fuochino, meccanico, ripienista, perforatore, palista). Altri pannelli continuano l'itinerario cronologico avviato nella sala precedente illustrando la storia delle miniere amiatine dal Medioevo fino ai tempi moderni.\nLa terza sala (pannelli 10-11) \u00e8 dedicata all'estrazione del cinabro e alle donne e i bambini che erano incaricati di selezionare il minerale da mandare ai forni. Inoltre funge anche da saletta video \u2013 viene proiettato un interessante documentario sulle miniere e la societ\u00e0 amiatina tra il XIX e il XX secolo \u2013 e sono esposti numerosi strumenti del mestiere del minatore: il piccone, la sega a telaio, l'ascia, il martello perforatore, gli elmetti, le medagliette per i vagoni, la pala, il medagliere degli operai, la lampada ad acetilene, la maschera antipolvere, la maschera ad aria compressa e vari altri. Da questa sala si accede in pi\u00f9 ad un'altra piccola stanza, in cui \u00e8 stata allestita una discenderia con galleria, per ricostruire fedelmente un ambiente interno della miniera.\nLa quarta (pannelli 12-14) e la quinta sala (pannelli 15-20), situate entrambe al piano superiore, approfondiscono le caratteristiche fisico-chimiche del mercurio, l'influenza economica del mercurio sul mercato (produzione, vendita), per poi arrivare ad illustrare le conseguenze del lavoro in miniera nella vita dei minatori, come frane, esplosioni, ma anche malattie (idrargirismo, ipoacusia da rumore, silicosi, chiamata inizialmente \"cornacchite\"), e l'ambiente sociale dei sindacati, degli scioperi e delle lotte per la tutela dei lavoratori. Infine la visita giunge al termine con la storia contemporanea: cinque pannelli raccontano della chiusura delle miniere e della bonifica e recupero ambientale messi in atto per valorizzare i siti minerari. Nelle due sale \u00e8 esposta dal 2008 una significativa collezione di minerali, donata al museo da Maria Cappelletti, in ricordo del marito Virio Boschini; dal 2011 sono presenti anche le collezioni di Simone Beccari e Adorno Franceschelli. Da qui si accede anche ai laboratori multimediali.\nLa sesta sala (pannelli 21-22) \u00e8 un piccolo corridoio situato nuovamente al piano terra, alle spalle della biglietteria. Gli ultimi due pannelli offrono al visitatore un elenco completo delle miniere amiatine, con tutti i dati storici e geografici: la miniera del Cornacchino (Castell'Azzara), attiva dal 1872 al 1921; la miniera del Reto o di Montebuono (Sorano), 1886-1929; la miniera delle Solforate Schwarzenberg (Castell'Azzara), 1852-1940; la miniera dell'Abetina, o Argus (Piancastagnaio), 1917-1982; la miniera del Morone (Castell'Azzara), 1850-1982; la miniera di Abbadia San Salvatore, 1847-1982; la miniera di Pietrineri o di Bagni San Filippo (Castiglione d'Orcia), 1902-1979; la miniera di Bagnore (Santa Fiora-Arcidosso), 1920-1976; la miniera di Cortevecchia (Semproniano), 1898-1971; la miniera di Cerreto Piano (Scansano), 1898-1971; la miniera di Monte Labbro o Banditella (Arcidosso-Santa Fiora-Roccalbegna), 1919-1976; la miniera del Siele (Castell'Azzara-Piancastagnaio), 1846-1982; la miniera delle Solforate (Piancastagnaio), 1883-1982."}
{"id": "3097674", "revid": "1543377", "url": "https://it.wikipedia.org/wiki?curid=3097674", "title": "Parrocchie della diocesi di Padova", "text": "Le parrocchie della diocesi di Padova sono 459 e sono distribuite in comuni e frazioni appartenenti alle provincie di Padova, Belluno, Treviso, Venezia e Vicenza.\nVicariati.\nLa diocesi \u00e8 organizzata in una trentina di vicariati.\nNegli anni novanta i vicariati vennero raggruppati in dieci zone pastorali:\nOggi tali raggruppamenti non sono pi\u00f9 utilizzati, se non nell'ambito dell'Azione Cattolica.\nVicariato della Cattedrale.\nComprende le parrocchie del centro storico di Padova. La popolazione del territorio ammonta a 35.193 unit\u00e0.\nVicariato di Abano Terme.\nComprende le parrocchie dei comuni di Abano Terme, Battaglia Terme, Galzignano Terme, Montegrotto Terme e Torreglia e della frazione Tramonte di Teolo; non vi \u00e8 compresa la parrocchia della frazione Feriole di Abano Terme (vic. di Teolo). La popolazione del territorio ammonta a 44.512 unit\u00e0.\nVicariato dell'Arcella.\nSito web\nComprende le parrocchie del comune di Padova a nord del centro. La popolazione del territorio ammonta a 49.940 unit\u00e0.\nVicariato di Asiago.\nComprende le parrocchie dei comuni di Asiago, Foza, Gallio, Roana e Rotzo. La popolazione del territorio ammonta a 13.837 unit\u00e0.\nVicariato del Bassanello.\nComprende le parrocchie del comune di Padova a sudovest del centro. La popolazione del territorio ammonta a 33.000 unit\u00e0.\nVicariato di Caltrano.\nSito ufficiale\nComprende le parrocchie dei comuni di Caltrano, Carr\u00e8, Chiuppano, Cogollo del Cengio, Lastebasse, Piovene Rocchette e Valdastico; non vi appartiene la parrocchia della frazione Forni di Valdastico (diocesi di Vicenza). La popolazione del territorio ammonta a 20.442 unit\u00e0.\nVicariato di Campagna Lupia.\nSito web\nComprende le parrocchie dei comuni di Campagna Lupia e Camponogara e delle frazioni Bojon e Santa Maria Assunta di Campolongo Maggiore. La popolazione del territorio ammonta a 22.265 unit\u00e0.\nVicariato di Cittadella.\nSito web\nComprende le parrocchie dei comuni di Cassola, Cittadella e Rossano Veneto e delle frazioni Onara di Tombolo e Sant'Anna Morosina di San Giorgio in Bosco; non vi sono comprese le parrocchie delle frazioni Facca di Cittadella, Santa Croce Bigolina di Cittadella, San Giuseppe di Cassola e San Zeno di Cassola (diocesi di Vicenza). La popolazione del territorio ammonta a 34.231 unit\u00e0.\nVicariato dei Colli.\nComprende le parrocchie dei comuni di Cervarese Santa Croce, Cinto Euganeo, Lozzo Atestino, Rovolon, Teolo e Vo'; non sono comprese le parrocchie della frazioni Monteortone, Monterosso e Tramonte di Teolo (vic. di Abano Terme). La popolazione del territorio ammonta a 27.441 unit\u00e0.\nVicariato del Conselvano.\nSito web\nComprende le parrocchie dei comuni di Agna, Anguillara Veneta, Arre, Bagnoli di Sopra, Bovolenta, Candiana, Cartura, Conselve, Terrassa Padovana e Tribano; non vi sono comprese le parrocchie delle frazioni Brusadure e San Lorenzo di Bovolenta (vic. del Piovese). La popolazione del territorio ammonta a 39.541 unit\u00e0.\nVicariato di Crespano del Grappa.\nComprende le parrocchie dei comuni di Borso del Grappa (TV) e Romano d'Ezzelino (VI) e delle frazioni Crespano del Grappa di Pieve del Grappa (TV) e Liedolo di San Zenone degli Ezzelini (TV). La popolazione del territorio ammonta a 25.088 unit\u00e0.\nVicariato di Dolo.\nComprende le parrocchie dei comuni di Dolo, Fiesso d'Artico e Pianiga e della frazione Caltana di Santa Maria di Sala. La popolazione del territorio ammonta a 33.989 unit\u00e0.\nVicariato di Este.\nComprende le parrocchie dei comuni di Baone, Carceri, Este, Ospedaletto Euganeo, Ponso, Sant'Urbano, Vighizzolo d'Este e Villa Estense; non vi appartiene la parrocchia della frazione Schiavonia di Este (vic. di Monselice). La popolazione del territorio ammonta a 34.442 unit\u00e0.\nVicariato di Legnaro.\nComprende le parrocchie dei comuni di Legnaro, Polverara, Ponte San Nicol\u00f2, Sant'Angelo di Piove di Sacco e Saonara; non vi \u00e8 compresa la parrocchia della frazione Celeseo di Saonara e Sant'Angelo di Piove di Sacco (vic. di Vigonovo). La popolazione del territorio ammonta a 37.661 unit\u00e0.\nVicariato di Limena.\nComprende le parrocchie dei comuni di Campo San Martino, Curtarolo, Limena e Villafranca Padovana. La popolazione del territorio ammonta a 27.936 unit\u00e0.\nVicariato di Lusiana.\nComprende le parrocchie dei comuni di Lusiana Conco e Salcedo e delle frazioni Crosara di Marostica, Mure di Colceresa, Pradipaldo di Marostica, San Giorgio di Perlena di Fara Vicentino, San Luca di Marostica e Valle San Floriano di Marostica; non vi \u00e8 compresa la parrocchia della frazione Covolo di Lusiana Conco. La popolazione del territorio ammonta a 9.664 unit\u00e0.\nVicariato di Maser\u00e0 di Padova.\nSito web\nComprende le parrocchie dei comuni di Albignasego, Casalserugo, Due Carrare e Maser\u00e0 di Padova. La popolazione del territorio ammonta a 46.012 unit\u00e0. \nVicariato di Monselice.\nComprende le parrocchie dei comuni di Arqu\u00e0 Petrarca, Barbona, Boara Pisani, Granze, Monselice, Pernumia, Pozzonovo, San Pietro Viminario, Sant'Elena, Solesino, Stanghella e Vescovana e della frazione Schiavonia di Este. La popolazione del territorio ammonta a 51.830 unit\u00e0.\nVicariato di Montagnana-Merlara.\nComprende le parrocchie dei comuni di Borgo Veneto, Casale di Scodosia, Castelbaldo, Masi, Megliadino San Vitale, Merlara, Montagnana, Piacenza d'Adige e Urbana. La popolazione del territorio ammonta a 33.230 unit\u00e0.\nVicariato di Montegalda.\nComprende le parrocchie dei comuni di Grisignano di Zocco, Mestrino, Montegalda, Montegaldella e Veggiano; non vi sono comprese le parrocchie delle frazioni Colz\u00e8 di Montegalda e Poiana di Granfion di Grisignano di Zocco (diocesi di Vicenza). La popolazione del territorio ammonta a 20.814 unit\u00e0.\nVicariato del Piovese.\nComprende le parrocchie dei comuni di Arzergrande, Brugine, Campolongo Maggiore (VE), Codevigo, Cona (VE), Correzzola, Piove di Sacco e Pontelongo e delle frazioni Brusadure e San Lorenzo di Bovolenta e Valli di Chioggia (VE); non vi sono comprese le parrocchie delle frazioni Bojon e Santa Maria Assunta di Campolongo Maggiore (vic. di Campagna Lupia) e della localit\u00e0 Foresto di Cona (diocesi di Chioggia). La popolazione del territorio ammonta a 55.227 unit\u00e0.\nVicariato di Quero-Valdobbiadene.\nComprende le parrocchie dei comuni di Alano di Piave, Quero Vas, Segusino e Valdobbiadene; non vi sono comprese le frazioni Marziai (parrocchia di Lentiai, diocesi di Vittorio Veneto) e Carpen (parrocchia di Sanzan, diocesi di Belluno-Feltre) di Quero Vas. La popolazione del territorio ammonta a 17.776 unit\u00e0.\nVicariato di San Giorgio delle Pertiche-Villanova.\nComprende le parrocchie dei comuni di Borgoricco, Campodarsego, San Giorgio delle Pertiche, Santa Giustina in Colle, Villa del Conte e Villanova di Camposampiero, delle frazioni Caselle de' Ruffi e Sant'Angelo di Santa Maria di Sala e la parrocchia di San Marco in Camposampiero; non vi sono comprese le parrocchie delle frazioni Abbazia Pisani di Villa del Conte (diocesi di Treviso) e Reschigliano di Campodarsego (vic. di Vigodarzere). La popolazione del territorio ammonta a 50.709 unit\u00e0.\nVicariato di San Giuseppe.\nComprende le parrocchie del comune di Padova ad ovest del centro. La popolazione del territorio ammonta a 50.460 unit\u00e0.\nVicariato di San Prosdocimo.\nComprende le parrocchie del comune di Padova a sudest del centro. La popolazione del territorio ammonta a 38.850 unit\u00e0.\nVicariato di Selvazzano Dentro.\nComprende le parrocchie dei comuni di Rubano, Saccolongo e Selvazzano Dentro; non vi appartiene la parrocchia della frazione Feriole di Selvazzano Dentro (vic. di Lozzo Atestino-Teolo). La popolazione del territorio ammonta a 39.470 unit\u00e0.\nVicariato di Thiene.\nSito web\nComprende le parrocchie dei comuni di Calvene, Fara Vicentino, Lugo di Vicenza, Thiene, Zan\u00e8 e Zugliano e della localit\u00e0 Covolo di Lusiana Conco; non vi appartiene la parrocchia della frazione San Giorgio di Perlena di Fara Vicentino (vic. di Lusiana). La popolazione del territorio ammonta a 43.126 unit\u00e0.\nVicariato di Torre.\nSito web\nComprende le parrocchie dei sobborghi a nord-est di Padova. La popolazione del territorio ammonta a 23.510 unit\u00e0.\nVicariato di Valstagna-Fonzaso.\nSito web\nComprende le parrocchie dei comuni di Arsi\u00e8, Enego, Fonzaso, Pove del Grappa, Solagna, Valbrenta e della frazione Campese di Bassano del Grappa. La popolazione del territorio ammonta a unit\u00e0.\nVicariato di Vigodarzere.\nComprende le parrocchie dei comuni di Cadoneghe e Vigodarzere e della frazione Reschigliano di Campodarsego. La popolazione del territorio ammonta a 33.103 unit\u00e0.\nVicariato di Vigonovo.\nComprende le parrocchie dei comuni di Foss\u00f2, Stra e Vigonovo. La popolazione del territorio ammonta a 27.298 unit\u00e0.\nVicariato di Vigonza.\nComprende le parrocchie dei comuni di Noventa Padovana e Vigonza. La popolazione del territorio ammonta a 27.765 unit\u00e0.\nUnit\u00e0 pastorali.\nAlcune parrocchie sono raggruppate in unit\u00e0 pastorali."}
{"id": "3097680", "revid": "121419879", "url": "https://it.wikipedia.org/wiki?curid=3097680", "title": "Barone Greenwich", "text": "Il titolo di Barone Greenwich \u00e8 un titolo che venne creato per la prima volta nel 1767 per Lady Caroline Townshend, come prosecuzione del titolo ricevuto da suo padre, gi\u00e0 Duca di Greenwich. Dal momento che entrambi i suoi figli la precedettero nella morte il titolo si estinse alla morte di Carolina.\nIl titolo venne ricreato nel 1947 per il principe consorte Filippo, come titolo sussidiario a quello di Duca di Edimburgo ed a quello di Conte di Merioneth. Egli assunse questo titolo dal suo matrimonio con la principessa Elisabetta, poi regina col nome di Elisabetta II."}
{"id": "3097684", "revid": "1543377", "url": "https://it.wikipedia.org/wiki?curid=3097684", "title": "Miss Barbados", "text": "Miss Barbados \u00e8 il nome di due distinti concorsi di bellezza attraverso i quali vengono scelte le rappresentanti di Barbados per Miss Universo (\"Miss Universo Barbados\") e Miss Mondo (\"Miss Mondo Barbados\")."}
{"id": "3097691", "revid": "633110", "url": "https://it.wikipedia.org/wiki?curid=3097691", "title": "Carro armato superpesante", "text": "I carri armati superpesanti sono dei carri armati di enormi dimensioni e grande peso, generalmente oltre le 75 t.\nProgetti per questi carri sono stati iniziati pi\u00f9 volte, con l'intenzione di creare un veicolo invincibile per lo sfondamento delle linee nemiche senza il pericolo di essere bloccato. Tuttavia solo pochi esemplari sono stati prodotti, e non ci sono dati chiari che indicano la loro partecipazione ad azioni di combattimento. Questi veicoli da combattimento furono progettati durante la prima guerra mondiale, la seconda guerra mondiale e la guerra fredda.\nStoria.\nI primi esempi risalgono alla prima guerra mondiale, quando gli inglesi progettarono la loro Flying Elephant (\"elefante volante\") o il Mendeleev Rybinsk per attraversare qualunque potenziale difesa. Durante la seconda guerra mondiale tutte le potenze maggiori partorirono dei progetti e prototipi di carri superpesanti per impieghi speciali.\nAdolf Hitler proponeva le \"armi per la vittoria\" e sosteneva progetti quale il carro Maus da 188\u00a0t, e gli enormi Landkreuzer P. 1000 Ratte da \u00a0t e Landkreuzer P-1500 Monster da \u00a0t. Gli inglesi, i sovietici e gli americani costruirono tutti dei prototipi funzionanti simili allo Jagdtiger, ma nessuno di questi fu usato in combattimento in quanto il bisogno di simili armi era estremamente limitato.\nL'idea di carri superpesanti fu meno sviluppata in seguito alla guerra, tranne che nell'Unione Sovietica, dove alcuni prototipi di carri relativamente pesanti furono testati per un ipotetico campo di battaglia nucleare. Questi potrebbero essere considerati superpesanti secondo gli standard sovietici, i quali ponevano come doti pi\u00f9 importanti le dimensioni ridotte e il basso peso, ma in verit\u00e0 non pesavano molto di pi\u00f9 dei carri standard inglesi e statunitensi del periodo."}
{"id": "3097696", "revid": "6923", "url": "https://it.wikipedia.org/wiki?curid=3097696", "title": ".50-70 Government", "text": "La .50-70 Government era una munizione bordata a percussione centrale da fucile in uso presso l'Esercito statunitense sino al tardo '800 e primi del '900. \nEra la cartuccia a polvere nera per il fucile Springfield Trapdoor e venne rimpiazzata successivamente nel 1873 dalla cartuccia .45-70 Government e poi dalla .30-06 per il fucile Springfield M1903 (basato sul Krag-Jorgensen). Commercialmente era indicata con il nome \".50-70-450\", cio\u00e8:\nOggi non \u00e8 pi\u00f9 in produzione, quindi il peso del proiettile pu\u00f2 essere variato se caricato a mano."}
{"id": "3097697", "revid": "767487", "url": "https://it.wikipedia.org/wiki?curid=3097697", "title": "Francisco Correa de Arauxo", "text": "Biografia.\nLe notizie biografiche su questo compositore andaluso sono scarse e spesso confuse. Figlio di un artigiano ottenne il suo primo lavoro di organista presso la chiesa di San Salvador a Siviglia all'et\u00e0 di 15 anni nel 1599, posto che mantenne fino al 1636. Nel 1608 viene ordinato sacerdote. Nel 1630 \u00e8 arrestato e imprigionato per breve periodo a causa di alcune dispute con il collegio sacerdotale di Siviglia, che ebbero esito a lui sfavorevole. Per questo e altri motivi a noi sconosciuti desider\u00f2 chiedere lo spostamento in altre citt\u00e0 spagnole senza per\u00f2 riuscirvi fino al 1636. Fu dunque prima a Jaen per 4 anni e poi dal 1640 nella cattedrale di Segovia, dove rimase per 14 anni, morendo nel 1654 in estrema povert\u00e0.\nLa musica.\nTutte le composizioni arrivate ai nostri tempi sono contenute nel saggio \"\"Libro de tientos y discursos de musica practica, y theorica de organo intitulado Facultad organica\" chiamato anche semplicemente \"Facultad organica\" (\"L'abilit\u00e0 organistica\"\"), pubblicato ad Alcal\u00e1 de Henares nel 1626. Si tratta di 69 composizioni, 62 delle quali sono dei \"tientos\", ordinate per progressiva difficolt\u00e0 e precedute da una breve trattazione stilistica e musicale secondo l'uso dell'epoca. Tutte queste composizioni sono scritte per organo, strumento del quale il nostro autore era virtuoso.\nLe sue opere presentano tutti i caratteri tipici della musica spagnola dell'epoca e ne sono la massima rappresentazione, raccogliendo l'eredit\u00e0 delle composizioni di Antonio de Cabez\u00f3n; scritte spesso per strumenti a temperamento mesotonico, hanno ritmi particolari originari della sola Spagna, presentano abbellimenti e figurazioni virtuosistiche precipue dell'epoca e del luogo dove sono state scritte."}
{"id": "3097702", "revid": "1543377", "url": "https://it.wikipedia.org/wiki?curid=3097702", "title": "Miss Belize", "text": "Miss Belize \u00e8 il nome di due distinti concorsi di bellezza attraverso i quali vengono scelte le rappresentanti del Belize per Miss Universo (\"Miss Universo Belize\") e Miss Mondo (\"Miss Mondo Belize\")."}
{"id": "3097703", "revid": "336956", "url": "https://it.wikipedia.org/wiki?curid=3097703", "title": "Carro superpesante", "text": ""}
{"id": "3097704", "revid": "73843", "url": "https://it.wikipedia.org/wiki?curid=3097704", "title": "Rifugio Segavecchia", "text": "Il rifugio Segavecchia \u00e8 situato a 912\u00a0m s.l.m. nell'Appennino Tosco-Emiliano in provincia di Bologna.\nIl nome non allude, come pu\u00f2 sembrare all'immaginario popolare, al rituale romagnolo della Segavecchia, ma si riferisce invece alla vecchia segheria (oggi non pi\u00f9 esistente) azionata dall'acqua del vicino torrente Silla.\nIl rifugio \u00e8 raggiungibile da Monteacuto delle Alpi ed \u00e8 un ottimo punto di partenza per escursioni verso il Corno alle Scale e il monte La Nuda."}
{"id": "3097718", "revid": "163270", "url": "https://it.wikipedia.org/wiki?curid=3097718", "title": "Francisco Correa de Araujo", "text": ""}
{"id": "3097726", "revid": "336956", "url": "https://it.wikipedia.org/wiki?curid=3097726", "title": "Carro armato super-pesante", "text": ""}
{"id": "3097727", "revid": "1488558", "url": "https://it.wikipedia.org/wiki?curid=3097727", "title": "Ada de Warenne", "text": "Era la figlia di Guglielmo di Warenne, II conte di Surrey e Elisabetta, e pronipote di Enrico I di Francia. Divenne madre di due re di Scozia, Malcolm IV e Guglielmo I.\nMatrimonio e maternit\u00e0.\nAda ed Enrico si sposarono in Inghilterra nel 1139. Come parte della dote di matrimonio, alla nuova contessa Ada furono concessi privilegi su Haddington e su altre parti dell'East Lothian. Si dice che Haddington, che in precedenza era la sede di un thegn, fosse il primo burgh reale di Scozia, fondato dal suocero della contessa Ada, Davide I di Scozia, il quale lo possedeva con la chiesa ed un mulino.\nIn rapida successione morirono sia il marito che re Davide, nel 1152 e nel 1153 rispettivamente. Dopo la morte di Enrico, sepolto presso l'abbazia di Kelso, re David prepar\u00f2 il nipote a succedergli, ed a Scone, il 27 maggio 1153, il dodicenne fu dichiarato Malcolm IV, re degli Scoti. Dopo l'incoronazione, Malcolm insedi\u00f2 il fratello Guglielmo quale Conte di Northumbria (nonostante questa terra fosse stata ritornata a re Enrico II d'Inghilterra da Malcolm nel 1157), e la giovane contessa vedova si ritir\u00f2 presso le proprie terre di Haddington.\nMarted\u00ec 9 dicembre 1165, re Malcolm mor\u00ec all'et\u00e0 di 25 anni senza lasciare eredi. La madre stava in quel periodo cercando di fargli sposare Costanza, figlia di Conan III (duca di Bretagna, Conte di Rennes e conte di Nantes), ma Malcolm mor\u00ec prima che il matrimonio potesse essere celebrato.. Una delle figlie di Ada, Margherita di Huntingdon (1140 \u2013 1201), si spos\u00f2 due volte:\nDopo la morte del fratello, il figlio minore di Ada, Guglielmo, divenne re all'et\u00e0 di 22 anni. Guglielmo il Leone divenne il pi\u00f9 longevo re degli Scoti fino all'unione delle corone del 1603.\nPatrona della Chiesa.\nOrdini religiosi si insediarono ad Haddington fin dai tempi antichi. Tra loro i Frati neri (giunti in Scozia nel 1219) e la Chiesa dei Frati grigi (giunti in Scozia nel regno di Alessandro II), che divennero famosi come \"Lucerna Laudoniae\" (lampada di Lothian). Il terreno su cui edificarono era stato concesso da re Davide I di Scozia al priore di St. Andrews (cui apparteneva il patronato della chiesa di Haddington). Davide I concesse anche ai monaci di Dunfermline \"unam mansuram\" di Haddington, ed ai monaci di Haddington, pieni diritti \"in burgo meo de Hadintun\".\nAda dedic\u00f2 il proprio tempo alle opere pie, migliorando i possedimenti della chiesa di Haddington, dove risiedeva. La contessa Ada concesse terre a sud ed a ovest del Tyne nei pressi dell'unico guado per miglia, per fondare un convento di Monache Cistercensi (\"monache bianche\") dedicato a Maria, in cui fu creato il Burgh di Nungate, i cui resti sono tuttora visibili nella parrocchia di San Martino. Oltre al convento don\u00f2 anche le terre di Begbie, a Garvald e Keith Marischal ed altre concessioni temporanee. Miller, comunque, afferma che si limit\u00f2 a \"fondare ed arricchire un convento \"presso l'abbazia di Haddington\"\" e che \"Haddington, come propriet\u00e0 della Corona, pass\u00f2 a suo figlio Guglielmo il Leone dopo la sua morte\".\nSede di Haddington.\nSecondo le iscrizioni contenute nella citt\u00e0 di Haddington, la residenza della contessa Ada si trovava nei pressi degli odierni uffici comunali e della Corte dello Sceriffo. La contessa Ada mor\u00ec nel 1178, e si crede essere stata sepolta sul posto. Le terre che aveva ricevuto in dote tornarono di propriet\u00e0 reale e si dice che la moglie di Guglielmo il Leone, Ermengarda de Beaumont, abbia dormito nella casa della contessa Ada per procreare il futuro Alessandro II. Miller afferma che il futuro re nacque ad Haddington nel 1198, \"nel palazzo di Haddington\"."}
{"id": "3097728", "revid": "19933", "url": "https://it.wikipedia.org/wiki?curid=3097728", "title": "Adeline de Varenne", "text": ""}
{"id": "3097729", "revid": "729019", "url": "https://it.wikipedia.org/wiki?curid=3097729", "title": "Adrien Maurice de Noailles", "text": "Biografia.\nFiglio di Anne Jules di Noailles e della contesa di Bournoville, eredit\u00f2 il titolo ducale da suo padre nel 1708, alla morte di questi. Sua sorella Marie Victoire spos\u00f2 Luigi Alessandro di Borbone-Francia, conte di Tolosa e figlio illegittimo di Luigi XIV e Grande Ammiraglio di Francia.\nIl terzo duca di Noailles intraprese come molti nobili del suo tempo (e come era tradizione nella sua famiglia) la carriera militare, non prendendo per\u00f2 servizio attivo ma accettando l'onorario grado di colonnello di cavalleria, avuto grazie alla sua alta posizione sociale, e passando molti anni alla corte di Luigi XIV. Nonostante non avesse mai veramente esercitato fino ad allora la professione militare, si distinse per le sue capacit\u00e0 di stratega durante la guerra di successione spagnola come ufficiale del duca di Villars.\nDal 1715 al 1718 fu presidente del Consiglio delle Finanze; partecip\u00f2 attivamente come incaricato personale di Luigi XIV (genero del re polacco Stanislao I) alle guerra di successione polacca, e nel 1734 fu elevato al prestigiosissimo grado di Maresciallo di Francia. Serv\u00ec anche durante la guerra di successione austriaca come comandante in capo dell'esercito francese nel 1743; perse per\u00f2 la battaglia di Dettingen contro l'esercito alleato comandato da Giorgio II di Gran Bretagna in persona, dal feldmaresciallo britannico John Dalrymple, II conte di Stair, dal principe Leopoldo Filippo d'Arenberg e Wilhelm Reinhard von Neipperg, ma riusc\u00ec ad ottenere alcuni successi sugli austriaci in Lorena e a far indietreggiare le truppe nemiche oltre il Reno, salvando cos\u00ec la Francia dall'invasione.\nNell'aprile 1744 fu nominato Ministro degli Affari Esteri e riusc\u00ec a concludere una pace separata con la Gran Bretagna, impegnata su fronte scozzese dalla ribellione del 1745, che Noailles aveva anche in parte finanziata. Inoltre intervenne in molte occasioni nella diplomazia europea.\nNel 1702 era stato insignito dell'Ordine del Toson d'oro e nel 1711 era divenuto Grande di Spagna e nel 1724 cavaliere dell'Ordine dello Spirito Santo;\nMatrimonio.\nSpos\u00f2, il 31 marzo 1698, Fran\u00e7oise Charlotte d'Aubign\u00e9, figlia di Charles d'Aubign\u00e9. Ebbero sei figli:"}
{"id": "3097730", "revid": "336956", "url": "https://it.wikipedia.org/wiki?curid=3097730", "title": "Carro super-pesante", "text": ""}
{"id": "3097732", "revid": "28592", "url": "https://it.wikipedia.org/wiki?curid=3097732", "title": "Monteacuto delle Alpi", "text": ""}
{"id": "3097735", "revid": "610351", "url": "https://it.wikipedia.org/wiki?curid=3097735", "title": "Miss Bolivia", "text": "Miss Bolivia \u00e8 un concorso di bellezza femminile, che si tiene ogni anno in Bolivia, dal quale vengono scelte ogni anno le rappresentanti della nazione per i concorsi internazionali di Miss Universo, Miss Mondo, Miss International e Miss Terra. Il concorso \u00e8 stato istituito nel 1959, ed \u00e8 organizzato da Gloria Su\u00e1rez de Limpias dal 1979. Sino ad oggi nessuna rappresentante boliviana ha mai vinto il titolo di Miss Mondo o Miss Universo."}
{"id": "3097738", "revid": "465169", "url": "https://it.wikipedia.org/wiki?curid=3097738", "title": "Andrea Iannilli", "text": "Carriera.\nDopo aver svolto le giovanili nella Stella Azzurra Roma, inizia un lungo girovagare per l'Italia.\nNell'estate 2014 firma con la Fortitudo Bologna, e al termine del campionato si laurea campione della serie B, conquistando l'accesso al successivo campionato di A2 con la compagine bolognese. Riconfermato per la stagione successiva, ed entrato nel cuore dei tifosi bolognesi per l'impegno e la dedizione, perde minutaggio per incomprensioni col coach Matteo Boniciolli, e il 1 gennaio 2016 si accorda per finire la stagione al Derthona Basket di Tortona.\nNell'estate 2016 si accorda con la Vis Nova Basket Roma in serie B, e nel gennaio 2017 passa in A2 alla seconda squadra della capitale, l'Eurobasket Roma, allenata da Davide Bonora, affiancando grandi giocatori del calibro di Alex Righetti, Matteo Malaventura, Tony Easley e Micheal Deloach.\nNell'estate 2017 riparte dalla serie B, accordandosi con Cerignola, ma l'esperienza dura solo pochi mesi, e in seguito passa in A2 alla Pallacanestro Orzinuovi.\nTerminata l'esperienza in terra bresciana, si sposta di poco, accasandosi a Pavia (serie B), tenendo ottime medie, con quasi 12 punti a partita e ricevendo a gennaio 2019 la chiamata dell'Olimpia Matera, squadra con ambizioni di risalire in serie A2.\nNell'estate del 2019, scende in serie C Gold Lazio, con la Virtus Pontinia, ma poco prima di Natale, rescinde il contratto col club laziale e il 9 gennaio 2020, fa ritorno nel campionato di serie B, accordandosi con Montecatini Basket. \nNell'estate 2020, avendo conseguito la laurea in fisioterapia, decide di trasferirsi nel paese della moglie, in Croazia, dove a Zara apre il suo studio personale, chiamato Studio Eleven, in onore del suo numero di maglia e di quello del suocero Stojko Vrankovi\u0107. "}
{"id": "3097742", "revid": "767487", "url": "https://it.wikipedia.org/wiki?curid=3097742", "title": "Stowe Open 1979", "text": "Lo Stowe Open 1979 \u00e8 stato un torneo di tennis giocato sul cemento. \u00c8 stata la 2\u00aa edizione del Stowe Open, che fa parte del Colgate-Palmolive Grand Prix 1979. Si \u00e8 giocato a Stowe negli USA, dal 12 al 19 agosto 1979.\nCampioni.\nSingolare.\n Jimmy Connors ha battuto in finale Mike Cahill 6\u20130, 6\u20131\nDoppio.\n Mike Cahill / Steve Krulevitz hanno battuto in finale Anand Amritraj / Colin Dibley 3\u20136, 6\u20133, 6\u20134"}
{"id": "3097745", "revid": "2014155", "url": "https://it.wikipedia.org/wiki?curid=3097745", "title": "Margherita di Borbone-Dampierre", "text": "Origine.\nMargherita, sia secondo la \"Histoire du Bourbonnais et des Bourbons qui l'ont poss\u00e9d\u00e9, Volume 1\", che gli \"Etude sur la chronologie des sires de Bourbon, Xe-XIIIe siecles\", era figlia del Signore di Borbone, Arcimbaldo VIII e di Beatrice di Montlu\u00e7on, figlia di Arcimbaldo signore di Montlu\u00e7on e di una figlia di Dreux di Mello Signore di Saint-Bris.&lt;br&gt;Arcimbaldo VIII di Borbone, secondo la \"Chronica Albrici Monachi Trium Fontium\", era il figlio primogenito del connestabile di Champagne, signore di Dampierre e Montlu\u00e7on e signore di Borbone, Guido II e della moglie, la dama di Borbone, Matilde I, che sempre secondo la \"Chronica Albrici Monachi Trium Fontium\", era figlia dell'erede della signoria di Borbone, Arcimbaldo di Borbone e della moglie, che, sia secondo la \"Histoire du Bourbonnais et des Bourbons qui l'ont poss\u00e9d\u00e9, Volume 1\", che gli Etude sur la chronologie des sires de Bourbon, Xe-XIIIe siecles, era Alice di Borgogna.\nBiografia.\nIl 22 settembre 1232, come ci conferma la cronaca di Alberic de Trois-Fontaines, Margherita (\"Margaretam filiam Erchenbaldi de Borbona\") spos\u00f2 il conte di Champagne Tebaldo IV (\"comes Campaniensis Theobaldus\"), che, secondo Goffredo di Villehardouin, nel suo \"Chronicles of the Crusades\" (non consultato), Tebaldo era l'unico figlio maschio del conte di Champagne, Tebaldo IIIe di Bianca di Navarra, che, secondo il \"Nobiliario de D. Pedro Conde de Barcelos hijo del Rey D. Dionis de Portugal\" Bianca era figlia del re di Navarra Sancho VI \"il Saggio\" e Sancha di Castiglia, figlia del re di Le\u00f3n e Castiglia, Alfonso VII e di Berenguela di Barcellona; secondo il documento n\u00b0 2232 della \"Layettes du Tr\u00e9sor des Chartes II\", il contratto di matrimonio, tra Margherita (\"Margareta, dicti Archambaldi filia\") e Tebaldo (\"Theobaldus Campanie et Brie comes palatinus\" ) era stato stipulato nel marzo 1232.\nPer Tebaldo erano le terze nozze dopo la prima moglie, Gertrude di Dagsbourg (\"Gertrudem comitissam de Daburc\") (1205 - 1225), vedova del duca di Lorena, Teobaldo I, ed unica figlia ed erede di Alberto II di Dasbourg e Metz, come ci conferma ancora la \"Chronica Albrici Monachi Trium Fontium\" (matrimonio annullato: Alberic de Trois-Fontaines ci narra che Gertrude fu ripudiata, mentre il \"Richeri Gesta Senoniensis Ecclesi\u00e6 IV\", oltre a confermare il matrimonio ci dice che Tebaldo ripudi\u00f2 la moglie per via della sua sterilit\u00e0 e che Gertrude, in terze nozze spos\u00f2 Simone di Leiningen); la seconda moglie, Agnese di Beaujeu (\u2020 1231), sorella di Umberto V di Beaujeu e figlia di Guiscardo IV signore di Beaujeu (\"Agnetem sororem Humberti filiam Wichardi de Belloioco\") e di Sibilla di Hainaut (\"Agnetis matre que dicta est Sibilia\"), precisando inoltre che Agnese era cugina di Luigi IX il Santo (\"consobrinam scilicet domani Ludovici\") e sua compagna di giochi alla corte di Parigi.&lt;br&gt;Ancora Alberic de Trois-Fontaines, ricorda la morte di Agnese (\"Agnes comitissa Campanie\") l'11 luglio 1231 (\"1231 V Id Jul\"), precisando che fu tumulata a Chiaravalle, nella cappella dei conti di Fiandra, zii di sua madre (\"in Clarevalle in capella comitis Flandrie matris sue avunculi\").\nNel 1234 Tebaldo, il 7 aprile, dopo la morte del fratello di sua madre Bianca, il re di Navarra, Sancho VII il Forte, fu scelto come re dai navarresi ricevette la corona di Navarra.\nSuo padre, Arcimbaldo VIII, mor\u00ec il 23 agosto 1242 a Cognat, nei suoi feudi; secondo altri mor\u00ec combattendo in Guienna, a Cognac.&lt;br&gt;Arcimbaldo gli succedette nella Signoria di Borbone, come Arcimbaldo IX.\nMargherita, rimasta vedova, nel 1253, suo marito, Tebaldo mor\u00ec a Pamplona, nel 1253, al ritorno di uno dei suoi viaggi in Champagne; secondo gli \"Obituaires de Sens Tome I.1, Eglise cath\u00e9drale de Sens, Obituaire du xiii si\u00e8cle\", Tebaldo (\"Theobaldus illustris rex Navarre et comes Campanie\") mor\u00ec il 1\u00ba maggio (\"Kal Mai\"); invece, secondo le \"Cor\u00f3nicas\" Navarras (non consultate), mor\u00ec l'8 luglio a Pamplona, dove fu tumulato nella cattedrale di Santa Maria di Pamplona. Gli succedette il figlio, Tebaldo, e Margherita divenne reggente del regno di Navarra e della contea di Champagne, in nome del figlio maggiore, Tebaldo, di circa 13 anni, e resse il governo sino alla sua morte, infatti il documento n\u00b0 XVI, datato agosto 1253 dei \"Documents des archives de la Chambre des Comptes de Navarre\", cita Margherita (\"dona Margarita\") come regina di Navarra e contessa palatina di champagne e di Brie (\"reyna de Navarra, de Campayna et de Bria condessa palatina\") ed il documento n\u00b0 574 del \"Cartulaire de Hugues de Chalon (1220-1319)\", Margherita si cita come regina di Navarra e contessa palatina di champagne e di Brie (\"royne de Navarre, de Champaigne et de Brye conteste palatine\").\nMargherita mor\u00ec nel 1256; secondo gli \" Obituaires de Sens Tome I.2, Chapelle Saint-Blaise, \u00e0 Provins\", Margherita (\"Margarita regina\") mor\u00ec il 29 marzo; invece, secondo le \"Cronache di Navarra\" () (non consultate), mor\u00ec 12 aprile a Provins, Brie, Francia. Il suo corpo fu inumata all'abbazia di Clairvaux.\nFigli.\nMargherita diede al marito Tebaldo sei figli:"}
{"id": "3097746", "revid": "109648690", "url": "https://it.wikipedia.org/wiki?curid=3097746", "title": "Compianto sul Cristo morto (Signorelli)", "text": "Il Compianto sul Cristo morto \u00e8 un dipinto a tempera su tavola (270x240 cm) di Luca Signorelli, databile al 1502 e conservato nel Museo diocesano di Cortona. \nStoria.\nStando al racconto vasariano, nell'estate del 1502 Signorelli, in via di conclusione degli affreschi della Cappella di San Brizio nel Duomo di Orvieto, ricevette la notizia della morte del figlio Antonio, nel fiore dell'et\u00e0 ed avviato alla stessa carriera del padre, durante la peste che infuriava a Cortona. Allora il padre, recatosi al cospetto del figlio, fece spogliare il cadavere e \"con grandissima constanza d'animo, senza piangere o gettar lacrima lo ritrasse, per vedere sempre che volesse, mediante l'opera delle sue mani quella che la natura gli aveva dato e tolto la nimica fortuna\" (edizione del 1568).\nIl soggetto sarebbe stato poi usato nel \"Compianto\" per la chiesa di Santa Margherita di Cortona, che stilisticamente \u00e8 vicino agli affreschi orvietani; a fine dell'anno Signorelli ne affresc\u00f2 una copia autografa sempre nel Duomo di Orvieto. \nNon \u00e8 detto comunque che l'aneddoto sia vero, soprattutto nel quadro dell'esaltazione ideale della vita degli artisti nell'opera vasariana, soprattutto trattandosi del pittore che, nel suo disegno letterario, era destinato a prefigurare la vicenda del \"divino\" Michelangelo. \nDescrizione e stile.\nLa tavola \u00e8 ambientata ai piedi della croce, con un nutrito gruppo di personaggi raccolti attorno al corpo appena deposto di Ges\u00f9, sdraiato in terra e sostenuto dalla Madonna svenente, da una donna che gli bacia la mano e dalla Maddalena che gli sorregge le gambe allargando le braccia in un gesto di disperazione. Tutt'intorno si vedono le pie donne, Giovanni apostolo che incrocia le mani in un triste lamento e due uomini che discorrono tenendo i chiodi e la corona di spine. In primo piano si vedono un teschio, tipico memento mori del Calvario, e un martello usato per inchiodare Ges\u00f9. Alcuni dettagli macabri accrescono l'intensit\u00e0 espressiva della scena, come il rivolo di sangue che cola dalla base della croce.\nSullo sfondo, ai lati della tipica apertura paesistica di una citt\u00e0 affacciata su un lago, si svolgono le scene della Crocifissione e della Resurrezione.\nL'opera mostra un \"drammatico affollamento\", con un concerto espressivo di emotivit\u00e0 nei personaggi che lascia comunque campo a qualche divagazione narrativa (i due uomini coi simboli della Passione), e alla curiosit\u00e0 psicologica nel campionario di atteggiamenti e attitudini dei personaggi raccolti attorno al corpo esanime di Cristo. Si va dalla tristezza alla disperazione, dalla preoccupazione all'angoscia, dall'accettazione allo stupore. \nUna certa sovrabbondanza \u00e8 legata alle decorazioni dorate, soprattutto dei sontuosi abiti, che puntualizzano la disponibilit\u00e0 di Signorelli a incedere in operazioni di \"esibizionismo artigiano\" per accontentare il gusto della committenza di provincia.\nPredella.\nL'opera \u00e8 dotata di predella, raffigurante quattro episodi degli eventi anteriori alla Passione: \"Orazione nell'orto, Ultima cena, Cattura di Cristo\" e \"Flagellazione\". In queste tavolette lo stile \u00e8 pi\u00f9 sbrigativo, eseguite probabilmente dalla bottega su disegno del maestro.\nPredella del \"Compianto sul Cristo morto\""}
{"id": "3097750", "revid": "767487", "url": "https://it.wikipedia.org/wiki?curid=3097750", "title": "Lollipop (Candyman)", "text": "Lollipop (Candyman) \u00e8 un singolo del gruppo musicale bubblegum pop Aqua, pubblicato il 10 novembre 1997 dall'etichetta discografica Universal.\nIl brano \u00e8 stato scritto da S\u00f8ren Rasted, Claus Norreen, Ren\u00e9 Dif, Lene Nystr\u00f8m, Peter Hartmann e Jan Langhoff e prodotto da Rasted, Norreen, Johnny Jam e Delgado ed \u00e8 stato estratto come singolo dal primo disco del gruppo, \"Aquarium\".\nIl singolo, contenente come b-side la canzone \"Good Morning Sunshine\", gi\u00e0 presente nell'album e successivamente a sua volta ripubblicata come singolo, ha riscosso un discreto successo commerciale."}
{"id": "3097754", "revid": "124179422", "url": "https://it.wikipedia.org/wiki?curid=3097754", "title": "Stato di Deseret", "text": "Lo Stato di Deseret fu un territorio temporaneo degli Stati Uniti, proposto nel 1849 da coloni della Chiesa di Ges\u00f9 Cristo dei Santi degli Ultimi Giorni (o mormoni) insediati a Salt Lake City. \nLo Stato provvisorio esistette per poco meno di due anni ma non fu mai riconosciuto dagli Stati Uniti. Il nome deriva dalla parola giaredita per \"ape mellifera\" nel \"Libro di Mormon\".\nStoria.\nProposta di creazione.\nQuando i pionieri mormoni si stabilirono nella valle del Lago Salato, vicino al Gran Lago Salato, nel 1847, desiderarono creare una nazione riconosciuta dagli Stati Uniti.\nInizialmente Brigham Young, il presidente della chiesa, volle che fosse riconosciuto lo status di Territorio e mand\u00f2 John Milton Bernhisel a est, a Washington D.C. con una petizione per lo status territoriale. Quando California e Nuovo Messico stavano per entrare negli Stati Uniti con il titolo di stati, Young cambi\u00f2 idea e decise di proporre una petizione per la creazione di uno Stato.\nNel marzo 1849, capendo che non avevano abbastanza tempo per seguire la normale procedura, Young ed un gruppo di Anziani della chiesa stilarono una costituzione ispirata a quella dell'Iowa, dove i mormoni si erano precedentemente insediati, e invi\u00f2 l'atto legislativo e la costituzione a Washington con un secondo messaggero.\nTerritorio di Deseret.\nLo Stato provvisorio era un progetto audace, che comprendeva molti territori ceduti dal Messico agli Stati Uniti dopo la guerra con il Messico, terminata nel 1848.\nLa zona rivendicata dai mormoni si estendeva all'incirca nell'area tra la Sierra Nevada e le Montagne Rocciose e dal confine con il Messico fino al Territorio dell'Oregon, comprese le aree costiere della California del sud con Los Angeles e San Diego. Era incluso anche tutto il bacino del Colorado.\nTutti questi territori erano all'epoca disabitati o ospitavano piccole comunit\u00e0 di mormoni, in quanto solo la California del nord era abitata a causa dei giacimenti di oro. Inoltre il territorio sterile non era favorevole alle piantagioni e quindi alla schiavit\u00f9.\nLa proposta sembr\u00f2 irrealizzabile al Congresso americano, anche perch\u00e9 c'erano controversie riguardo alla poligamia praticata all'epoca dai mormoni. Nel 1849, comunque, il presidente Zachary Taylor, per evitare crisi o tensioni a occidente, invi\u00f2 il suo agente John Wilson a ovest con la proposta di unire Stato di Deseret e California per diminuire il numero di stati nell'Unione e rafforzare cos\u00ec il potere centrale.\nGoverno.\nIn mancanza di altre autorit\u00e0, il Grande Bacino fu sotto il controllo dello Stato di Deseret. Furono tenute tre sessioni dell'Assemblea Generale, un parlamento bicamerale, che nel 1850 nomin\u00f2 dei giudici e stil\u00f2 un codice di leggi. Furono istituite delle tasse sui liquori e sulle propriet\u00e0 e fu vietato il gioco d'azzardo. Fu creata una milizia a partire dai resti e dall'organizzazione della Legione Nauvoo.\nInizialmente ci furono sei contee, che coprivano solo le valli abitate.\nBandiera dello Stato di Deseret.\nSecondo molte descrizioni, la bandiera di Deseret era simile all'attuale bandiera dello Utah, anche se furono utilizzate altre leggere varianti per dimensioni e tonalit\u00e0 di colori. Nell'attuale bandiera dello Utah sono ripresi il disegno dell'alveare e la data di arrivo dei pionieri mormoni, il 1847, posta sopra la data di creazione del moderno Stato dello Utah (1896).\nCreazione del Territorio dello Utah.\nNel settembre del 1850, come deciso nel compromesso dello stesso anno, fu creato il Territorio dello Utah con un atto del Congresso, che incorporava solo la porzione settentrionale dello Stato di Deseret.\nIl 3 febbraio 1851, Brigham Young divenne il primo governatore del Territorio dello Utah. Il 4 aprile l'Assemblea Generale di Deseret fece passare la risoluzione per il dissolvimento dello Stato di Deseret. Il 4 ottobre, il parlamento territoriale dello Utah adott\u00f2 le leggi in vigore nello Stato di Deseret.\nQuando la ferrovia un\u00ec l'ovest all'est e scoppi\u00f2 la febbre dell'oro in California, l'idea di uno Stato mormone venne infine abbandonata a causa delle migrazioni, anche se tutt'oggi i mormoni sono una forte parte della popolazione nello Utah, nell'Idaho, in Arizona, nel Wyoming e nel Colorado."}
{"id": "3097755", "revid": "298229", "url": "https://it.wikipedia.org/wiki?curid=3097755", "title": "Samantha Warriner", "text": "Carriera.\nSi \u00e8 laureata campionessa del mondo di aquathlon nel 2004 a Madeira e nel 2009 a Gold Coast.\nNel 2005 ha vinto le gare di coppa del mondo di Amburgo e di Ishigaki.\nL'anno successivo ha vinto la medaglia d'argento ai Giochi del Commonwealth di Melbourne alle spalle della campionessa uscente, l'australiana Emma Snowsill, e davanti alla connazionale Andrea Hewitt. Nello stesso anno ha vinto la gara di coppa del mondo di Salford ed \u00e8 arrivata 3\u00aa sia a Edmonton che a Ishigaki.\nNel 2007 ha vinto le gare di coppa di Vancouver e di Tiszaujvaros.\nNel 2008 si \u00e8 aggiudicata altre due gare di coppa del mondo, rispettivamente quella di Huatulco e quella di Tongyeong. Nello stesso anno, ha vinto la medaglia di bronzo ai mondiali di Vancouver del 2008 con un tempo di 2:02:32; gara vinta dalla britannica Helen Jenkins con un tempo di 2:01:37, 4\" davanti all'americana Sarah Haskins.\nNel 2009 ha ottenuto un buon 7\u00ba posto alla gara della serie dei campionati del mondo di Madrid, ed un 8\u00ba posto a quella di Tongyeong. Nello stesso anno si \u00e8 classificata 9\u00aa ai mondiali di Duathlon di Concord.\nLe Olimpiadi.\nAtene 2004: Samantha ha partecipato alla sua prima olimpiade per la Nuova Zelanda ai giochi olimpici di Atene. Nella prima frazione ha lamentato un ritardo di quasi un minuto dalle prime, realizzando intorno al 20\u00ba tempo assoluto. Non \u00e8 riuscita a colmare nella seconda frazione il gap di ritardo. Nella frazione podistica finale corre i 10\u00a0km previsti in 38'15\", classificandosi al 18\u00ba posto assoluto.\nPechino 2008: Samantha ha rappresentato la Nuova Zelanda ai giochi olimpici di Pechino. Alla sua seconda partecipazione ai giochi olimpici, \u00e8 uscita dall'acqua con le primissime ed \u00e8 rimasta nelle posizioni di testa fino alla fine del percorso ciclistico. Nella frazione finale, ha avuto un cedimento che l'ha portata a correre i 10\u00a0km previsti in 36'55\", classificandosi al 16\u00ba posto assoluto."}
{"id": "3097756", "revid": "767487", "url": "https://it.wikipedia.org/wiki?curid=3097756", "title": "U.S. Pro Tennis Championships 1979", "text": "Lo U.S. Pro Tennis Championships 1979 \u00e8 stato un torneo di tennis giocato sulla terra battuta. \u00c8 stata la 52\u00aa edizione del torneo, che fa parte del Colgate-Palmolive Grand Prix 1979. Il torneo si \u00e8 giocato al Longwood Cricket Club di Boston negli USA, dal 20 al 26 agosto 1979.\nCampioni.\nSingolare maschile.\n Jos\u00e9 Higueras ha battuto in finale Hans Gildemeister 6-3, 6-1\nDoppio maschile.\n Syd Ball / Kim Warwick e Heinz G\u00fcnthardt / Pavel Slo\u017eil hanno condiviso il montepremi perch\u00e9 la finale non si \u00e8 disputata a causa della pioggia."}
{"id": "3097766", "revid": "767487", "url": "https://it.wikipedia.org/wiki?curid=3097766", "title": "Lafayette Open", "text": "Il Lafayette Open \u00e8 stato un torneo di tennis facente parte del Grand Prix giocato nel 1979 a Lafayette (Louisiana) negli Stati Uniti su campi in sintetico indoor."}
{"id": "3097769", "revid": "1428919", "url": "https://it.wikipedia.org/wiki?curid=3097769", "title": "Contea di Gbarpolu", "text": "La contea di Gbarpolu \u00e8 una delle 15 contee della Liberia. Il capoluogo \u00e8 Bopolu.\nSi tratta della contea di pi\u00f9 recente istituzione del paese, essendo stata istituita nel 2001 con parte del territorio della contea di Lofa.\nSuddivisione amministrativa.\nLa contea \u00e8 divisa in 6 distretti:"}
{"id": "3097770", "revid": "1305772", "url": "https://it.wikipedia.org/wiki?curid=3097770", "title": "Krasnokamskij rajon", "text": "Krasnokamskij rajon "}
{"id": "3097771", "revid": "86343", "url": "https://it.wikipedia.org/wiki?curid=3097771", "title": "Gbarpolu", "text": ""}
{"id": "3097773", "revid": "599013", "url": "https://it.wikipedia.org/wiki?curid=3097773", "title": "Krasnokamskij rajon (Baschiria)", "text": "Il Krasnokamskij rajon () \u00e8 un \"rajon\" (distretto) della Baschiria, nella Russia europea; il capoluogo \u00e8 Nikolo-Ber\u00ebzovka.\nIstituito nel 1937, ricopre una superficie di 1.594 chilometri quadrati ed ospita una popolazione di circa 27.000 abitanti."}
{"id": "3097774", "revid": "767487", "url": "https://it.wikipedia.org/wiki?curid=3097774", "title": "The Banquet", "text": "The Banquet (cinese: \"\u591c\u5bb4\", pinyin: \"Y\u00e8y\u00e0n\", letteralmente \"Il banchetto\") \u00e8 un film del 2006 diretto da Feng Xiaogang.\nTrama.\nVerso la fine della Dinastia Tang, il principe Wu Luan, amante delle arti della danza e della musica, \u00e8 in esilio per amore, mentre la sua amata Wan va in sposa a suo padre. Il crudele Li, fratello dell'imperatore, lo fa assassinare e ne usurpa il trono, sposando Wan. Il suo obiettivo \u00e8 uccidere anche Wu Luan, ma questi riesce a scampare all'agguato e torna in citt\u00e0 in cerca di vendetta. Una serie di intrighi, complotti e doppi giochi condurranno al banchetto finale durante il quale si decideranno i destini degli uomini e dell'impero."}
{"id": "3097775", "revid": "767487", "url": "https://it.wikipedia.org/wiki?curid=3097775", "title": "Lafayette Open 1979", "text": "Il Lafayette Open 1979 \u00e8 stato un torneo di tennis giocato sul sintetico. \u00c8 stata la 1\u00aa edizione del torneo, che fa parte del Colgate-Palmolive Grand Prix 1979. Il torneo si \u00e8 giocato a Lafayette (Louisiana) negli USA, dal 29 luglio al 5 agosto 1979.\nCampioni.\nSingolare maschile.\n Marty Riessen ha battuto in finale Pat Du Pr\u00e9 6-4, 5-7, 6-2\nDoppio maschile.\n Marty Riessen / Sherwood Stewart hanno battuto in finale Victor Amaya / Eric Friedler 6-4, 6-4"}
{"id": "3097778", "revid": "123528234", "url": "https://it.wikipedia.org/wiki?curid=3097778", "title": "Turn Back Time", "text": "Turn Back Time \u00e8 un singolo del gruppo musicale bubblegum pop Aqua, pubblicato il 20 aprile 1998 dall'etichetta discografica Universal.\nLa canzone, una ballata insolita e influenzata dallo stile tipico del complesso, \u00e8 stata scritta da S\u00f8ren Rasted e Claus Norreen e prodotta dagli stessi insieme a Johnny Jam e Delgado. \u00c8 stata estratta come singolo dall'album di debutto del gruppo, \"Aquarium\".\nHa avuto un discreto riscontro commerciale, in particolare in Regno Unito dove ha raggiunto il vertice della classifica dei singoli. Il brano \u00e8 stato inserito nella colonna sonora del film \"Sliding Doors\"."}
{"id": "3097788", "revid": "767487", "url": "https://it.wikipedia.org/wiki?curid=3097788", "title": "Atlanta Open 1979", "text": "Lo Atlanta Open 1979 \u00e8 stato un torneo di tennis giocato sul cemento. \u00c8 stata la 2\u00aa edizione del Atlanta Open, che fa parte del Colgate-Palmolive Grand Prix 1979. Si \u00e8 giocato a Atlanta negli Stati Uniti, dal 10 al 16 settembre 1979.\nCampioni.\nSingolare.\n Eliot Teltscher ha battuto in finale John Alexander 6-3 4-6 6-2\nDoppio.\n Raymond Moore / Ilie N\u0103stase hanno battuto in finale Steve Docherty / Eliot Teltscher 6-4, 6-2"}
{"id": "3097792", "revid": "34495800", "url": "https://it.wikipedia.org/wiki?curid=3097792", "title": "The Billboard 200", "text": ""}
{"id": "3097795", "revid": "767487", "url": "https://it.wikipedia.org/wiki?curid=3097795", "title": "Good Morning Sunshine", "text": "Good Morning Sunshine \u00e8 un singolo del gruppo musicale bubblegum pop Aqua, pubblicato il 14 dicembre 1998 dall'etichetta discografica Universal. \u00c8 uscito anche negli Stati Uniti nel corso del 1999.\nLa canzone \u00e8 stata scritta da S\u00f8ren Rasted, Claus Norreen e Ren\u00e9 Dif e prodotta da Rasted e Norreen insieme a Johnny Jam e Delgado. \u00c8 stata estratta come ultimo singolo dall'album di debutto del gruppo, \"Aquarium\".\nGi\u00e0 pubblicata come b-side del singolo \"Lollipop (Candyman)\", non ha riscosso un notevole successo a livello di vendite."}
{"id": "3097796", "revid": "729019", "url": "https://it.wikipedia.org/wiki?curid=3097796", "title": "Los Angeles Open 1979", "text": "Il Los Angeles Open 1979 \u00e8 stato un torneo di tennis giocato sul sintetico indoor a Los Angeles negli Stati Uniti. \u00c8 stata la 53\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato dal 17 al 23 settembre 1979.\nCampioni.\nSingolare.\n Peter Fleming ha battuto in finale John McEnroe 6-4 6-4\nDoppio.\n Marty Riessen / Sherwood Stewart hanno battuto in finale Wojciech Fibak / Frew Donald McMillan 6-4, 6-4"}
{"id": "3097799", "revid": "1428919", "url": "https://it.wikipedia.org/wiki?curid=3097799", "title": "Contea di Grand Bassa", "text": "La contea di Grand Bassa \u00e8 una delle 15 contee della Liberia. Il capoluogo \u00e8 Buchanan.\nIstituita nel 1833, Gran Bassa \u00e8 una delle tre contee che costituivano originariamente la Repubblica di Liberia, assieme a Montserrado e Sinoe. Il 18 aprile 1985 parte del suo territorio venne distaccato per istituire la contea di River Cess.\nSuddivisione amministrativa.\nLa contea \u00e8 divisa in 8 distretti:"}
{"id": "3097801", "revid": "110157", "url": "https://it.wikipedia.org/wiki?curid=3097801", "title": "Krasnokamskij rajon (Kraj di Perm')", "text": "Il Krasnokamskij rajon () \u00e8 un distretto municipale del Territorio di Perm', in Russia; il capoluogo \u00e8 Krasnokamsk. Ricopre una superficie di 1977 chilometri quadrati."}
{"id": "3097802", "revid": "729019", "url": "https://it.wikipedia.org/wiki?curid=3097802", "title": "Nor-Am Cup 2008", "text": "La Nor-Am Cup 2008 fu la 31\u00aa edizione della manifestazione organizzata dalla Federazione Internazionale Sci.\nLa stagione maschile inizi\u00f2 il 26 novembre 2007 a Keystone, negli Stati Uniti, e si concluse il 16 marzo 2008 a Whiteface Mountain, ancora negli Stati Uniti; furono disputate 20 delle 21 gare in programma (2 discese libere, 4 supergiganti, 6 slalom giganti, 6 slalom speciali, 2 supercombinate), in 7 diverse localit\u00e0. Il canadese Julien Cousineau si aggiudic\u00f2 sia la classifica generale, sia quella di slalom gigante; gli statunitensi Jeremy Transue, Kevin Francis, Cody Marshall e Maximilian Hammer vinsero rispettivamente le classifiche di discesa libera, di supergigante, di slalom speciale e di combinata. Lo statunitense Andrew Weibrecht era il detentore uscente della Coppa generale.\nLa stagione femminile inizi\u00f2 il 28 novembre 2007 a Keystone, negli Stati Uniti, e si concluse il 15 marzo 2008 a Whiteface Mountain, ancora negli Stati Uniti; furono disputate 20 delle 24 gare in programma (2 discese libere, 4 supergiganti, 6 slalom giganti, 6 slalom speciali, 2 supercombinate), in 7 diverse localit\u00e0. La canadese Larisa Yurkiw si aggiudic\u00f2 sia la classifica generale, sia quella di discesa libera; la statunitense Chelsea Marshall vinse le classifiche di discesa libera (a pari merito con la Yurkiw), di supergigante e di combinata, la sua connazionale Megan McJames quella di slalom gigante e la canadese Anna Goodman quella di slalom speciale. La statunitense Leanne Smith era la detentrice uscente della Coppa generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata"}
{"id": "3097803", "revid": "86343", "url": "https://it.wikipedia.org/wiki?curid=3097803", "title": "Grand Bassa", "text": ""}
{"id": "3097808", "revid": "729019", "url": "https://it.wikipedia.org/wiki?curid=3097808", "title": "Campionati Internazionali di Sicilia 1979", "text": "I Campionati Internazionali di Sicilia 1979 sono stati un torneo di tennis giocato sulla terra battuta. \u00c8 stata la 1\u00aa edizione dei Campionati Internazionali di Sicilia, che fanno parte del Colgate-Palmolive Grand Prix 1979. Si sono giocati a Palermo in Italia, dal 17 al 23 settembre 1979.\nCampioni.\nSingolare.\n Bj\u00f6rn Borg ha battuto in finale Corrado Barazzutti 6\u20134, 6\u20130, 6\u20134\nDoppio.\n Peter McNamara / Paul McNamee hanno battuto in finale Ismail El Shafei / John Feaver 7-5, 7-6"}
{"id": "3097810", "revid": "81646", "url": "https://it.wikipedia.org/wiki?curid=3097810", "title": "Folacina", "text": ""}
{"id": "3097817", "revid": "729019", "url": "https://it.wikipedia.org/wiki?curid=3097817", "title": "Pacific Coast Championships 1979", "text": "Il Pacific Coast Championships 1979 \u00e8 stato un torneo di tennis giocato sul sintetico indoor. \u00c8 stata la 90\u00aa edizione del Pacific Coast Championships, che fa parte del Colgate-Palmolive Grand Prix 1979. Si \u00e8 giocato a San Francisco negli Stati Uniti, dal 24 al 30 settembre 1979.\nCampioni.\nSingolare.\n John McEnroe ha battuto in finale Peter Fleming 4-6, 7-5, 6-2\nDoppio.\n Peter Fleming / John McEnroe hanno battuto in finale Wojciech Fibak / Frew McMillan 6-2, 6-3"}
{"id": "3097820", "revid": "113072295", "url": "https://it.wikipedia.org/wiki?curid=3097820", "title": "Ferrata del Piz da Lec", "text": "La ferrata del Piz da Lech \u00e8 una via ferrata di media difficolt\u00e0 che si trova nelle Dolomiti sul Gruppo del Sella sul versante della Val Badia.\nDescrizione del percorso.\nAvvicinamento.\nSi pu\u00f2 arrivare all'attacco della ferrata partendo da Corvara, usufruendo della cabinovia Bo\u00e8 che dal centro abitato porta fino al Rifugio Crep de Mont (2.198\u00a0m) e della seggiovia che da qui porta fino alla conca del Vallon (2.553\u00a0m); in alternativa, se si proviene da Arabba, si pu\u00f2 raggiungere la stazione a valle della seggiovia Vallon dal Passo di Campolongo (1.875\u00a0m) tramite il facile sentiero n. 638. Dalla stazione a monte della seggiovia si segue sulla destra il sentiero che in circa 15 minuti porta fino all'attacco della ferrata posto sotto una parete nero-giallastra ben visibile dall'arrivo della seggiovia.\nVia ferrata.\nSi sale su facili rocce che richiedono comunque una buona capacit\u00e0 di arrampicata fino a giungere, circa a 2/3 della parete, a due scale metalliche molto esposte che conducono all'ultimo semplice tratto di ferrata. L'uscita dalla seconda scaletta \u00e8 molto esposta e richiede sangue freddo e buone capacit\u00e0. Prima di arrivare alla vetta manca ancora un ultimo tratto di sentiero da cui si pu\u00f2 ammirare lo strapiombo sulla Val di Mesd\u00ec. Dalla cima il panorama a 360\u00b0 \u00e8 favoloso. \nL'intero percorso della via ferrata, sebbene attrezzato lungo tutta la sua lunghezza con una fune metallica, in certi tratti \u00e8 carente di punti di appoggio che si trovano a fatica sulla roccia, soprattutto per chi non \u00e8 molto alto e non arriva agli improbabili appigli affissi molto tempo addietro.\nDiscesa.\nSi consiglia di non togliere l'attrezzatura da ferrata, infatti, il sentiero che riporta a valle segue in discesa gradoni e cenge ghiaiose fino ad incontrare un ultimo ostacolo rappresentato da alcuni scalini metallici che permettono di affrontare l'ultimo breve ma ripido salto di roccia. Qui si hanno due alternative: seguire un ripido sentierino lungo una gola franosa (sconsigliato) che riporta in poco tempo alla stazione a monte della seggiovia Vallon e ritornare con questa e la susseguente cabinovia a valle; imboccare il sentiero che con altre funi metalliche e brevi scalette conduce direttamente alla stazione a monte della cabinovia presso il Rifugio Crep de Mont e da qui ritornare con la cabinovia a Corvara o per mezzo del sentiero n. 638 al Campolongo.\nFerrata del Vallon.\nSe si opta per rientrare alla stazione a monte della seggiovia del Vallon \u00e8 possibile raggiungere in breve tempo l'attacco della vicina Ferrata del Vallon allungando l'itinerario di circa 3 ore con l'opzione di raggiungere anche il Piz Bo\u00e8 in circa 45 minuti di salita ulteriore."}
{"id": "3097821", "revid": "1305772", "url": "https://it.wikipedia.org/wiki?curid=3097821", "title": "Adelaide di Normandia", "text": "Origine.\nAeliz era l'unica figlia femmina del Duca di Normandia, Roberto I il Magnifico e di una sua concubina, di cui non si conoscono n\u00e9 il nome n\u00e9 i nomi degli ascendenti, escludendo che fosse Herleva, la madre di Guglielmo il Bastardo, per cui Aeliz o Adelaide era la sorellastra di Guglielmo poi conosciuto come il Conquistatore.\nBiografia.\nI diversi storici che scrissero il \"Gesta Normannorum Ducum\" la chiamano sorella di Guglielmo il Conquistatore (Guglielmo I) per la stessa madre, Herleva o figlia di Roberto da madre diversa.\nAlla morte del duca di Normandia, Riccardo III, nel 1028, il padre di Adelaide, Roberto, gli succedette in quanto fratello maschio secondogenito, diseredando e spodestando del titolo ducale il nipote Nicola, come confermano anche Robert di Torigny, Guglielmo di Jumi\u00e8ges e il monaco e cronista inglese, Orderico Vitale.\nDopo la morte di suo padre, Roberto, avvenuta, secondo Guglielmo di Jumi\u00e8ges, a Nicea il 2 luglio 1035, di Adelaide non si hanno pi\u00f9 notizie, sino a quando il fratellastro, Guglielmo il Bastardo, duca di Normandia, la diede in moglie (prima del 1050) al futuro conte di Ponthieu e di Montreuil, Enguerrand II.\nAdelaide rimase vedova nel 1053, come riporta Guglielmo di Jumi\u00e8ges: suo marito Enguerrand II, divenuto conte di Abbeville, mor\u00ec in battaglia al castello di Arques. Adelaide mantenne il titolo di contessa di Aumale, anche dopo la morte del marito, mentre i titoli di conte di Ponthieu e di Montreuil andarono all'unico figlio maschio, Guido.\nPochi mesi dopo, Adelaide si un\u00ec in matrimonio, in seconde nozze, col conte di Lens, Lamberto II. Di questo secondo matrimonio si ha notizia indiretta da Orderico Vitale che riporta che Guglielmo il Bastardo elev\u00f2 al rango di conti di Northampton, Waltheof con la moglie, ovvero nipote Giuditta, figlia di Adelaide e Lamberto II.Adelaide, dopo pochi mesi di matrimonio, nel 1054, rimase vedova per la seconda volta; infatti Lamberto II perse la vita nella battaglia di Phalempin. Il titolo di conte di Lens and\u00f2 a suo fratello maggiore, Eustachio II, gi\u00e0 conte di Boulogne.\nAdelaide nel 1060 spos\u00f2 in terze nozze il Conte di Champagne (diciannovesimo conte di Troyes, decimo conte di Meaux) e di Vitry, Oddone III, che, secondo il documento n\u00b0 XLVI del \"Cartulaire noir de la cath\u00e9drale d'Angers\" era il nipote del suo tutore, il conte di Blois, Tours, Chartres, Ch\u00e2teaudun, Provins e Reims], Tebaldo III; quindi era figlio del Conte di Champagne (diciottesimo conte di Troyes, nono conte di Meaux), Stefano II di Troyes e di Adele o Adelaide di cui non si conoscono gli ascendenti, ma che il documento n\u00b0 59, del 1090 circa, delle \"Chartes de Monti\u00e9render\" cita come madre (\"Adelaidis matris sue\") di Oddone III conte di Troyes (\"Odo Trecassinus comes\"). Il matrimonio tra Adelaide e Oddone III viene confermato da orderico Vitale.\nAdelaide mor\u00ec prima del terzo marito, Oddone III; secondo la \"Gallia Christiana, Vol. XI, Instrumenta, V\", Adelaide era ancora viva, nel 1082, quando suo fratellastro, Guglielmo il Bastardo, per fare una donazione all'abbazia de La Trinit\u00e9 di Caen, dovette chiedere il consenso di Adelaide. Adelaide mor\u00ec comunque non molto tempo dopo.\nFigli.\nAdelaide a Enguerrand II diede tre figli:\nAdelaide a Lamberto di Boulogne diede una figlia;\nAdelaide a Oddone III di Troyes diede un figlio;:"}
{"id": "3097827", "revid": "767487", "url": "https://it.wikipedia.org/wiki?curid=3097827", "title": "Madrid Tennis Grand Prix 1979", "text": "Il Madrid Tennis Grand Prix 1979 \u00e8 stato un torneo di tennis giocato sulla terra battuta. \u00c8 stata l'8\u00aa edizione del Madrid Tennis Grand Prix che fa parte del Colgate-Palmolive Grand Prix 1979. Si \u00e8 giocato a Madrid in Spagna dal 24 al 30 settembre 1979.\nCampioni.\nSingolare.\n Yannick Noah ha battuto in finale Manuel Orantes 6-3, 6-7, 6-3, 6-2\nDoppio.\n Carlos Kirmayr / C\u00e1ssio Motta hanno battuto in finale Robin Drysdale / John Feaver 7-6, 6-4"}
{"id": "3097829", "revid": "1305772", "url": "https://it.wikipedia.org/wiki?curid=3097829", "title": "Il commissario Cordier", "text": ""}
{"id": "3097833", "revid": "92723", "url": "https://it.wikipedia.org/wiki?curid=3097833", "title": "Vincenzo Maculani", "text": "Biografia.\nIl padre era un muratore e da giovane Gaspare (questo era il suo nome di battesimo) lo aiut\u00f2 nella sua professione. Entr\u00f2 nell'Ordine dei Frati Predicatori a Pavia nel 1594. Comp\u00ec gli studi all'Universit\u00e0 di Bologna e divenne lettore di teologia, geometria e architettura. Nel 1627 fu inquisitore a Padova, poi nello stesso anno e fino al 1629 a Genova.\nPapa Urbano VIII lo chiam\u00f2 a Roma e lo nomin\u00f2 procuratore generale del suo Ordine. Fu in seguito vicario del Maestro generale dei Domenicani, durante una visita in Francia del Maestro generale. Nel 1632 ebbe nella Curia Romana l'incarico di ufficiale del Sant'Uffizio, ed ebbe il compito di condurre il processo per eresia allo scienziato pisano Galileo Galilei. Gli interrogatori si svolsero nelle camere di fra Vincenzo al Palazzo dell'Inquisizione a Roma. Questa fu la prima fase del processo di Galileo. Maculani consegn\u00f2 personalmente il rapporto del Primo esame a papa Urbano VIII e ai cardinali il 27 aprile 1633. Maculani presiedette anche il Terzo esame il 10 maggio 1633. Urbano VIII ordin\u00f2 un quarto esame, per indagare sull'intento di Galileo nel pubblicare il suo \"Dialogo\", e specificamente autorizz\u00f2 Maculani a minacciare la tortura. Tuttavia, sebbene Maculani fosse generalmente freddo e indifferente, fu lui a decidere che Galileo fosse troppo vecchio e troppo malato per subire torture. Nel 1639 fu promosso Maestro del Sacro Palazzo.\nIl 16 dicembre 1641 papa Urbano VIII lo cre\u00f2 cardinale. Il 10 febbraio dell'anno successivo ricevette il titolo di San Clemente.\nIntanto, il 13 gennaio 1642 era stato eletto arcivescovo di Benevento e fu consacrato il 19 gennaio dello stesso anno. Rinunci\u00f2 all'arcidiocesi prima del 18 maggio 1643.\nSuccessivamente fu inviato a Malta per dirigere i lavori di fortificazione dell'isola. Anche a Roma diresse le opere di fortificazione di Forte Urbano e di Castel Sant'Angelo.\nPartecip\u00f2 ai conclavi del 1644 e del 1655, che elessero papa Innocenzo X e papa Alessandro VII.\nMor\u00ec a Roma e fu sepolto nella basilica di Santa Sabina.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3097837", "revid": "1428919", "url": "https://it.wikipedia.org/wiki?curid=3097837", "title": "Contea di Grand Cape Mount", "text": "La contea di Grand Cape Mount \u00e8 una delle 15 contee della Liberia. Il capoluogo \u00e8 Robertsport.\nLa contea venne istituita nel 1856 con parte del territorio della contea di Montserrado.\nSuddivisione amministrativa.\nLa contea \u00e8 divisa in 5 distretti:"}
{"id": "3097838", "revid": "287204", "url": "https://it.wikipedia.org/wiki?curid=3097838", "title": "ATP Bordeaux 1980", "text": "L'ATP Bordeaux 1980 \u00e8 stato un torneo di tennis giocato sulla terra rossa. \u00c8 stata la 2\u00aa edizione dell'ATP Bordeaux, che fa parte del Volvo Grand Prix 1980. Il torneo si \u00e8 giocato a Bordeaux in Francia, dal 22 al 28 settembre 1980.\nCampioni.\nSingolare maschile.\n Mario Martinez ha battuto in finale Gianni Ocleppo 6\u20130, 7\u20135, 7\u20135\nDoppio maschile.\n John Feaver / Gilles Moretton hanno battuto in finale Gianni Ocleppo / Ricardo Ycaza 6-3, 6-2"}
{"id": "3097840", "revid": "86343", "url": "https://it.wikipedia.org/wiki?curid=3097840", "title": "Grand Cape Mount", "text": ""}
{"id": "3097841", "revid": "1313191", "url": "https://it.wikipedia.org/wiki?curid=3097841", "title": "Anemone narcissino", "text": ""}
{"id": "3097846", "revid": "287204", "url": "https://it.wikipedia.org/wiki?curid=3097846", "title": "ATP Bordeaux 1979", "text": "L'ATP Bordeaux 1979 \u00e8 stato un torneo di tennis giocato sulla terra rossa. \u00c8 stata la 1\u00aa edizione dell'ATP Bordeaux, che fa parte del Colgate-Palmolive Grand Prix 1979. Il torneo si \u00e8 giocato a Bordeaux in Francia, dal 1\u00ba al 7 ottobre 1979.\nCampioni.\nSingolare maschile.\n Yannick Noah ha battuto in finale Harold Solomon 6\u20130, 6\u20137, 6\u20131, 1\u20136, 6\u20134\nDoppio maschile.\n Patrice Dominguez / Denis Naegelen hanno battuto in finale Bernard Fritz / Iv\u00e1n Molina 6-4, 6-4"}
{"id": "3097850", "revid": "1924342", "url": "https://it.wikipedia.org/wiki?curid=3097850", "title": "Around the World (Aqua)", "text": "Around the World \u00e8 un singolo del gruppo musicale bubblegum pop Aqua, pubblicato nella primavera del 2000 dall'etichetta discografica Universal.\nIl disco.\nLa canzone \u00e8 stata scritta e prodotta da S\u00f8ren Rasted e Claus Norreen ed \u00e8 stata estratta come secondo singolo dal secondo album del gruppo, \"Aquarius\". Ha ottenuto un discreto successo di vendita, raggiungendo buone posizioni nelle classifiche dei singoli dei paesi in cui \u00e8 stato pubblicato."}
{"id": "3097851", "revid": "1498232", "url": "https://it.wikipedia.org/wiki?curid=3097851", "title": "Localit\u00e0 bandiere blu in Italia (2010)", "text": "Elenco delle localit\u00e0 italiane insignite della bandiera blu dalla FEE per l'anno 2010."}
{"id": "3097852", "revid": "767487", "url": "https://it.wikipedia.org/wiki?curid=3097852", "title": "Hawaiian Open 1979", "text": "L'Hawaiian Open 1979 \u00e8 stato un torneo di tennis giocato sul cemento. \u00c8 stata la 6\u00aa edizione del Hawaiian Open, che fa parte del Colgate-Palmolive Grand Prix 1979. Si \u00e8 giocato a Maui negli Stati Uniti, dall'1 al 7 ottobre 1979.\nCampioni.\nSingolare.\n Bill Scanlon ha battuto in finale Peter Fleming 6\u20131, 6\u20131\nDoppio.\n John Lloyd / Nick Saviano hanno battuto in finale Rod Frawley / Francisco Gonz\u00e1lez 7\u20135, 6\u20134"}
{"id": "3097856", "revid": "22475", "url": "https://it.wikipedia.org/wiki?curid=3097856", "title": "Conner Kent", "text": ""}
{"id": "3097857", "revid": "2066040", "url": "https://it.wikipedia.org/wiki?curid=3097857", "title": "Santutxu F\u00fatbol Club", "text": "Il Santutxu F\u00fatbol Club \u00e8 una societ\u00e0 calcistica con sede nell'omonimo quartiere della citt\u00e0 di Bilbao, nei Paesi Baschi, in Spagna. \nGioca nella \"Tercera Divisi\u00f3n RFEF\", la quinta serie del campionato spagnolo.\nFondato nel 1918, gioca le partite interne presso il \"Campo F\u00fatbol de Mallona\", ed \u00e8 rinomato per il massiccio utilizzo di giovani cresciuti nella propria cantera, che dispone di 21 squadre per un totale di 350 tesserati."}
{"id": "3097859", "revid": "287204", "url": "https://it.wikipedia.org/wiki?curid=3097859", "title": "Torneo God\u00f3 1979", "text": "Il Torneo God\u00f3 1979 \u00e8 stato un torneo di tennis giocato sulla terra rossa. \u00c8 stata la 28\u00aa edizione del Torneo God\u00f3,\nche fa parte del Colgate-Palmolive Grand Prix 1979. Si \u00e8 giocato al Real Club de Tenis Barcelona di Barcellona in Spagna, dall'8 al 14 ottobre 1979.\nCampioni.\nSingolare.\n Hans Gildemeister ha battuto in finale Eddie Dibbs 6-4, 6-3, 6-1\nDoppio.\n Paolo Bertolucci / Adriano Panatta hanno battuto in finale Carlos Kirmayr / C\u00e1ssio Motta 6-4, 6-3"}
{"id": "3097860", "revid": "1149807", "url": "https://it.wikipedia.org/wiki?curid=3097860", "title": "God of War", "text": "God of War (in italiano \"Dio della Guerra\") \u00e8 una serie di videogiochi action-adventure sviluppati da SIE Santa Monica Studio e pubblicati da Sony Interactive Entertainment a partire dal 2005 per PlayStation 2, PlayStation 3, PlayStation 4, PlayStation 5, PlayStation Portable e PlayStation Vita.\nAl 2021 la serie conta cinque capitoli principali (\"God of War\", \"God of War II\", \"God of War III\", \"God of War\" e '), tre \"spin-off\" (', ', e \")\" e un \"prequel\" (').\nLa storia, che ha come protagonista un guerriero spartano di nome Kratos, pone le sue fondamenta sulla mitologia greca e norrena.\nAmbientazione.\nLa serie di \"God of War\" \u00e8 ambientata sulla Terra nei tempi antichi ed \u00e8 abitata da divinit\u00e0 e creature mitologiche. Ogni regione del mondo \u00e8 governata dagli Dei locali che governano la regione come sovrani e in tale zona vivono personaggi e creature della suddetta mitologia.\nFino a \"God of War: Ascension\" la serie \u00e8 ambientata nell'Antica Grecia dove a governarla sono gli Dei Olimpici guidati da Zeus. La Grecia \u00e8 composta da tre piani astrali: l'Ade, dove si recano le anime dei morti; la terra, dove vivono i viventi; il Monte Olimpo dove vivono le divinit\u00e0. Alla fine di \"God of War III\" la Grecia \u00e8 completamente devastata dalle azioni di Kratos che ha sterminato tutti gli Dei Olimpici facendo precipitare nel caos la sua terra.\nDa \"God of War\" (2018) la serie \u00e8 ambientata in Scandinavia dove a governarla sono gli Dei Norreni chiamati Aesir e sono guidati da Odino. Tale luogo viene chiamato anche Midgard. Questi \u00e8 diviso in nove regni che si possono raggiungere tramite la camera Tyr utilizzando il Bifrost e sono: Asgard, Alfheim, Jotunheim, Helheim, Muspelheim, Niflheim, Vanaheim e Svartalfheim. Il nono regno \u00e8 Midgard.\nVideogiochi.\n\"Capitoli principali\".\n\"God of War\" (2005).\nSono ormai dieci anni che Kratos combatte per gli Dei dell'Olimpo, sperando che un giorno lo perdonino e lo liberino dagli incubi che da tempo lo tormentano. Atena decide di dargli un'ultima missione: uccidere Ares, in modo da farlo diventare il nuovo Dio della Guerra.\n\"God of War II\" (2007).\nKratos guida le truppe spartane a Rodi per conquistarla. Qui viene tradito da Zeus, che lo uccide. Aiutato da Gaia, un titano, Kratos trova le Parche che lo riportano indietro nel tempo, in modo da poter impedire il tradimento di Zeus.\n\"God of War III\" (2010).\nKratos, insieme a Gaia e agli altri Titani, inizia la scalata contro l'Olimpo deciso a sterminare tutti gli Dei che per anni lo hanno usato per i loro scopi. Alla fine Kratos uccide tutti gli Dei e i Titani, che si sono ribellati a lui, facendo sprofondare la Grecia nel caos pi\u00f9 totale.\nIl gioco \u00e8 disponibile per PlayStation 3 dal 2010, e nel 2015 in versione \"remastered edition\" per PlayStation 4 e PlayStation 5.\n\"God of War\" (2018).\nMolti anni dopo la distruzione dell'Olimpo, Kratos lascia la Grecia e si reca in Scandinavia per iniziare una nuova vita. Qui conosce una donna dalla quale ha un figlio di nome Atreus. Dopo la morte della madre, Kratos cerca di insegnare al figlio come sopravvivere ma per un motivo sconosciuto vengono presi di mira dagli Dei Norreni che sanno della vera identit\u00e0 di Kratos.\nIl gioco \u00e8 disponibile in esclusiva temporanea per PlayStation 4 e PlayStation 5. Ha ricevuto il titolo di Game Of The Year 2018.\nIl 20 ottobre 2021 \u00e8 stata annunciata la versione per PC e verr\u00e0 rilasciata il 14 gennaio 2022.\n\"God of War: Ragnar\u00f6k\" (2022).\nI questo capitolo, Kratos e Atreus dovranno affrontare le conseguenze degli eventi del primo capitolo, ovvero l'ecatombe degli dei norreni, il Ragnar\u00f6k. Il videogioco \u00e8 stato annunciato il 16 Settembre 2020 con un piccolo teaser che indicava come anno di uscita il 2021 sulle console PS5. Il 2 Giugno, tuttavia, Santa Monica sul profilo Instagram, ha pubblicato un post dove annunciava che la data di uscita era stata posticipata al 2022. Durante lo Showcase Playstation del 9 Settembre 2021 \u00e8 stato rilasciato il primo trailer ufficiale, dove veniva ufficializzato il sottotitolo \"Ragnar\u00f6k\".\n\"Spin-off\".\n\"God of War: Betrayal\" (2007).\nKratos ormai diventato Dio della Guerra potente e conosciuto, viene temuto persino dagli altri Dei che cercano di ucciderlo usando sicari. Cronologicamente \u00e8 ambientato dopo \"God of War: Ghost of Sparta\" e prima di \"God of War II\".\nIl gioco \u00e8 disponibile in esclusiva per il telefono cellulare.\n\"God of War: Chains of Olympus\" (2008).\nKratos per espiare i suoi peccati compiuti quando era al servizio di Ares, decide di mettersi al servizio degli Dei dell'Olimpo affinch\u00e9 essi lo perdonino dalle sue atrocit\u00e0 commesse. Cronologicamente \u00e8 ambientato dopo \"Ascension\" e prima di \"God of War\" (2005).\nIl gioco \u00e8 disponibile per Playstation Portable e PlayStation 3.\n\"God of War: Ghost of Sparta\" (2010).\nKratos, nuovo Dio della Guerra, scopre che suo fratello Deimos \u00e8 vivo e va alla sua ricerca. Cronologicamente \u00e8 ambientato dopo \"God of War\" (2005) e prima di \"God of War: Betrayal\".\nIl gioco \u00e8 disponibile per PlayStation Portable e PlayStation 3.\n\"Prequel\".\n\"God of War: Ascension\" (2013).\nKratos, dopo aver ucciso la sua famiglia sotto il controllo di Ares, \u00e8 diventato il \"Fantasma di Sparta\". Qui, tradito Ares, viene catturato dalle Furie riuscendo poi a fuggire e a ucciderle. Cronologicamente \u00e8 ambientato prima di \"God of War\": Chains of Olympus (2008), rendendolo di fatto un prequel dell'intera serie.\nIl gioco \u00e8 disponibile in esclusiva per PlayStation 3.\nOrdine narrativo.\nLa serie di \"God of War\" \u00e8 suddivisa in due diverse saghe, la prima riferita alla mitologia greca e la seconda a quella norrena.\nAccoglienza.\nCombinando le copie fisiche e digitali, il franchise di \"God of War\" ha venduto a novembre 2020 oltre 51 milioni di giochi in tutto il mondo. \"God of War\" (2005), \"God of War II\", \"Chains of Olympus\", \"God of War Collection\", \"God of War III\" e \"God of War\" (2018) hanno ricevuto il plauso della critica da diversi recensori, come indicato dall'aggregatore di recensioni Metacritic. I titoli del 2005 e del 2018 sono i pi\u00f9 alti a pari merito per punteggio, con 94/100. \"Betrayal\" e \"Ghost of Sparta\" ricevettero un'accoglienza generalmente favorevole, ma con valutazioni inferiori. \"Ascension\", escludendo il porting per PlayStation Vita di \"God of War Collection\", detiene il punteggio pi\u00f9 basso della serie di Metacritic (80/100).\nAl momento della sua uscita, Raymond Padilla di GameSpy ha affermato che l'originale \"God of War\" era il \"miglior gioco d'azione mai apparso su PS2\". Altri critici hanno affermato allo stesso modo che \u00e8 stato uno dei migliori giochi d'azione di tutti i tempi; ha ricevuto oltre una dozzina di premi \"Gioco dell'anno\". Nel 2009, \u00e8 stato nominato il settimo miglior gioco per PlayStation 2 di tutti i tempi nella lista \"Top 25 PS2 Games of All Time\" di IGN. \"God of War II\" \u00e8 comparso nella stessa lista, ed \u00e8 stato definito il secondo miglior gioco per PlayStation 2 di tutti i tempi. Allo stesso modo, \"God of War II\" \u00e8 stato definito uno dei migliori giochi d'azione di tutti i tempi ed \u00e8 considerato il canto del cigno dell'era PlayStation 2. Nel novembre 2012, Complex.com ha nominato \"God of War II\" il miglior gioco per PlayStation 2 di sempre, e \"God of War\" \u00e8 stato ritenuto l'11\u00b0 migliore, sopra il suo successore, \"God of War III\". \"Betrayal\" \u00e8 stato acclamato per la sua fedelt\u00e0 alla serie in termini di \"gameplay\", stile artistico e grafica.\n\"Chains of Olympus\" \u00e8 stato elogiato per la grafica \"fantastica\" e i controlli. Nel 2008, IGN ha assegnato al gioco il premio di \"miglior gioco d'azione per PSP\" e nel settembre 2010 \u00e8 stato definito il miglior gioco per PSP da GamePro. \"God of War III\" ha ricevuto elogi per la sua grafica, in particolare quella di Kratos; all'epoca, IGN dichiar\u00f2 che Kratos era \"forse il singolo personaggio dall'aspetto pi\u00f9 impressionante mai visto nei videogiochi\". IGN ha anche affermato che \"God of War III\" aveva ridefinito \"il significato della parola \"scala\" per quanto riguarda i videogiochi, poich\u00e9 ti catapulta in scene con Titani che sono pi\u00f9 grandi di interi livelli di altri giochi\". \"God of War III\" ha ricevuto premi come \"Gioco pi\u00f9 atteso del 2010\" e \"Miglior gioco per PS3\" rispettivamente agli Spike Video Game Awards 2009 e 2010. Il gioco ha anche vinto il premio \"Miglior risultato artistico\" ai BAFTA Awards 2011. \"Ghost of Sparta\" \u00e8 stato elogiato per la grafica e la storia: Chris Pereira di 1UP ha affermato che si trattava di \"una storia pi\u00f9 personale rispetto ai [precedenti] giochi di \"GOW\"\". Ha ricevuto diversi premi all'E3 2010, tra cui \"Miglior gioco portatile\", \"Miglior gioco PSP\" e \"Gioco dello Show PSP\", e ha vinto inoltre il premio \"Miglior gioco portatile\" agli Spike Video Game Awards 2010. \"God of War\" del 2018 ha ricevuto elogi particolari per la direzione artistica, la grafica, il sistema di combattimento, la musica, la storia, l'utilizzo della mitologia norrena, i personaggi e il carattere cinematografico. Molti hanno inoltre affermato che il gioco avesse rivitalizzato con successo la serie senza perdere l'identit\u00e0 principale dei suoi predecessori. Ha vinto diversi premi, tra cui \"Gioco dell'Anno\" e \"Miglior direzione\" ai The Game Awards 2018 e \"Miglior Storytelling\" e \"Gioco dell'Anno PlayStation\" ai Golden Joystick Awards 2018.\nLa serie ha per\u00f2 anche ricevuto critiche a causa di problemi con enigmi, armi e problemi tecnici. \"Chains of Olympus\" \u00e8 stato criticato da G4, che ha affermato che il gioco \"occasionalmente soffre di strappi dello schermo e cali di \"framerate\"\" e che alcuni degli enigmi \"sono esasperatamente difficili da risolvere\". Il gioco \u00e8 stato anche criticato per la sua mancanza di variet\u00e0 nei nemici, il suo uso continuo di enigmi che richiedono ai giocatori di spostare le scatole e la sua storia relativamente breve. Anche \"God of War III\" ha ricevuto alcune critiche: Phil Hornshaw di GameFront ha affermato che aveva un protagonista eccessivamente crudele, e il gioco presumeva che i giocatori si divertissero nella miseria e nella violenza tanto quanto Kratos. IGN si ha criticato l'uso delle armi del gioco, affermando che \"due delle tre armi aggiuntive che otterrai sono estremamente simili alle tue lame. Hanno poteri unici e mosse leggermente diverse, ma nel complesso sono pi\u00f9 o meno le stesse .\" \"Ghost of Sparta\" ha ricevuto critiche da Eurogamer, che ha dichiarato che \"il problema principale del gioco ... \u00e8 nel suo focus intrinseco\" e che \"c'\u00e8 la sensazione che \"Ghost of Sparta\" sia un passo indietro per la serie se hai giocato [\"God of War III\"].\" Alcuni recensori hanno affermato che la storia di \"Ascension\" non fosse cos\u00ec avvincente come i titoli precedenti, ritenendo le Furie antagonisti meno efficaci dei precedenti."}
{"id": "3097863", "revid": "2166030", "url": "https://it.wikipedia.org/wiki?curid=3097863", "title": "Adeliza di Lovanio", "text": "Origine.\nSecondo il \"Florentii Wigornensis Monachi Chronicon\", era figlia del Duca della Bassa Lorena, Goffredo VI o Goffredo I di Lovanio ( \u2020 25 gennaio 1139), che era anche Langravio del Brabante, Conte di Bruxelles e di Lovanio e Margravio di Anversa; la paternit\u00e0 di Adeliza viene confermata anche dal monaco e cronista inglese, Orderico Vitale, dalla \"Genealogia Ducum Brabanti\u00e6 Heredum Franci\u00e6\" e dal \"Balduini Ninovensis Chronicon\". La madre di Adeliza era la prima moglie di Goffredo, Ida di Namur o di Chiny ( \u2020 prima del 1125), come viene ricordato dal \"Rodulfi, Gesta Abbatem Trudonensium\" e dalla \"Chronica Albrici Monachi Trium Fontium\", figlia di Ottone, Comte de Chiny e di Alice di Namur, discendente dei conti di Namur.Goffredo I di Lovanio era figlio del conte di Lovanio, Enrico II, come ci viene confermato dalla \"Genealogia Ducum Brabanti\u00e6 Heredum Franci\u00e6\" e della moglie, Adelaide dei conti di Betuwe, come ci viene confermato dal \"Chronicon Affligemense\".Adeliza era la sorella del Duca della Bassa Lorena, Goffredo VII o Goffredo II di Lovanio (1110 - \u2020 13 giugno 1142), che era anche Langravio del Brabante, Conte di Lovanio e Margravio di Anversa.\nBiografia.\nIl re d'Inghilterra e duca di Normandia, Enrico I, che nel 1118 era rimasto vedovo (il 1\u00ba maggio secondo il \"Florentii Wigornensis Monachi Chronicon\"), nel 1120 perse l'unico figlio legittimo maschio e unico erede legittimo al trono, Guglielmo Adelin, mentre attraversava la Manica. La sciagura lo colp\u00ec il 25 novembre 1120, al largo della costa normanna del Cotentin, nel naufragio notturno causato dell'urto contro uno scoglio affiorante della Nave Bianca, come racconta il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury, nel suo \"Gesta Regum Anglorum\". Re Enrico, pur vantando il record per numero di figli illegittimi per un monarca britannico, avendo ora una sola figlia legittima, Matilde, moglie dell'imperatore del Sacro Romano Impero, Enrico V, che non poteva essere sua erede, decise di prendere moglie, per poter avere un legittimo erede: la scelta cadde su Adeliza, figlia del duca di Bassa Lotaringia, che si dice fosse giovane e bella (Orderico Vitale la definisce \"egregiam puellam\", mentre il \"Florentii Wigornensis Monachi Chronicon\" la definisce \"una fanciulla vergine dotata di un viso garbatamente grazioso\").\nPrimo matrimonio.\nAdeliza, non ancora ventenne, sempre secondo il \"Florentii Wigornensis Monachi Chronicon\" il 29 gennaio 1121, spos\u00f2 il cinquantatreenne, Enrico I Beauclerc, che, sia secondo il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", che Guglielmo di Malmesbury, Orderico Vitale, e il cronista e monaco benedettino inglese, Matteo di Parigi, era il figlio maschio quartogenito del duca di Normandia e re d'Inghilterra, Guglielmo il Conquistatore e di Matilde delle Fiandre (1032 - 1083), che, secondo la \"Genealogica Comitum Flandri\u00e6 Bertiniana\", era figlia di Baldovino V, conte delle Fiandre, e della sorella del re di Francia, Enrico I, Adele di Francia, che secondo la \"Genealogi\u00e6 Scriptoris Fusniacensis\" era figlia del re di Francia, Roberto II, detto il Pio. Il matrimonio di Adeliza ed Enrico viene confermato anche da orderico Vitale, dalla \"Genealogia Ducum Brabanti\u00e6 Heredum Franci\u00e6\" e dal \"Balduini Ninovensis Chronicon\".\nRegina.\nAdeliza, ancora secondo il \"Florentii Wigornensis Monachi Chronicon\", il giorno successivo al matrimonio, il 30 gennaio 1121, fu incoronata regina, dall'Arcivescovo di Canterbury, Ralph d'Escures.Adeliza, a differenza delle altre regine Anglo-Normanne, partecip\u00f2 poco alla vita pubblica del reame mentre era regina consorte. Non si sa se fosse per scelta personale, o se Enrico preferisse tenersela vicina nella speranza che concepisse. Lasci\u00f2 comunque un segno come patrona della letteratura e di molte opere, tra cui un bestiario di Philip de Thaon, dedicato a lei. Si dice che avesse commissionato una biografia in versi di re Enrico; se lo fece, nulla \u00e8 rimasto di quest'opera.\nsuo marito, Enrico, durante una battuta di caccia nel Vexin, si ammal\u00f2 all'improvviso e mor\u00ec, si dice per avvelenamento da cibo per via di una lampreda avariata, a Saint-Denis-le-Fermont in Normandia, e, per sua espressa volont\u00e0, venne seppellito nell'abbazia di Reading, che lui stesso aveva fondato 14 anni prima. Enrico, secondo la \"Chronic\u00e6 sancti Albini Andegavensis\" mor\u00ec il 1\u00ba dicembre.Adeliza si ritir\u00f2 temporaneamente presso il monastero benedettino dell'abbazia di Wilton, nei pressi di Salisbury. Presenzi\u00f2 alla benedizione della tomba di Enrico presso l'abbazia di Reading il primo anniversario della sua morte. All'incirca in quel periodo fond\u00f2 un lebbrosario dedicato a Sant'Egidio a Fugglestone St Peter, Wiltshire.\nSecondo matrimonio.\nEssendo rimasta vedova, ancora giovane, terminato il periodo di lutto, prima del 1139, Adeliza contrasse un secondo matrimonio e secondo il cronista, priore dell'abbazia di Bec e sedicesimo abate di Mont-Saint-Michel, Robert di Torigny, spos\u00f2 uno dei consiglieri del suo defunto marito Guglielmo d'Aubigny, figlio di Guglielmo d'Aubigny, detto \"il Coppiere\", come riporta il \"Dugdale Monasticon III, Wymondham Monastery, Norfolk, III\", a pagina 330 e della di lui moglie (come risulta dal \"Dugdale Monasticon III, Wymondham Monastery, Norfolk, I\", a pagina 330), Matilda le Bigod.Come regina vedova Adeliza aveva ricevuto una dote, in cui era compreso il Castello di Arundel (nel 1138 le era stato riconosciuto il titolo di contessa di Arundel), dove si ritir\u00f2 a vivere col suo secondo marito.Nonostante il marito fosse sostenitore di Stefano durante la guerra civile anglo-normanna, la personale inclinazione di Adeliza la port\u00f2 a supportare la figliastra, l'imperatrice Matilda. Quando Matilda salp\u00f2 per l'Inghilterra nel 1139, chiese rifugio alla matrigna, sbarcando nei pressi di Arundel e venendo ricevuta come ospite dalla ex regina e matrigna, prima di trasferirsi a Gloucester, presso il fratellastro Roberto, come ci conferma il \"Florentii Wigornensis Monachi Chronicon\".\nRe Stefano d'Inghilterra nomin\u00f2 Guglielmo d'Aubigny, prima Conte di Lincoln, poi cre\u00f2 e gli assegn\u00f2 la Conte di Arundel, come conferma anche Robert di Torigny.Adeliza divenne anche una protettrice della chiesa durante il secondo matrimonio, offrendo propriet\u00e0 dell'abbazia di Reading in onore del primo marito.\nVecchiaia.\nAdeliza pass\u00f2 gli ultimi anni nell'abbazia di Affligem (langraviato di Brabante), che aveva riccamente premiato con terre (tre villaggi inglesi chiamati \"Ideswordam, Westmerendonam e Aldeswurda\", probabilmente nei pressi di Arundel) e nel 1150 prese i voti.\nAdeliza, secondo l'\"Ex Obituario Lirensis monasterii\", mor\u00ec il 25 marzo 1151, mentre, secondo gli Annales de Margan, mor\u00ec nel 1153; mor\u00ec nell'abbazia di Affligem e fu sepolta nella chiesa locale vicino al padre, Goffredo I di Lovanio, (m. 1139). Il necrologio dell'abbazia posizione la tomba vicino all'orologeria. Una mappa del XVIII secolo della chiesa mostra la tomba a met\u00e0 della navata di sinistra. La tomba fu demolita durante la rivoluzione francese (1798). Le sue ossa furono ritrovate e fu sepolta di nuovo nel chiostro della neo-ricostruita abbazia di Affligem.\nFamiglia.\nUno dei fratelli di Adeliza, Joscelin di Lovanio, giunse in Inghilterra e spos\u00f2 Agnes de Percy, erede della famiglia Percy.\nNonostante sia chiaro che l'ex regina e Joscelin fossero parenti molto stretti, potrebbe trattarsi di un figlio illegittimo del padre di Adeliza, e quindi del suo fratellastro. I figli presero il nome della madre, e nella loro discendenza figurano i Conti di Northumberland del Medioevo.\nAdeliza forn\u00ec anche la dote ad uno dei suoi cugini, quando questo si spos\u00f2 in Inghilterra.\nFigli.\nSecondo lo storico inglese del XII secolo, William of Newburgh, Adeliza non diede alcuna discendenza ad Enrico I Beauclerc.\nA Guglielmo invece diede otto figli, di cui sette sopravvissero fino all'et\u00e0 adulta:"}
{"id": "3097870", "revid": "583847", "url": "https://it.wikipedia.org/wiki?curid=3097870", "title": "Folkstone", "text": "I Folkstone sono stati una band folk metal originaria di Bergamo. La loro musica unisce elementi provenienti dalla tradizione folk e dalle sonorit\u00e0 rock e metal; i loro testi sono prevalentemente ispirati a tematiche attuali, talvolta vissute in prima persona dai compositori.\nStoria.\nI Folkstone si formano agli inizi del 2004, pubblicando la prima demo \"Briganti di Montagna\" nel 2007. A seguito di alcune date in Italia, iniziano la stesura del primo CD: \"Folkstone\", accompagnato da un tour che li porter\u00e0 anche all'estero.\nIl 2008 e il 2009 sono anni intensi per i loro tour in Italia e all'estero; e dopo diversi cambi di formazione, i Folkstone pubblicano il nuovo album \"Damnati ad Metalla\" nel 2010.\nNel 2010 il batterista Fore e il bassista Ferro lasciano la band, quest'ultimo lasciando un messaggio per i fan sul sito ufficiale del gruppo, e vengono rimpiazzati rispettivamente da Edoardo Sala e Spugna, che poi verr\u00e0 a sua volta sostituito da Federico Maffei. Il nuovo album \"Sgangogatt\" viene pubblicato a maggio 2011: esso \u00e8 una raccolta di brani tradizionali e originali in chiave medievale. Viene anche registrata in studio una versione acustica della canzone Vortici Scuri (da \"Damnati ad Metalla\"), liberamente scaricabile dai loro spazi web.\nNel 2012 i Folkstone si avventurano in Svezia per l'incisione del nuovo album, \"Il confine\", che viene pubblicato il 16 marzo 2012. L'album \u00e8 stato co-prodotto dai fan del gruppo bergamasco. Il gruppo ha difatti permesso ai fan di preordinare il disco senza aver ascoltato nulla dello stesso, ricevendolo in anticipo rispetto alla data ufficiale d'uscita, raccogliendo circa 400 fan.\nIl 3 novembre del 2012 il gruppo chiuder\u00e0 il tour a Villafranca di Verona, dove verr\u00e0 anche registrato il loro primo DVD.\nIl 3 novembre del 2014 \u00e8 uscito \"Oltre... l'abisso\", il quinto album in studio della band.\nIl 22 settembre 2017 viene annunciata l'uscita dell'album \"Ossidiana\", registrato e prodotto da Tommy Vetterli, previsto per il 3 novembre 2017. Per l'occasione, la band annuncia un cambio di formazione.\nIl 1\u00ba febbraio 2019 viene annunciata, con un'intervista su SpazioRock, l'uscita in data 8 marzo del nuovo album \"Diario di un ultimo\" sia in versione CD che \"Deluxe\" (CD + DVD Live). Il DVD Live incluso nella versione \"Deluxe\" dell'album \u00e8 stato invece registrato alla Latteria Molloy (Brescia) durante il concerto del 19 ottobre 2018.\nIl 10 settembre 2019 rilasciano sulla loro pagina ufficiale e sui loro profili social una dichiarazione riguardante un ultimo tour e il successivo scioglimento della band, previsto per la fine del 2019. Sabato 14 e domenica 15 dicembre 2019 si tengono a Bergamo gli ultimi concerti del gruppo, inizialmente non programmati all'interno del tour."}
{"id": "3097876", "revid": "287204", "url": "https://it.wikipedia.org/wiki?curid=3097876", "title": "Queensland Open 1979", "text": "Il Queensland Open 1979 \u00e8 stato un torneo di tennis giocato sull'erba. Il torneo si \u00e8 giocato a Brisbane in Australia dal 3 al 9 dicembre 1979.\nCampioni.\nSingolare maschile.\n Dale Collings ha battuto in finale Victor Eke 7-6 6-7 6-3 3-6 10-8\nDoppio maschile.\n Dale Collings / Noel Philipps hanno battuto in finale Victor Eke / John Marks 8-5\nSingolare femminile.\n Linda Cassell ha battuto in finale M. Earle 6-1 4-6 6-1\nDoppio femminile.\n\"Informazione non disponibile\""}
{"id": "3097879", "revid": "1924342", "url": "https://it.wikipedia.org/wiki?curid=3097879", "title": "Bumble Bees", "text": "Bumble Bees \u00e8 un singolo del gruppo musicale bubblegum pop Aqua, pubblicato il 9 agosto 2000 dall'etichetta discografica Universal.\nLa canzone \u00e8 stata scritta e prodotta da S\u00f8ren Rasted e Claus Norreen ed \u00e8 stata estratta come terzo singolo dal secondo album del gruppo, \"Aquarius\" solo in alcuni paesi.\nHa ottenuto un successo moderato in Belgio e in Svezia."}
{"id": "3097880", "revid": "125999567", "url": "https://it.wikipedia.org/wiki?curid=3097880", "title": "Funzioni del linguaggio", "text": "Facendo riferimento al modello matematico della comunicazione di Shannon e Weaver (1948-49), si presuppone che ogni atto di comunicazione linguistica, ad esempio verbale, faccia intervenire per lo meno 6 variabili distinte. Il messaggio su cui verte la comunicazione pu\u00f2 allora essere caratterizzato in relazione alla variabile predominante nel dato particolare contesto di scambio linguistico. Le variabili, considerate alla stregua di elementi costitutivi dell'atto linguistico, sono le seguenti: il codice, il messaggio, l'emittente (mittente o codificatore), il ricevente (destinatario o decodificatore), il canale e il contesto. In corrispondenza di ciascuna variabile, viene definita una funzione linguistica.\nGi\u00e0 Karl B\u00fchler parlava di funzioni del linguaggio, ipotizzandone tre: \"espressione\" (da parte del mittente), \"richiamo\" (verso il destinatario) e \"rappresentazione\" (del contesto), ma si deve a Roman Jakobson, che utilizz\u00f2 anche gli studi di Nikolaj Sergeevi\u010d Trubeckoj, un modello di maggior fortuna critica e chiarezza.\nModello di Jakobson.\nNel suo contributo a conclusione del congresso interdisciplinare sullo stile tenutosi presso l'Universit\u00e0 dell'Indiana nel 1958 , Jakobson individua sei funzioni del linguaggio, corrispondenti ciascuna a uno dei sopraccitati elementi presenti nella comunicazione:\nQueste sei funzioni relative a questi sei componenti della comunicazione sono sempre presenti, almeno in potenza, tuttavia con maggiore o minore importanza secondo il tipo di comunicazione in atto.\nL'attribuire ogni funzione a un fattore \u00e8 in realt\u00e0 un fraintendimento del modello di Jakobson: ogni funzione infatti caratterizza il messaggio, non il fattore.\nFunzione espressiva o emotiva.\nLa funzione espressiva o emotiva \u00e8 attiva quando il messaggio \u00e8 incentrato sul mittente, sui suoi stati d'animo, atteggiamenti, volont\u00e0 ecc. (es. \"sono stanco\", \"come mi piace stare qui\"). Essa \u00e8 segnalata attraverso l'uso della prima persona nei verbi e pronomi personali o pronomi e aggettivi possessivi.\nLa funzione espressiva o emotiva pu\u00f2 improntare il tono intero di un romanzo in modo che il protagonista diventi l'io narrante come accade in molte opere contemporanee. Affinch\u00e9 vi sia una comunicazione effettiva \u00e8 necessario che il mittente controlli con precisione questa funzione; egli, infatti, deve sapersi esprimere e parlare di s\u00e9. Allo stesso modo il destinatario pu\u00f2 prestare particolare attenzione a questa funzione del linguaggio, come per esempio nella sintomatologia medica. Questa funzione si traduce anche in elementi formali quali le interiezioni e l'intonazione.\nFunzione fatica.\nLa funzione f\u00e0tica (dal latino \"fari\" = pronunciare, parlare) consiste in quella parte della comunicazione atta al controllo del canale attraverso cui si stabilisce la comunicazione, con espressioni mirate appunto alla verifica del suo funzionamento, come quando al telefono si dice \"pronto?\" o quando si fanno le prove del microfono e degli amplificatori prima di uno spettacolo. Lo scopo \u00e8 quello di stabilire, mantenere, verificare o interrompere la comunicazione. Casi tipici in cui emerge in primo piano la funzione f\u00e0tica sono frasi come: \"stammi a sentire\", \"attenzione, prego\", \"capito?\" ecc. La dimensione f\u00e0tica della comunicazione \u00e8 facilmente evidenziabile, a fianco di quella primaria (comunicativa in senso stretto), nel linguaggio degli SMS, appannaggio soprattutto di culture giovanili e adolescenziali, in cui \u00e8 utilizzato non solo come mezzo comunicativo, ma anche come strumento per la costruzione e il mantenimento di rapporti sociali.\nEsistono, inoltre, mezzi di comunicazione di massa in cui la comunicazione f\u00e0tica assume il predominio su ogni altra dimensione: \u00e8 questo, il caso della comunicazione radiofonica nel mondo occidentale, in cui \"non \u00e8 importante quel che viene detto, ma il fatto che venga detto\".\nFunzione conativa.\nLa funzione conativa, detta anche persuasiva, corrispondendo al destinatario, \u00e8 attiva quando il mittente si rivolge esplicitamente a questo, attraverso il modo imperativo, i verbi o i pronomi e aggettivi possessivi o i pronomi personali alla seconda persona, o il punto interrogativo. Essendo prevalentemente orientata sul destinatario, la comunicazione mira a ottenere un'adesione di pensiero e/o una risposta d'azione. Ne sono espressioni tipiche l'imperativo e il vocativo, e la seconda persona singolare e plurale. Improntati a tale funzione sono i testi di carattere supplicatorio (preghiere) e paren\u00e8tico (di esortazione), gli ordini o i consigli, o testi di carattere giuridico (leggi, decreti, regolamenti ecc.).\nIn particolare, la funzione conativa \u00e8 sottesa a tutti i messaggi di tipo pubblicitario (\"compra subito questo prodotto!\"), anche se in tal caso l'abilit\u00e0 dei creativi sta spesso proprio nel nascondere il pi\u00f9 possibile la conativit\u00e0 principale sotto l'apparenza di altre funzioni secondarie, che appaiono per\u00f2 pi\u00f9 evidenti alla superficie del messaggio.\nSi vedano anche i concetti di illocuzione e perlocuzione in Austin.\nFunzione poetica.\nLa funzione poetica \u00e8 attiva quando il messaggio \u00e8 incentrato su s\u00e9 stesso, nel senso che \u00e8 presente una certa complessit\u00e0 che impone una decodificazione completa da parte del destinatario, che deve essere attento a cogliere il senso denotativo nella sua interezza e anche, ove presente, un eventuale senso connotativo. Un linguaggio ornato, ricco di figure retoriche di vario genere segnala la funzione poetica del messaggio, come spesso avviene in poesia ma anche nel linguaggio della pubblicit\u00e0 (tuttavia in questo caso \u00e8 \"in absentia\" anche la funzione conativa, dato che lo scopo \u00e8 convincere i potenziali acquirenti ad acquistare il prodotto pubblicizzato).\nNel caso del linguaggio verbale, essa focalizza l'attenzione sull'aspetto fonico delle parole, sulla scelta dei vocaboli e sulla costruzione delle frasi. Il suo obiettivo \u00e8 comunicare la propria forma, suscitare emozioni o riflessioni tramite la musicalit\u00e0 delle parole. La funzione poetica si pu\u00f2 notare anche nel linguaggio quotidiano, negli slogan pubblicitari, in quelli politici e pure nel linguaggio infantile. L'esempio di Jakobson \u00e8 quello di \"I like Ike\", uno slogan usato per le elezioni presidenziali del candidato Eisenhower negli anni cinquanta in USA. Nella funzione poetica si ha un'alternanza regolare di fonemi vocalici e consonantici, che hanno lo scopo di rafforzare l'espressivit\u00e0 e l'efficacia del messaggio.\nL'attenzione alla funzione poetica della comunicazione spiega perch\u00e9 l'arte non possa essere ridotta al solo contenuto, ammesso che questo sia individuabile senza la forma.\nFunzione metalinguistica.\nLa funzione metalinguistica consiste nel parlare (implementare, svilire o modificare) del codice, come nei libri di grammatica. La funzione (\"chiedere e dare significato di una parola, spiegare una parola\") focalizza la sua attenzione sul codice in comune a mittente e destinatario, durante la comunicazione. Essa entra in campo quando i due interlocutori vogliono verificare se stanno utilizzando lo stesso codice. In questa situazione si usano enunciati come: \"mi hai capito\", \"cosa vuoi dire?\" Ogni messaggio \u00e8 una manifestazione del codice in base al quale \u00e8 formulato, e quindi del rapporto che hanno con questo codice gli interlocutori. Pu\u00f2 avere funzione metalinguistica una formula come \"C'era una volta\" a inizio del racconto di una fiaba, proprio perch\u00e9 instaura e rimanda a un codice di finzione e a una probabilit\u00e0 condizionata che quel che si racconta non sia vero ma nemmeno falso.\nFunzione referenziale.\nLa funzione referenziale, la pi\u00f9 denotativa, consiste nel riferimento, preferibilmente preciso e puntuale, al contesto spazio-temporale in cui avviene la comunicazione o comunque all'azione di cui si parla (e, in generale, al referente). \u00c8 evidente a livello grammaticale nella deissi.\nAltre teorie.\nMeno conosciute, ma nate a partire dal modello di Jakobson, diventato imprescindibile negli studi sulla comunicazione, ci sono in linguistica e in semiotica altri modelli di funzioni del linguaggio. Per esempio quello di John J. Gumperz e Dell Hymes che, nel 1967, hanno proposto le 8 funzioni corrispondenti a:"}
{"id": "3097881", "revid": "729019", "url": "https://it.wikipedia.org/wiki?curid=3097881", "title": "Davidoff Swiss Indoors 1979", "text": "Il Davidoff Swiss Indoors 1979 \u00e8 stato un torneo di tennis giocato sul cemento indoor. \u00c8 stata la 10\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato a Basilea in Svizzera dal 15 al 21 ottobre 1979.\nCampioni.\nSingolare maschile.\n Brian Gottfried ha battuto in finale Johan Kriek 7-5, 6-1, 4-6, 6-3\nDoppio maschile.\n Bob Hewitt / Frew McMillan hanno battuto in finale Brian Gottfried / Ra\u00fal Ram\u00edrez 6-3, 6-4"}
{"id": "3097885", "revid": "1209682", "url": "https://it.wikipedia.org/wiki?curid=3097885", "title": "Mastotermes darwiniensis", "text": "La Mastotermes darwiniensis, detta anche \"termite gigante del nord\" o \"termite di Darwin\", \u00e8 una specie di termiti che si trova solo in Australia settentrionale. \u00c8 un animale molto particolare, la pi\u00f9 primitiva termite vivente. Come tale, mostra forti somiglianze con gli scarafaggi. Queste somiglianze includono il lobo anale dell'ala e la deposizione delle uova in grappoli, piuttosto che singolarmente. E l'unico membro vivente del suo genere \"Mastotermes Mastotermitidae\" e la sua famiglia, anche se ci sono numerosi taxa fossili noti. Vivono in simbiosi con Mixotricha paradoxa che sono utili per la digestione della cellulosa, che essi trasformano in lipidi."}
{"id": "3097888", "revid": "92723", "url": "https://it.wikipedia.org/wiki?curid=3097888", "title": "Agostino Oreggi", "text": "Biografia.\nNacque da famiglia modesta. Il padre era probabilmente architetto, originario di Bironico. Comp\u00ec gli studi a Roma, a partire dal 1594, ottenendo presso il Collegio Romano i dottorati in filosofia e teologia e alla Sapienza il dottorato \"in utroque iure\". Studi\u00f2 anche greco e altre lingue antiche dell'Oriente. Nel 1621 pubblic\u00f2 a Bologna un saggio intitolato \"Aristotelis vera de rationalis animae immortalitate sententia\".\nFu un protetto del cardinale Roberto Bellarmino, che lo nomin\u00f2 suo teologo personale. In seguito, dopo aver dedicato una sua opera a Maffeo Barberini, quando era ancora arcivescovo di Bologna, ebbe da lui importanti incarichi, dopo la sua ascesa al soglio pontificio con il nome di Urbano VIII. Dapprima ne divenne teologo personale ed elemosiniere. Fu poi consultore della Sacra Congregazione della Romana e Universale Inquisizione. Aggiunse in seguito il posto di canonico di San Pietro in Vaticano a quello di canonico teologo della cattedrale di Faenza che gi\u00e0 deteneva dal 1605.\nNel 1633 ebbe un ruolo rilevante nel processo a Galileo Galilei. Oreggi, insieme a Melchior Inchofer e Zaccaria Pasqualigo, studi\u00f2 il \"Dialogo sopra i due massimi sistemi del mondo\" di Galileo Galilei e concluse che, con la pubblicazione del libro, Galileo aveva violato l'ordine impartitogli nel 1616 di non insegnare o difendere la teoria eliocentrica.\nIl 17 novembre 1633 fu eletto arcivescovo di Benevento.\nIl 28 novembre 1633 papa Urbano VIII lo cre\u00f2 cardinale. Il 9 gennaio dell'anno successivo ricevette il titolo di San Sisto. Mor\u00ec a Benevento e fu sepolto nella cattedrale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3097889", "revid": "287204", "url": "https://it.wikipedia.org/wiki?curid=3097889", "title": "Japan Open Tennis Championships 1979", "text": "Il Japan Open Tennis Championships 1979 \u00e8 stato un torneo di tennis giocato sulla terra battuta. \u00c8 stata la 7\u00aa edizione del Japan Open Tennis Championships, che fa parte della categoria del Colgate-Palmolive Grand Prix 1979 e del WTA Tour 1979. Sia il torneo maschile che quello femminile si sono giocati a Tokyo in Giappone, dal 22 al 31 ottobre 1979.\nCampioni.\nSingolare maschile.\n Terry Moor ha battuto in finale Pat Du Pr\u00e9 3-6, 7-6, 6-2\nSingolare femminile.\n Betsy Nagelsen ha battuto in finale Naoko Sat\u014d 6-1, 3-6, 6-3\nDoppio maschile.\n Colin Dibley / Pat Du Pr\u00e9 hanno battuto in finale Rod Frawley / Francisco Gonz\u00e1lez 3-6, 6-1, 6-1\nDoppio femminile.\n Betsy Nagelsen / Penny Johnson hanno battuto in finale Yu Li Chiao / Chen Chuan 3-6, 6-4, 7-6"}
{"id": "3097891", "revid": "1924342", "url": "https://it.wikipedia.org/wiki?curid=3097891", "title": "We Belong to the Sea", "text": "We Belong to the Sea \u00e8 un singolo del gruppo musicale bubblegum pop Aqua, pubblicato il 13 novembre 2000 dall'etichetta discografica Universal.\nLa canzone \u00e8 stata scritta e prodotta da S\u00f8ren Rasted e Claus Norreen ed \u00e8 stata estratta come quarto singolo dal secondo album del gruppo, \"Aquarius\". Il brano non ha tuttavia incontrato il successo sperato, portando il gruppo ad abbandonare la promozione del disco a causa anche dei deludenti risultati dei precedenti singoli \"Bumble Bees\" e \"Around the World\" e dell'album stesso.\n\u00c8 stato l'ultimo singolo del gruppo prima di un lungo periodo di pausa, a causa dello scioglimento del complesso avvenuto nel 2001. Il singolo successivo, \"Back to the 80's\", \u00e8 stato pubblicato ben nove anni dopo \"We Belong to the Sea\", nel 2009, in seguito a una riunione del gruppo."}
{"id": "3097895", "revid": "743200", "url": "https://it.wikipedia.org/wiki?curid=3097895", "title": "Cologne Grand Prix 1979", "text": "Il Cologne Grand Prix 1979 \u00e8 stato un torneo di tennis giocato sul cemento indoor. \u00c8 stata la 4\u00aa edizione del Cologne Grand Prix, che fa parte del Colgate-Palmolive Grand Prix 1979. Si \u00e8 giocato a Colonia in Germania, dal 29 ottobre al 4 novembre 1979.\nCampioni.\nSingolare.\n Gene Mayer ha battuto in finale Wojciech Fibak 6\u20133, 3\u20136, 6\u20131\nDoppio.\n Gene Mayer / Stan Smith hanno battuto in finale Heinz G\u00fcnthardt / Pavel Slo\u017eil 6\u20133, 6\u20134"}
{"id": "3097899", "revid": "276327", "url": "https://it.wikipedia.org/wiki?curid=3097899", "title": "Pronomi possessivi", "text": ""}
{"id": "3097900", "revid": "339392", "url": "https://it.wikipedia.org/wiki?curid=3097900", "title": "Sacrestia della Cura", "text": ""}
{"id": "3097902", "revid": "287204", "url": "https://it.wikipedia.org/wiki?curid=3097902", "title": "Tokyo Indoor 1979", "text": "Il Tokyo Indoor 1979 \u00e8 stato un torneo di tennis giocato sintetico indoor. \u00c8 stata la 2\u00aa edizione del Tokyo Indoor, che fa parte del Colgate-Palmolive Grand Prix 1979. Si \u00e8 giocato a Tokyo in Giappone dal 30 ottobre al 5 novembre 1979.\nCampioni.\nSingolare maschile.\n Bj\u00f6rn Borg ha battuto in finale Jimmy Connors 6-2, 6-2\nDoppio maschile.\n Marty Riessen / Sherwood Stewart hanno battuto in finale Mike Cahill / Terry Moor 6-4, 7-6"}
{"id": "3097904", "revid": "115533", "url": "https://it.wikipedia.org/wiki?curid=3097904", "title": "Zuparello", "text": ""}
{"id": "3097905", "revid": "371529", "url": "https://it.wikipedia.org/wiki?curid=3097905", "title": "She Shot Me Down", "text": "She Shot Me Down \u00e8 un album del crooner statunitense Frank Sinatra, pubblicato nel 1981. Quando l'album venne registrato, Sinatra era sessantaseienne e la sua voce, a causa degli anni che passavano e alla sigaretta giornaliera che fumava dagli anni '30, era scalfita rispetto all'epoca del suo splendore e per questo decise di far vedere al suo pubblico che nonostante questo era ancora in grado di prendere un testo ed essere convincente. L'album presenta brani sentimentali caratterizzati da meravigliosi archi condotti da Nelson Riddle, Gordon Jenkins e Don Costa. La sua voce lievemente invecchiata sembrava consona a questo tipo di canzoni, e ci\u00f2 venne confermato da numerosi critici, che definirono \"She Shot Me Down\" come il miglior album di Frank Sinatra degli ultimi venticinque anni. L'album fu registrato l'8 aprile e il 10 settembre 1981, e venne pubblicato solo due mesi dopo, nel novembre 1981."}
{"id": "3097907", "revid": "713168", "url": "https://it.wikipedia.org/wiki?curid=3097907", "title": "Canzoniere di Lisbona", "text": "Il Canzoniere di Lisbona (in portoghese Cancioneiro de Lisboa o Cancioneiro musical da Biblioteca Nacional) \u00e8 il nome dato al manoscritto CIC 60 (Collezione Ivo Cruz) conservato nella Biblioteca nazionale del Portogallo, a Lisbona. \u00c8 uno dei quattro canzonieri rinascimentali della musica portoghese (insieme al Canzoniere di Elvas, al Canzoniere di Bel\u00e9m e al Canzoniere di Parigi). Venne prodotto intorno al 1570 e contiene 72 fogli (con l'eccezione della pagina 6 e 63) di 96x146 mm ciascuno. L'attuale copertina \u00e8 del XVII secolo. Alcuni dei fogli hanno subito la corrosione dell'inchiostro e la musica scritta in essi non pu\u00f2 essere completamente recuperata.\nQuesto canzoniere contiene musica sia profana che sacra del XV e XVI secolo. In nessun spartito viene menzionato il nome del compositore, ma in base ad un confronto con altri \"cancioneros\" sono state avanzate ipotesi plausibili collegandoli a Francisco de Pe\u00f1alosa, Juan de Anchieta, Pedro de Escobar e altri."}
{"id": "3097909", "revid": "115533", "url": "https://it.wikipedia.org/wiki?curid=3097909", "title": "Aketon", "text": ""}
{"id": "3097911", "revid": "115533", "url": "https://it.wikipedia.org/wiki?curid=3097911", "title": "Gambeson", "text": ""}
{"id": "3097912", "revid": "352448", "url": "https://it.wikipedia.org/wiki?curid=3097912", "title": "Cancioneiro de Lisboa", "text": ""}
{"id": "3097913", "revid": "767487", "url": "https://it.wikipedia.org/wiki?curid=3097913", "title": "Hong Kong Open 1979", "text": "L'Hong Kong Open 1979 \u00e8 stato un torneo di tennis giocato sul cemento. \u00c8 stata la 6\u00aa edizione dell'Hong Kong Open che fa del Colgate-Palmolive Grand Prix 1979. Si \u00e8 giocato a Hong Kong dal 5 all'11 novembre 1979.\nCampioni.\nSingolare.\n Jimmy Connors ha battuto in finale Pat Du Pr\u00e9 7-5, 6-3, 6-1\nDoppio.\n Pat Du Pr\u00e9 / Robert Lutz hanno battuto in finale Steve Denton / Mark Turpin 6\u20133, 6\u20134"}
{"id": "3097914", "revid": "352448", "url": "https://it.wikipedia.org/wiki?curid=3097914", "title": "Cancioneiro musical da Biblioteca Nacional", "text": ""}
{"id": "3097917", "revid": "1652635", "url": "https://it.wikipedia.org/wiki?curid=3097917", "title": "Back to the 80's", "text": "Back to the 80's \u00e8 un singolo del gruppo musicale bubblegum pop Aqua, pubblicato il 22 giugno 2009 dall'etichetta discografica Universal.\nLa canzone \u00e8 stata scritta da S\u00f8ren Rasted e Claus Norreen e prodotta dallo stesso Rasted e ha segnato il ritorno sulle scene musicali del gruppo dopo nove anni dall'ultimo singolo, \"We Belong to the Sea\", pubblicato nel 2000.\nIl singolo ha accompagnato l'uscita della raccolta \"Greatest Hits\" e ha permesso al gruppo di tornare al successo, raggiungendo il vertice della classifica dei singoli danese."}
{"id": "3097918", "revid": "743200", "url": "https://it.wikipedia.org/wiki?curid=3097918", "title": "Quito Open 1979", "text": "Il Quito Open 1979 \u00e8 stato un torneo di tennis giocato sulla terra battuta. \u00c8 stata la 1\u00aa edizione del Quito Open che fa del Colgate-Palmolive Grand Prix 1979. Si \u00e8 giocato a Quito in Ecuador dal 5 all'11 novembre 1979.\nCampioni.\nSingolare.\n V\u00edctor Pecci ha battuto in finale Jos\u00e9 Higueras 2\u20136, 6\u20134, 6\u20132\nDoppio.\n \u00c1lvaro Fillol / Jaime Fillol hanno battuto in finale Iv\u00e1n Molina / Jairo Velasco, Sr. 6\u20137, 6\u20133, 6\u20131"}
{"id": "3097925", "revid": "767487", "url": "https://it.wikipedia.org/wiki?curid=3097925", "title": "International Tennis Championships of Colombia 1979", "text": "L'International Tennis Championships of Colombia 1979 \u00e8 stato un torneo di tennis giocato sulla terra battuta. \u00c8 stata la 3\u00aa edizione dell'International Tennis Championships of Colombia, che fa parte del Colgate-Palmolive Grand Prix 1979. Il torneo si \u00e8 giocato a Bogot\u00e0 in Colombia, dal 12 al 18 novembre 1979.\nCampioni.\nSingolare maschile.\n V\u00edctor Pecci ha battuto in finale Jairo Velasco, Sr. 6\u20133, 6\u20134\nDoppio maschile.\n Emilio Montano / Jairo Velasco, Sr. hanno battuto in finale Bruce Nichols / Charles Owens 6\u20132, 6\u20134"}
{"id": "3097927", "revid": "116650950", "url": "https://it.wikipedia.org/wiki?curid=3097927", "title": "My Mamma Said", "text": "My Mamma Said \u00e8 un singolo del gruppo musicale bubblegum pop Aqua, pubblicato nel novembre 2009 dall'etichetta discografica Universal.\nLa canzone \u00e8 stata scritta da S\u00f8ren Rasted e Lene Nystr\u00f8m ed \u00e8 stata estratta come secondo singolo dalla raccolta \"Greatest Hits\".\nConcepimento e composizione.\nAtipica traccia degli Aqua, \"My Mamma Said\" ha a che fare con le emozioni e considerazioni sulla morte della madre del personaggio che parla in prima persona. Gli strumenti dominanti dell'intera composizione sono il pianoforte ed il violoncello. Nystr\u00f8m, la voce principale, incarna la reazione emotiva e psicologica che la morte della madre ha causato, mentre Ren\u00e9 Dif rappresenta la controparte filosofica e scientifica del terribile avvenimento.\nVideo.\nIl video \u00e8 stato diretto da Rasmus Laumann e venne pubblicato il 23 ottobre 2009. La scena si svolge in gran parte in un'unica stanza con il pavimento ricoperto di foglie secche, dove i quattro membri degli Aqua siedono attorno ad un tavolo. A parte il colore delle foglie, i colori dominanti sono il bianco e il nero.\nSuccesso commerciale.\nHa riscosso un buon successo in Danimarca, restando il classifica per diciassette settimane e raggiungendo la quarta posizione."}
{"id": "3097929", "revid": "1782831", "url": "https://it.wikipedia.org/wiki?curid=3097929", "title": "Mario Manzo", "text": "Carriera.\nCresce nella con cui gioca tre stagioni in Serie C1, prima di passare al Brescia con cui milita per tre stagioni in Serie B.\nNel 1991 passa al Baracca Lugo in Serie C1 e poi l'anno seguente al sempre nella stessa serie; con i lariani nel 1994 (ad epilogo della sua stagione pi\u00f9 prolifica: 5 reti) conquista la promozione in Serie B, categoria nella quale gioca un anno ancora a Como. Tra il 1995 ed il 2000 gioca sempre in Serie B, prima per tre anni nella Lucchese e poi per due nel .\nNel 2000 fa ritorno al Como ed al primo tentativo ottiene la sua seconda promozione dalla Serie C1 alla Serie B in maglia comasca; nella successiva stagione cadetta viene ceduto durante il mercato invernale alla Canzese.\nChiuder\u00e0 la carriera tra i dilettanti con le maglie di Renate, dove ha svolto anche il ruolo di allenatore, Carugo e Pontelambrese.\nTerminata la sua carriera calcistica, viene subito ingaggiato come allenatore della neopromossa squadra femminile del Como 2000, dove rimane fino al giugno 2014.\nNel novembre 2014 viene ingaggiato come tecnico dal Maslianico 1902 , societ\u00e0 di Promozione lombarda.\nNel luglio 2015 assume la guida della Pontelambrese, squadra di Prima Categoria lombarda."}
{"id": "3097935", "revid": "336009", "url": "https://it.wikipedia.org/wiki?curid=3097935", "title": "Lada-Vaz R90", "text": ""}
{"id": "3097939", "revid": "767487", "url": "https://it.wikipedia.org/wiki?curid=3097939", "title": "Leng Tch'e (gruppo musicale)", "text": "I Leng Tch'e sono un gruppo grindcore belga sotto contratto con l'etichetta indipendente Season of Mist. Il loro nome deriva dalla tortura cinese chiamata lingchi, tradotto come \"processo lento\" o \"morte dai mille tagli\".\nStoria.\nI Leng Tch'e nascono dalle ceneri degli Anal Torture nel 2001. I membri originali sono Isaac Roelaert alla voce, Glen Herman alla chitarra, Kevin al basso e Sven \"Svencho\" de Caluw\u00e9 (noto per essere il frontman del gruppo death metal Aborted) alla batteria. Con questa formazione pubblicano lo split album con i Black Ops \"Razorgrind\" e il loro primo full length \"Death by a Thousand Cuts\" nel 2002. Nel 2003 dopo il reclutamento del chitarrista Jan Hallaert ed usufruendo del bassista Steven Van Cauwenbergh nella sessione di registrazione viene prubblicato il loro secondo album \"ManMadePredator\". Tra il 2003 ed il 2005 il gruppo \u00e8 segnato da diversi cambi di formazione (l'unico membro originale rimane Sven) ed il terzo album, \"The Process of Elimination\", esce sotto la Relapse Records. La formazione rimane stabile fino al 2007, pubblicando lo split \"Amusical Propaganda for Sociological Warfare\" insieme ai francesi Warscars nel 2006 ed il loro quarto album \"Marasmus\" nel 2007. Tra il 2007 ed il 2008 il batterista Sven ed il cantante Boris lasciano il gruppo. Nel 2008 il gruppo pubblica uno split con i canadesi Fuck the Facts e nel 2010 pubblica il quinto full length \"Hypomanic\".\nNella formazione attuale non figura nessun membro originale.\nLo stile.\nLa band descrive il suo sound come \"razorgrind\", un grindcore con influenze death metal, stoner rock e metalcore.\nNel proprio myspace il gruppo cita come influenze Regurgitate, Hemdale, Nasum e Blood Duster. Il chitarrista Jan indica anche Hateplow, Bury Your Dead, Burnt by the Sun, Yob, The Sword, Converge, Neurosis, Mastodon, Aborted, Ringworm, Morbid Angel, Hatebreed, Torche, Suffocation, Fu Manchu e Cephalic Carnage."}
{"id": "3097940", "revid": "1149807", "url": "https://it.wikipedia.org/wiki?curid=3097940", "title": "Luca Tiraboschi", "text": "Biografia.\nSi \u00e8 laureato in architettura presso il Politecnico di Milano, con una tesi originale: \"Dario Argento: l'estetica dell'assassinio. Il ruolo dello spazio nel disegno cinematografico della paura\".\nTiraboschi, dopo una lunga gavetta presso emittenti locali, inizia la sua carriera nel mondo della televisione a Mediaset nel 1991 occupandosi di produzioni televisive. Successivamente passa a Canale 5 con l'incarico di delegato di rete. In seguito assume l'incarico di produttore esecutivo, poi di curatore e quindi di capostruttura, firmando numerosi programmi di successo delle reti Mediaset tra i quali \"Tira &amp; Molla\", \"Gommapiuma\", \"Buona Domenica\", \"Festivalbar\", \"Beato tra le donne\", \"Ciao Darwin\", \"Premiata Teleditta\", lavorando fianco a fianco con conduttori ed autori quali Paolo Bonolis, Fiorello, Gerry Scotti, Lorella Cuccarini, Maurizio Costanzo e Paola Perego. Nel 2001 viene nominato vicedirettore di Canale 5. L'anno dopo verr\u00e0 promosso all'incarico di direttore di Italia 1, incarico che ha ricoperto fino al 2014, diventando il direttore pi\u00f9 longevo della televisione italiana. Assumer\u00e0 poi dal 2011 al 2014 anche il ruolo di direttore di Italia 2. Egli \u00e8 stato anche presidente di Boing. Attualmente ricopre il ruolo di direttore editoriale \"infotainment\" per i programmi Videonews.\nTiraboschi \u00e8 anche un fumettista (ha creato i personaggi di Goccia Nera e Albert, pubblicati dalla Star Comics) e un romanziere (tra i suoi lavori \"L'ospedale delle bambole\", \"Il sogno del pazzo\" e \"Faccia di cuore\"). Il suo ultimo lavoro in ambito fumettistico \u00e8 la miniserie in sei numeri \"Winter\", presentata a Lucca Comics 2014. \nFirma una rubrica giornalistica fissa sul magazine di fitness \"Sport&amp;Salute\".\nVita privata.\n\u00c8 sposato e ha due figli."}
{"id": "3097941", "revid": "767487", "url": "https://it.wikipedia.org/wiki?curid=3097941", "title": "Spin Me a Christmas", "text": "Spin Me a Christmas \u00e8 un singolo del gruppo musicale bubblegum pop Aqua, pubblicato il 16 novembre 2009 dall'etichetta discografica Universal.\nLa canzone \u00e8 stata estratta come secondo singolo dalla raccolta \"Greatest Hits\", venendone inclusa in una riedizione uscita nel periodo natalizio.\nIl video del brano \u00e8 stato girato da Peder Pedersen, che in passato aveva realizzato per il complesso il video della celebre canzone \"Barbie Girl\"."}
{"id": "3097943", "revid": "1071652", "url": "https://it.wikipedia.org/wiki?curid=3097943", "title": "Donji Streoc", "text": ""}
{"id": "3097953", "revid": "36426", "url": "https://it.wikipedia.org/wiki?curid=3097953", "title": "Cappella Nova", "text": ""}
{"id": "3097957", "revid": "767487", "url": "https://it.wikipedia.org/wiki?curid=3097957", "title": "Riffraff", "text": "Riffraff \u00e8 un film del 1936 diretto da J. Walter Ruben e interpretato da Jean Harlow e Spencer Tracy.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated).\nDistribuzione.\nVenne distribuito dalla Loew's che lo fece uscire nelle sale cinematografiche USA il 3 gennaio 1936. In Portogallo, il film prese il titolo \"Gl\u00f3ria de Mandar\", distribuito il 31 maggio 1938."}
{"id": "3097958", "revid": "439868", "url": "https://it.wikipedia.org/wiki?curid=3097958", "title": "Poggio alla Croce", "text": "Poggio alla Croce \u00e8 un centro collinare posto sulla sommit\u00e0 del Chianti fiorentino tra la valle dell'Ema e il Valdarno superiore. \nLa particolare posizione geografica fa s\u00ec che la frazione sia divisa amministrativamente fra due comuni: Figline e Incisa Valdarno e Greve in Chianti.\nGeografia fisica.\nTerritorio.\nPosto sulla sommit\u00e0 di una delle ultime propaggini del Chianti fiorentino, a 521 metri sul livello del mare, tra la valle dell'Ema e il Valdarno superiore, si trova in una posizione aperta a nord fino all'Appennino pistoiese e a sud-est verso il Valdarno fino ad Arezzo. \nIl territorio \u00e8 prevalentemente collinare alternando boschi a coltivazioni di ulivi e viti.\nStoria.\nMolte delle conoscenze di questa zona sono state ricostruite grazie al ritrovamento di antiche pergamene dell'abbazia di San Cassiano (1038-1130) attualmente conservate nell'Archivio di Stato di Firenze. \nProprio in uno di questi documenti del 1038 si rintraccia per la prima volta il nome della localit\u00e0 di Poggio alla Croce. La scrittura recita che: \u201dMartino figlio del fu Pietro e Boniza\u201d, donano al monastero di Montescalari alcuni terreni situati al Fattoio e a Moriano, nel luogo detto alla \u201cCruce\u201d. \nQuesto agglomerato di case, oggi sede del paese, ha iniziato a svilupparsi proprio nel punto di trapasso tra le due valli contrassegnate da una croce visibile da entrambe le vallate. \nDa documenti rintracciati nell'Archivio Vescovile di Fiesole e del Bigallo di Firenze, si rileva la presenza di un ospedaletto con annesso oratorio. Intitolato ai SS. Simone il Cananeo e Giuda Taddeo, costituito da una sola stanza e un solo posto letto e alcuni appezzamenti di terreno probabilmente rappresent\u00f2 un riferimento per i pellegrini e i viaggiatori dell'epoca, fino alla met\u00e0 del XVI secolo. Di questo edificio, intorno al quale si sarebbe poi sviluppato il paese, si hanno notizie fino al 1436, quando fu riunito alla chiesa si S.Pietro al Terreno in localit\u00e0 Brollo nel comune di Figline e Incisa Valdarno. \nTra la fine dell'Ottocento e gli inizi del Novecento la vita di Poggio alla Croce si ricollega alla storia nazionale.\nNascono le prime forme associative, la politica fa il suo ingresso nella vita quotidiana. Con la fondazione della Societ\u00e0 di Mutuo Soccorso il paese trova un nuovo punto di riferimento, che tra momenti di felice attivit\u00e0 e periodi di abbandono arriver\u00e0 fino ai nostri giorni. \nL'affermazione del nuovo modello di sviluppo industriale determina una trasformazione della vocazione agricola di questa zona. Le attivit\u00e0 agricole a poco a poco cessano di essere al centro del reddito familiare, i poderi vengono abbandonati, come pure il lavoro dei boschi. La stessa coltivazione del giaggiolo, che aveva costituito una fonte di reddito fondamentale, diventando sempre meno competitiva sul mercato, viene a perdere la sua importanza.\nIn questi ultimi anni, con il maggior interesse verso il territorio e le comunit\u00e0 rurali, il Poggio sta conoscendo una ripresa economica, con il recupero di terreni agricoli e la nascita di agriturismi, accompagnata dal restauro delle vecchie case e dalla nascita di nuovi insediamenti abitativi.\nCollegamenti esterni.\nwww.poggioallacroce.it"}
{"id": "3097959", "revid": "1149807", "url": "https://it.wikipedia.org/wiki?curid=3097959", "title": "Tutta la verit\u00e0 (film 2006)", "text": "Tutta la verit\u00e0 (\"Long Lost Son\") \u00e8 un film per la televisione del 2006 diretto da Brian Trenchard-Smith.\nTrama.\nKristen, constatando che il rapporto con il marito Quinn \u00e8 tutt'altro che buono, decide di avviare la pratica di divorzio, cercando per\u00f2 di non esporre troppo il figlioletto Mark, di 4 anni. Il bambino deve passare la serata con il padre, con la passione per il mare, che sembra lo abbia portato a fare un giro in barca nonostante le previsioni non fossero buone: a causa di una tempesta, i due subiscono un incidente e vengono dati per dispersi. 14 anni dopo, Kristen si \u00e8 risposata con Steve e non ha figli, portandosi dietro il dolore per Mark; una sera, dei coniugi da poco tornati dai Caraibi mostrano il loro video amatoriale girato durante un'escursione in barca. Kristen riconosce il (defunto) marito nel conducente e proprietario dello scafo; inoltre, le sembra di riconoscere anche il figlio, oramai di 18 anni. Inizia cos\u00ec a sospettare che l'incidente di molti anni prima sia stato solo una messa in scena da parte dell'uomo per evitare di perdere la custodia del bambino. La donna decide di mettersi subito sulle sue tracce, anche se ci\u00f2 si rivela non essere privo di imprevisti."}
{"id": "3097960", "revid": "767487", "url": "https://it.wikipedia.org/wiki?curid=3097960", "title": "ATP Taipei 1979", "text": "L'ATP Taipei 1979 \u00e8 stato un torneo di tennis giocato sul sintetico indoor. \u00c8 stata la 3\u00aa edizione dell'ATP Taipei, che fa parte del Colgate-Palmolive Grand Prix 1979. Il torneo si \u00e8 giocato a Taipei in Taiwan, dal 12 al 18 novembre 1979.\nCampioni.\nSingolare maschile.\n Robert Lutz ha battuto in finale Pat Du Pr\u00e9 6-3, 6-4, 2-6, 6-3\nDoppio maschile.\n Mark Edmondson / John Marks hanno battuto in finale Pat Du Pr\u00e9 / Robert Lutz 6-1, 3-6, 6-4"}
{"id": "3097962", "revid": "123676178", "url": "https://it.wikipedia.org/wiki?curid=3097962", "title": "Francesco Flamini", "text": "Biografia.\nNacque da Adele Siepi e da Giulio Flamini, impiegato ministeriale che nel 1870 dovette trasferirsi a Torino, dove Francesco fece i primi studi fino al 1881, anno in cui la famiglia si trasfer\u00ec a Pisa e il precoce giovane pubblic\u00f2 la sua prima, piccola opera, \"Le cure di mia madre\", una raccolta di memorie familiari nelle quali spicca la figura della madre Adele.\nFrequent\u00f2 la Facolt\u00e0 di lettere dell'Universit\u00e0 di Pisa sotto l'insegnamento di Alessandro D'Ancona che dal 1887, avendone compreso le non comuni doti, lo fece collaborare alla \u00abRivista critica della letteratura italiana\u00bb, al \u00abGiornale storico della letteratura italiana\u00bb, a \u00abL'Alighieri\u00bb e a \u00abIl Propugnatore\u00bb, scrivendovi recensioni sulla letteratura italiana dei primi secoli. Ancora studente, nel 1888 pubblic\u00f2 anche il saggio \"Sulle poesie del Tansillo di genere vario\" e, con la laurea, la sua voluminosa tesi \"La lirica toscana del Rinascimento anteriore ai tempi del Magnifico\".\nSeguirono altri saggi sulla letteratura del Quattrocento, quali \"Francesco Galeota gentiluomo napolitano del Quattrocento e il suo inedito canzoniere\", del 1892, \"L'egloga e i poemetti di L. Tansillo secondo la genuina lezione dei codici e delle prime stampe\", \"Il Canzoniere inedito di Antonio Forteguerri\" e \"Peregrino Allio, umanista, poeta, e confilosofo del Ficino\", del 1893, tutti improntati al metodo storico-filologico del maestro D'Ancona.\nDopo alcuni anni trascorsi nell'insegnamento delle lettere alle scuole medie, nel 1893 fu assistente del D'Ancona a Pisa e nel 1895 ottenne la cattedra di letteratura italiana nell'Universit\u00e0 degli Studi di Padova, dove il 16 gennaio 1896 tenne la prolusione \"La poesia italiana del Cinquecento e l'insegnamento scientifico della letteratura nazionale\", che figura nella raccolta miscellanea dei suoi scritti del 1905. In essa Flamini puntualizzava le linee del suo metodo critico, volte a unire le esigenze dell'indagine erudita proprie della critica storica con quelle dell'analisi estetico-psicologico del De Sanctis senza trascurare, ma non privilegiando, il richiamo crociano al fatto letterario come pura forma.\nNel 1895 erano usciti altri tre volumi: gli \"Studi di storia letteraria italiana e straniera\", nei quali Flamini raccoglieva altri saggi sul Quattrocento italiano, oltre a \"Gl'imitatori della lirica di Dante e del dolce stil novo\", \"Il luogo di nascita di Madonna Laura e la topografia del Canzoniere petrarchesco\" e \"Le lettere italiane alla corte di Francesco I re di Francia\"; le \"Spigolature di erudizione e di critica\", comprendenti, tra l'altro, alcuni saggi danteschi e studi su Giambattista Giraldi e Francesco Bracciolini; e poi l'\"Aurelio Bertola e i suoi studi intorno alla letteratura tedesca\".\nNel 1902 apparve il suo volume sul Cinquecento, per la collana della storia della letteratura italiana edita dalla casa editrice Vallardi, ricco di documentazione e di osservazioni erudite. Nel 1903 e nell'anno seguente comparvero i due volumi de \"I significati reconditi della Commedia di Dante e il suo fine supremo\", a testimonianza di un crescente interesse per il poeta al quale continu\u00f2 a dedicare diverse \"Lecturae\" - i commenti ai singoli canti del poema - e ancora \"La varia fortuna di Dante in Italia\", del 1914, e \"Il significato e il fine della Divina Commedia\", nel 1915, rifacimento di un suo saggio del 1893, nel quale sviluppava l'idea della \"Commedia\" quale insieme di figure allegoriche.\nAll'affermazione in Italia della scuola del Croce e alle sue critiche, Flamini reag\u00ec difendendo la validit\u00e0 della scuola storica positivista contro l'estetismo idealistico.\nMolto meno felici le sue prove poetiche, che aveva iniziato fin dal 1894 sulla scia del Pascoli con \"Uno sguardo\", cui seguirono, tra le altre, \"Scintillamenti e tristezze\" nel 1904, \"Vecchi ritmi\" nel 1905, \"Dopo il nembo\" nel 1906, ispirato alla morte di uno dei suoi figli. Dal 1908 era tornato a insegnare alla Scuola Normale di Pisa, alla quale avrebbe poi lasciato tutti i suoi libri. Tra i suoi allievi di spicco, Luigi Russo, Carlo Grabher, Carlo Pellegrini ed altri.\nMor\u00ec nel 1922 a Pisa, dove in seguito gli venne intitolata una via.\nOpere.\nUna rassegna esaustiva delle opere di Francesco Flamini \u00e8 quella fornita da Emilio Santini, in AA. VV., \"Ricordi e studi in memoria di Francesco Flamini\", Napoli, Libreria editrice Francesco Perrella, 1931. Qui di seguito si elencano solo i saggi in volume:"}
{"id": "3097964", "revid": "1494169", "url": "https://it.wikipedia.org/wiki?curid=3097964", "title": "Adam-12", "text": ""}
{"id": "3097965", "revid": "869733", "url": "https://it.wikipedia.org/wiki?curid=3097965", "title": "Long lost son", "text": ""}
{"id": "3097966", "revid": "599013", "url": "https://it.wikipedia.org/wiki?curid=3097966", "title": "Riccardo Rovinelli", "text": "Carriera.\nCresce nel con cui gioca per tre stagioni in Serie C.\nNel 1993 viene notato dal che gli permette di compiere il salto in Serie B: gioca con i giallo-rossi romagnoli per sei stagioni, nelle quali totalizza 147 presenze e 2 reti (delle quali 107, con un gol, in Serie B).\nNel 1999 si trasferisce alla dove disputa la sua ultima stagione in Serie B.\nSuccessivamente far\u00e0 ritorno al in Serie D."}
{"id": "3097967", "revid": "767487", "url": "https://it.wikipedia.org/wiki?curid=3097967", "title": "Wembley Championship 1979", "text": "Il Wembley Championship 1979 \u00e8 stato un torneo di tennis giocato sul sintetico indoor della Wembley Arena di Londra in Inghilterra. \u00c8 stata la 31\u00aa edizione del torneo che fa parte del Colgate-Palmolive Grand Prix 1979. Il torneo si \u00e8 giocato dal 13 al 19 novembre 1979.\nCampioni.\nSingolare maschile.\n John McEnroe ha battuto in finale Harold Solomon 6-3, 6-4, 7-5\nDoppio maschile.\n Peter Fleming / John McEnroe hanno battuto in finale Tom\u00e1\u0161 \u0160m\u00edd / Stan Smith 6-2, 6-3"}
{"id": "3097970", "revid": "96758", "url": "https://it.wikipedia.org/wiki?curid=3097970", "title": "Massimo Augusto Calder\u00f3n dela Hoya", "text": ""}
{"id": "3097971", "revid": "594360", "url": "https://it.wikipedia.org/wiki?curid=3097971", "title": "Festival di Arirang", "text": "I Grandi Giochi di Massa e di Prestazione Artistica di Arirang () sono uno spettacolo di massa che si tiene annualmente presso lo stadio Rungrado May Day di Pyongyang, in Corea del Nord, nel periodo tra agosto ed ottobre.\nIl nome \u00e8 tratto dall'omonima canzone popolare coreana.\nIconografia.\nI Giochi di Massa radunano nello stadio folle oceaniche (circa 100.000 persone); nel corso delle varie esibizioni, danzatori, ginnasti e spettatori sugli spalti si esibiscono in esercizi di sincronia con cartoncini colorati e altri oggetti. I Giochi sono tesi ad esaltare il Partito del Lavoro di Corea, le forze armate nazionali e i leader Kim Il-sung, Kim Jong-il e Kim Jong-un.\nLe varie coreografie presentano un'iconografia complessa ed allegorica. Ad esempio, il colore rosso, particolarmente nei fiori, rappresenta la classe dei lavoratori, il colore porpora rappresenta Kim Il-sung, mentre la montagna innevata accanto a un lago \u00e8 il monte Baekdu, da secoli considerato luogo sacro dai popoli coreani ed indicato dalla propaganda del regime come luogo natale di Kim Jong-il.\nPartecipanti.\nPer partecipare ai giochi, il regime seleziona vari cittadini giudicati \"particolarmente dotati\" dai 5 anni d'et\u00e0 in su.\nRecord del mondo.\nNell'agosto del 2007 i giochi di massa di Arirang sono stati riconosciuti dal Guinness dei primati come pi\u00f9 grande evento al mondo nel suo genere."}
{"id": "3097972", "revid": "767487", "url": "https://it.wikipedia.org/wiki?curid=3097972", "title": "Bologna Indoor 1979", "text": "Il Bologna Indoor 1979 \u00e8 stato un torneo di tennis giocato sul sintetico indoor. \u00c8 stata la 5\u00aa edizione del Bologna Indoor, che fa parte del Colgate-Palmolive Grand Prix 1979. Il torneo si \u00e8 giocato a Bologna in Italia, dal 19 al 25 novembre 1979.\nCampioni.\nSingolare maschile.\n Butch Walts ha battuto in finale Gianni Ocleppo 6\u20133, 6\u20132\nDoppio maschile.\n Peter Fleming / John McEnroe hanno battuto in finale Fritz Buehning / Ferdi Taygan 6\u20131, 6\u20131"}
{"id": "3097979", "revid": "287204", "url": "https://it.wikipedia.org/wiki?curid=3097979", "title": "Zij-i Sultani", "text": "Z\u012bj-i Sul\u1e6d\u0101n\u012b (in farsi \u0632\u06cc\u062c\u0650 \u0633\u0644\u0637\u0627\u0646\u06cc ) \u00e8 un'opera di astronomia consistente in tavole astronomiche e un catalogo stellare che \u00e8 stato pubblicato da Ulu\u011f Bek nel 1437.\nQuest'opera dell'Astronomia islamica \u00e8 il risultato del lavoro di un gruppo di astronomi che lavorarono sotto la direzione di Ulu\u011f Bek presso l'osservatorio da lui creato a Samarcanda: tra questi astronomi, tra gli altri, c'erano al-Kashi e Ali Qushji.\nIl \"Z\u012bj-i Sul\u1e6d\u0101n\u012b\" \u00e8 stato il pi\u00f9 accurato e vasto catalogo stellare mai compilato fino al suo tempo, superiore a tutti i precedenti cataloghi ivi compresi l'Almagesto di Claudio Tolomeo, il Libro delle stelle fisse di \u02bfAbd al-Ra\u1e25m\u0101n al-\u1e62\u016bf\u012b e lo \"Z\u012bj-i \u012alkh\u0101n\u012b\" dell'Osservatorio di Maragheh. esso non fu infatti superato fino alla pubblicazione dei lavori di Taq\u012b al-D\u012bn Mu\u1e25ammad ibn Ma\u02bfr\u016bf e di Tycho Brahe nel XVI secolo.\nI seri errori trovati da Ulu\u011f Bek nei precedenti cataloghi stellari e tavole astronomiche, molti dei quali erano semplicemente aggiornamenti dell'Almagesto di Tolomeo contenenti le correzioni alle coordinate celesti rese necessarie a causa della precessione degli equinozi, lo indussero a rideterminare le posizioni di 992 stelle, a cui aggiunse altre 27 stelle prese dal Libro delle stelle fisse di \u02bfAbd al-Ra\u1e25m\u0101n al-\u1e62\u016bf\u012b, opera composta attorno al 964, situate a declinazioni troppo meridionali per poter essere osservate da Samarcanda.\nQuesto catalogo, uno degli pi\u00f9 originali dell'epoca medievale, \u00e8 stato pubblicato in Europa nel 1665 a Oxford da Thomas Hyde col titolo \"Tabulae longitudinis et latitudinis stellarum fixarum ex observatione Ulugbeighi\", da Gregory Sharpe nel 1767 e nel 1843 da Francis Baily nel XIII volume delle \"Memoirs of the Royal Astronomical Society\", edite dalla Royal Astronomical Society.\nNel 1437 Ulu\u011f Beg determin\u00f2 la lunghezza dell'anno siderale in 365,2570370... d = 365d6h 10m 8s (con un errore di +58s), per le sue misure, durate vari anni, us\u00f2 uno gnomone alto 50 metri. Questo valore \u00e8 stato migliorato di 28s solo 88 anni pi\u00f9 tardi nel 1525 vicino da Niccol\u00f2 Copernico che si rifaceva per\u00f2 alla misura di Th\u0101bit ibn Qurra, che aveva un errore di soli +2s. In seguito Ulu\u011f Bek determin\u00f2 una misura pi\u00f9 precisa, 365d5h 49m 15s, erronea di +25s, ma pi\u00f9 accurata di quella di Copernico che ha un errore di +30s.\nUlu\u011f Beg determin\u00f2 l'Inclinazione assiale della Terra in 23,52 gradi, la migliore misura ottenuta fino ad allora. Misura pi\u00f9 accurata delle successive misurazioni effettuate da Copernico e Tycho Brahe e che si accorda bene col valore accettato attualmente."}
{"id": "3097983", "revid": "736476", "url": "https://it.wikipedia.org/wiki?curid=3097983", "title": "Millerntor-Stadion", "text": "Il Millerntor-Stadion (ex-Wilhelm-Koch-Stadion) \u00e8 uno stadio tedesco di Amburgo.\nSi trova nel quartiere cittadino di St. Pauli e fu costruito tra il 1961 e il 1963 ed utilizzato per gli incontri casalinghi dell'FC St. Pauli, la squadra di calcio del quartiere e secondo club cittadino (attualmente in seconda divisione), nonch\u00e9 - saltuariamente - della squadra di football americano degli Hamburg Blue Devils.\n\u00c8 considerato uno degli stadi \"leggendari\" della Germania, tanto da ricevere spesso delle visite anche da parte di appassionati di calcio provenienti da Oltremanica.\nL'impianto, che prende il nome da una porta cittadina (la Millerntor), ha dal 2014 una capienza di circa 29.000 posti (fino al 2010 aveva una capienza di 23.201 posti)..\nPer quasi un trentennio, segnatamente dal 1970 al 1999, si \u00e8 chiamato \"Wilhelm-Koch-Stadion\" in onore di Wilhelm Koch, presidente del .\nUbicazione.\nLo stadio si trova all'interno dell'area chiamata Heiligengeistfeld, l'area famosa per il suo luna park che si tiene tre volte l'anno per una durata complessiva di sei mesi in occasione della festa chiamata \"Hamburger Dom\" e situata di fronte alla Millerntorplatz e alla Budapesterstra\u00dfe e nelle immediate vicinanze della celebre via a luci rosse Reeperbahn.\nCaratteristiche.\nDei 23.201 posti di cui dispone attualmente lo stadio, 10.246 sono a sedere e 12.955 sono in piedi.\nStoria.\nLo stadio attuale prese il posto di un vecchio stadio, costruito dopo la prima guerra mondiale all'angolo tra la Budapester Stra\u00dfe e la Glacischaussee, distrutto durante i bombardamenti della seconda guerra mondiale e in seguito ricostruito, nell'ex-Ernst-Th\u00e4lmann-Stra\u00dfe. Il vecchio stadio dovette per\u00f2 essere rimosso per lasciar posto all'IGA, un'esposizione floreale internazionale, nel 1963 (nello stesso luogo si trova ora il parco chiamato \"Planten un Blomen\").\nInizi\u00f2 cos\u00ec nel 1961 la costruzione di un nuovo stadio nell'area di Heiligengeistfeld, costruzione che termin\u00f2 nel 1963.\nAll'epoca, la capienza del \"Millerntor-Stadion\", che, tra l'altro, fin dall'inizio, ebbe grossi problemi di infiltrazioni d'acqua, era di 32.000 posti (ridotta poi nel corso dei successivi 35 anni a poco pi\u00f9 di 20.000 posti in seguito ai numerosi interventi sulla struttura dovuti a motivi di sicurezza).\nNel 1970, si decise di intitolare lo stadio \"Millerntor\" a Wilhelm Koch, lo storico presidente dell'FC St. Pauli, scomparso l'anno precedente ed in carica dal 1933 al 1945 e dal 1947 sino alla morte.\nL'impianto si chiam\u00f2 \"Wilhelm-Koch-Stadion\" fino alla stagione 1998-1999: il 30 ottobre 1998, nel corso dell'annuale riunione della societ\u00e0 dell'FC St. Pauli, proprietaria dello stadio, si decise fu infatti deciso di tornare al vecchio nome, e questo per le proteste dei tifosi della squadra, dovute ai trascorsi di Wilhelm Koch nel Partito nazional-socialista (anche se il suo ruolo all'interno del partito pare fosse stato marginale).\nIl 13 luglio 2006 fu annunciato il progetto di alcuni lavori di ristrutturazione, iniziati nel dicembre dello stesso anno e che dovranno portare la capienza a 27.000 posti, il termine dei quali \u00e8 previsto per il 2014.\nNel frattempo, il 18 luglio 2008 \u00e8 stata inaugurata la nuova tribuna-sud, costata 14.000.000 di euro\nL'inaugurazione \u00e8 stata festeggiata con un incontro tra l'FC St. Pauli e la nazionale di calcio cubana, terminata con il punteggio di 7-0 per la squadra ospitante.\nIn seguito, i lavori hanno subito dei rallentamenti per ritardi nei finanziamenti. L'inaugurazione della nuova tribuna centrale, con 6.000 posti a sedere, \u00e8 prevista per il 2014."}
{"id": "3097984", "revid": "2222348", "url": "https://it.wikipedia.org/wiki?curid=3097984", "title": "Luca Bracali", "text": "Biografia.\nLuca Bracali intraprende nel 1986 la carriera di fotografo e giornalista come inviato di testate sportive per i mondiali di motocross, motogp e, in seguito, di formula 1.\nNel corso della sua carriera firma numerosi servizi su riviste di viaggi, cultura e turismo; pubblica venti volumi (Storia Illustrata di Pistoia, I colori del viaggio, SOS Pianeta Terra, A rose is a rose is a rose, Amor Maris. I miti scolpiti di Alba Gonzales, Fantasie della Terra, Myanmar. The true essence, Pianeta Terra. Un mondo da salvare, L\u2019Italia vista da Parigi, Rapa Nui. Genesi di un restauro fra storia, leggende e misteri, India. Sulle tracce di Madre Teresa di Calcutta, Il respiro della natura 1, Il respiro della natura 2, Ghiaccio Fragile, Lockdown a Firenze. Il respiro dell\u2019arte, Lockdown a Roma. Il sorriso della citt\u00e0 eterna, Lockdown a Milano. Il suono del silenzio, Lockdown a Venezia. Poggiata sull'acqua, sospesa nella storia, Terra una fragile bellezza - L'obiettivo sul mondo di Luca Bracali, The charming of landscapes, the nobilty of art). Nell'arco di trenta anni di reportage, visita ben 147 paesi.\nLa sua attenzione verso tematiche ambientali, quali lo scioglimento dei ghiacciai e il riscaldamento globale, \u00e8 testimoniata da immagini scattate nell'Antartide e nell'Artide. Attraverso progetti fotografici collabora con ricercatori polari dell'universit\u00e0 di Fairbanks in Alaska e della base di Barneo, punto di partenza di una eco-spedizione sugli sci al Polo Nord geografico nel 2009. Sar\u00e0 tra i primi ad accedere allo Svalbard Global Seed Vault, nelle isole Svalbard. Grazie a tali missioni, documentate in pi\u00f9 di quaranta trasmissioni radiofoniche e televisive, diventa membro dell'APECS (Associazione Giovani Scienziati Polari) e collabora successivamente con IASC (International Arctic Science Commitee).\nNel 2010 debutta come artista e le sue immagini vengono esposte a Roma, Milano, Napoli, Bologna, Sofia, Kiev, Odessa, Copenaghen, Hofn, Bruxelles, Yangon, Montr\u00e9al e New York divulgando cos\u00ec il suo modo di concepire l'immagine: una composizione geometrica dai colori saturi dove la luce \u00e8 uno degli elementi essenziali. Luca Bracali si impegna anche in campo televisivo e dopo un'esperienza di un anno come conduttore di un programma di viaggi e avventura in onda su Sky Italia, diventa regista della rubrica \"Easy Driver\" in onda su Rai 1 e poi seguono collaborazioni nelle rubriche \u201cUno Mattina\u201d, \"Il caff\u00e8 di Rai Uno\" e \u201cLinea Verde\u201d. Con Rai 2 Bracali collabora in particolare con \u201cTg2\u201d e \u201cTg2 Storie\u201d, ma anche con \u201cNiagara\u201d, \u201cOre 14\u201d e \u201cLa prima cosa bella\u201d, uno speciale dove documenta in esclusiva con il drone Firenze, Roma, Milano in lockdown\u201d. Per la rubrica \u201cKilimangiaro\u201d in onda su Rai 3, Bracali realizza dal 2017 una serie di documentari sul mondo. \u00c8 autore e produttore di un progetto denominato Planet Explorer, un live-tour fotografico e video, pensato appositamente per il web che nel 2020 giunge alla sua quattordicesima edizione dopo Islanda, Sud Africa, Stati Uniti, Grecia, Marocco, Norvegia, Vietnam, Irlanda, Scozia, Svizzera, Australia, Malta, Azzorre e Italia. Docente di fotografia per la Lorenzo de Medici e per The Darkroom a Firenze, ha insegnato fotografia ai corsi Academy di Canon per poi diventare \"ambassador\" per Fujifilm. Ha conseguito tredici premi in concorsi fotografici internazionali legati alla fotografia e al reportage. \u00c8 autore della copertina de L'ultima Thule, ultimo lavoro discografico di Francesco Guccini e di diciotto servizi pubblicati da National Geographic oltre che di pubblicazioni varie su New York Post, USA Today Post, Lens Culture, Fox News, PetaPixel, The Times, The Guardian, Daily Express, Daily Star, Daily Telegraph e The Sun. La sua mostra pi\u00f9 importante, \u201cArctic under attack\u201d, verr\u00e0 esposta nell\u2019aprile 2017 in Parlamento Europeo. Sempre nel 2017 diviene ambasciatore dell\u2019associazione no-profit \u201cSave the Planet\u201d. Nel 2021 diventa Presidente italiano del C.I.G.V. - Club Internazionale Grandi Viaggiatori. Il Minor Planet Center di Cambridge (USA) gli intitola l'asteroide 198616 Lucabracali."}
{"id": "3097985", "revid": "1788047", "url": "https://it.wikipedia.org/wiki?curid=3097985", "title": "Indian Open", "text": "L'Indian Open \u00e8 stato un torneo di tennis facente parte del Grand Prix giocato dal 1973 al 1979 a Bombay in India su campi in terra battuta."}
{"id": "3097986", "revid": "122688026", "url": "https://it.wikipedia.org/wiki?curid=3097986", "title": "Ioacaz (re di Giuda)", "text": "Figlio di Giosia e Camutal, era chiamato \"Sallum\" e assunse il nome Ioacaz solo durante il suo breve regno di tre mesi. Fu deposto dal faraone Necao II, che aveva appena sconfitto e ucciso Giosia e gli sostitu\u00ec un altro figlio di Giosia, chiamato Ioiakim. Le sue vicende sono narrate nel Secondo libro dei Re (). \nDue altri passi biblici parlano del successore di Giosia:\nIoacaz, dunque, mor\u00ec prigioniero in Egitto."}
{"id": "3097988", "revid": "71155", "url": "https://it.wikipedia.org/wiki?curid=3097988", "title": "Stefano Calvagna", "text": "Biografia.\nStefano Calvagna inizia il suo periodo di formazione artistica a New York, studiando recitazione presso l'Actors Studio per poi spostarsi a Los Angeles ed avviare i suoi studi in regia, partecipando come regista alla serie televisiva \"Beverly Hills 90210\".\nRientrato in Italia, il 22 dicembre del 1992 viene ferito con un colpo di pistola ad una gamba durante una rapina a mano armata nel negozio di famiglia: nei tre anni che impiega per riprendersi, Calvagna scrive soggetti e sceneggiature per il cinema che trae da fatti di cronaca e dalla vita quotidiana.\nIn seguito, Calvagna partecipa in piccoli ruoli come attore dividendosi tra cinema, fiction e teatro, come ad esempio in \"Laura non c'\u00e8\" di Antonio Bonifacio. Inizia la sua attivit\u00e0 come regista nel 1999, per alcuni episodi della serie TV \"Vivere\".\nNel 1999 gira il suo primo film, prodotto da Francesco Paolo Melani, dal titolo \"Senza paura\": un vero e proprio pulp all'italiana tratto da fatti di cronaca legati ad un gruppo criminale conosciuto come \"Banda del taglierino\". Questo film e riceve il \"Premio De Sica\" al Festival di Salerno nel 2000 e il \"Premio della Sezione Giovani\" al Festival Australiano nel 2001.\nNel 2000 dirige, interpreta e produce il suo secondo film, \"Arresti domiciliari\". Tra il 2000 e il 2005, Calvagna recita in alcune fiction, tra le quali \"Vite a perdere\", miniserie prodotta dalla RAI nel 2004 ispirata alla storia della Banda della Magliana.\nNel 2005, Stefano Calvagna torna alla regia con \"L'uomo spezzato\", un film drammatico incentrato sui danni che pu\u00f2 arrecare la stampa ad un uomo, accanendosi nei suoi confronti nel momento dell'accusa, senza riabilitarlo nella societ\u00e0 una volta provata la sua innocenza. Il film vince il premio come miglior film al \"Telesia Film Festival 2006\" e la \"Fibula d'Oro\" a Lucca come miglior regia. Lo stesso anno, Calvagna si reca in Thailandia per girare un real movie sulla prostituzione minorile dal titolo \"Viaggio all'inferno\".\nL'anno successivo firma \"A pugni chiusi, a cuore aperto\", documentario sul pugile Vincenzo Cantatore.\nNel 2007 \u00e8 di nuovo alla regia di tre lungometraggi. Il primo \u00e8 \"E guardo il mondo da un obl\u00f2\", una commedia ambientata in una lavanderia, con il quale il regista vince la sesta edizione del Monte-Carlo Film Festival de la Com\u00e9die di Ezio Greggio. Successivamente \u00e8 la volta de \"Il lupo\", film romanzato sulla vita e la latitanza di Luciano Liboni (interpretato da Massimo Bonetti), la cui fine, secondo il regista, \"d\u00e0 l'impressione di un'esecuzione\". Il film fu accolto freddamente dalla critica e sollev\u00f2 numerose polemiche da parte della vedova di Alessandro Giorgioni, il carabiniere ucciso da Liboni. Nonostante tutto, il film riesce ad approdare negli Stati Uniti con il titolo \"The Wolf\". Il terzo film, uscito poi nelle sale nel 2007, \u00e8 \"Il peso dell'aria\", lungometraggio drammatico che ha come tema l'usura. \nNel 2008 dirige Guardando le stelle, una storia drammatica incentrata sulla problematica degli attacchi di panico.\nNel marzo 2009 scrive, dirige ed interpreta \"L'ultimo ultras\", storia sulla latitanza di un tifoso che colpisce a morte un ragazzo di una squadra avversaria. Calvagna racconta di aver fatto parte del tifo organizzato della Lazio da giovane\nNel 2011 scrive e dirige \"Rabbia in pugno\", un action-movie girato interamente all'interno di una palestra di 17.000 m2, e pubblica il libro \"Cronaca di un assurdo normale\", basato sulle vicissitudini giudiziarie di un uomo prima vittima di tentato omicidio e poi arrestato, vissute in prima persona. Dal libro viene successivamente tratto l'omonimo film, che sar\u00e0 presentato alla 68\u00aa Mostra del Cinema di Venezia e, con il titolo statunitense \"Bad Times\", al \"Sunshine Cinema\" di New York.\nNel 2012 insieme a Emanuele Cerman produce il film In nomine Satan ispirato a fatti di cronaca realmente accaduti riguardanti il retroscena delle sette sataniche.\nNel 2013 \u00e8 alla regia del suo primo thriller, \"MultipleX\", interamente girato nel pi\u00f9 grande multisala d'Italia. Il film, ispirato ad un reale fatto di cronaca accaduto negli Stati Uniti, racconta di sei giovani ragazzi che, dopo aver visto un film, decidono per divertimento di passare la notte rinchiusi nel multisala, senza sapere che si troveranno ad affrontare un inquietante nascondino con il guardiano del cinema, uomo dalla maniacalit\u00e0 estrema che considera sua missione di vita mantenere l'ordine all'interno della struttura. Sempre nello stesso anno gira Tonino... anche gli ultimi ridono!!! (2013)\nNello stesso anno distribuisce in Italia il film d'animazione danese \"Grande orso\": una favola ispirata alle leggende nordiche. Nel 2014 gira il lungometraggio \"Non escludo il ritorno\", dedicato agli ultimi anni di vita di Franco Califano.\nNel 2016 gira il film \"La fuga\" storia di un rapinatore di banche in fuga, interpretato da Claudio Vanni che si rifugia per puro caso in casa di una escort.\nSempre nel 2016 gira altri due film uno \u00e8 Un nuovo giorno che parla di un giovane che cambia sesso e Si vis pacem para bellum film che narra la storia di un killer che si innamora di una cameriera cinese dove inizia una relazione quasi impossibile.\nNel 2018 gira Cattivi &amp; cattivi film che narra la storia di due lupi solitari che commettono gravi reati e di due poliziotti che cercheranno di fermarli.\nNel 2019 gira \" Baby gang\" film ispirato a fatti di cronaca realmente accaduti che narra della paranza di giovani criminali di una borgata romana.\nNel 2021 gira il Covid-19 film interpretato dal figlio Niccol\u00f3, storia insureale e paradossale della vita durante la pandemia. \nVita privata.\n\u00c8 padre dell'attore Niccol\u00f2 Calvagna."}
{"id": "3097990", "revid": "1226", "url": "https://it.wikipedia.org/wiki?curid=3097990", "title": "Le serate di Pietroburgo", "text": "Le serate di San Pietroburgo, o Colloqui sul governo temporale della Provvidenza (\"Les soir\u00e9es de Saint-P\u00e9tersbourg, ou Entretiens sur le gouvernement temporel de la Providence\") \u00e8 un dialogo, capolavoro letterario di Joseph de Maistre, pubblicato postumo dal figlio Rodolphe nel 1821.\nNell'opera, suddivisa in undici colloqui fra tre personaggi immaginari, (il \"Conte\", piemontese; il \"Senatore\", russo; il pi\u00f9 giovane \"Cavaliere\", francese) si mettono in scena discussioni fra i tre detti personaggi, che si trovano ad affrontare i pi\u00f9 svariati temi relativi al senso della vita, della morte e della storia, oltre che del bene e del male e delle loro conseguenze.\nProbabilmente il personaggio del Conte \u00e8 il de Maistre stesso e gli altri due personaggi sono ispirati a persone che l'autore conobbe durante il suo soggiorno a San Pietroburgo a causa dell'esilio patito a seguito dei successi napoleonici in Europa, anche se secondo alcuni il De Maistre sarebbe sia il Conte che il Senatore, rappresentandone il primo l'animo cattolico ed il secondo quello esoterico.\nIl testo \u00e8 spesso citato per il famoso \"elogio del boia\" presente al suo interno.\nContenuto.\nL'opera \u00e8 considerata il capolavoro del pensiero reazionario e controrivoluzionario. Nello stesso vengono criticate le espressioni politiche, filosofiche, scientifiche e letterarie moderne con i loro ineluttabili eccessi secolaristi e irreligiosi, contrapponendo alle stesse le verit\u00e0 tradizionali, la dottrina cattolica e la filosofia cristiana (platonica e aristotelico-tomistica).\nFra i filosofi pi\u00f9 bersagliati dalla pungente penna del de Maistre ci sono soprattutto Voltaire e Locke, esponenti dell'illuminismo che aveva causato la Rivoluzione francese, considerata il peggiore dei mali ed un castigo per i peccati e la poca Fede dell'Europa e della Francia.\nPrimo colloquio.\nNel primo colloquio (la discussione ha inizio per caso mentre i tre amici attraversano su un battello la Neva), il conte si perizia di dimostrare che non \u00e8 vera l'asserzione comune secondo cui le brave persone sarebbero in questa vita sfortunate e ai farabutti andrebbe invece sempre tutto per il meglio.\nQuesto colloquio contiene il famoso \"elogio del boia\".\nSecondo colloquio.\nSi parla del peccato originale e dell'origine del linguaggio.\nTerzo colloquio.\nSi parla del dolore e della malattia come castigo per disordini nell'ambito morale.\nQuarto colloquio.\nSi parla dell'importanza della preghiera e del castigo divino. Si critica Voltaire.\nQuinto colloquio.\nSi parla del rapporto fra materia e spirito e fra fisica e religione. Si ribadisce che ogni male provoca un castigo e che ogni castigo contribuisce a guarire il male che l'ha provocato.\nSesto colloquio.\nSi parla dell'importanza della preghiera e si critica aspramente il filosofo John Locke.\nSettimo colloquio.\nSi fa un elogio del militare, si affronta il rapporto fra guerra e religione e si parla dei Salmi.\nOttavo colloquio.\nSi parla dell'utilit\u00e0 delle sofferenze, del Purgatorio e della supremazia della teologia sulla scienza.\nNono colloquio.\nSi parla della reversibilit\u00e0 delle sofferenze degli innocenti a favore dei peccatori (sull'esempio di quanto fece Cristo), di Seneca e dell'importanza della Rivelazione\nDecimo Colloquio.\nSi descrive come il male derivi dalla divisione, citando la torre di Babele e la Pentecoste, si parla della religione, della superstizione e delle indulgenze.\nUndicesimo e ultimo Colloquio.\nSi parla di illuminismo, esoterismo, illuminati di Baviera, della Sacra Scrittura, del Paraclito venturo, del protestantesimo e del sacerdozio cristiano.\nInfine i tre amici si congedano salutandosi affettuosamente e dicendosi addio."}
{"id": "3097995", "revid": "767487", "url": "https://it.wikipedia.org/wiki?curid=3097995", "title": "Indian Open 1979", "text": "L'Indian Open 1979 \u00e8 stato un torneo di tennis giocato sulla terra battuta. \u00c8 stata la 7\u00aa edizione dell'Indian Open, che fa parte del Colgate-Palmolive Grand Prix 1979. Il torneo si \u00e8 giocato a Bombay in India, dal 19 al 25 novembre 1979.\nCampioni.\nSingolare maschile.\n Vijay Amritraj ha battuto in finale Peter Elter 6\u20131, 7\u20135\nDoppio maschile.\n Chris Delaney / James Delaney hanno battuto in finale Thomas Furst / Wolfgang Popp 7\u20136, 6\u20132"}
{"id": "3097996", "revid": "767487", "url": "https://it.wikipedia.org/wiki?curid=3097996", "title": "Gentiana Ismajli", "text": "Biografia.\nPoco dopo la sua nascita, la sua famiglia si trasfer\u00ec a Chicago, negli USA. \n\u00c8 diventata famosa grazie alla canzone \"Kthehu\" (in italiano \"Ritorna\"), uscita negli USA.\nAll'et\u00e0 di 19 anni, Genta torn\u00f2 in Kosovo per pubblicare la canzone \"Dridhem\". Questa canzone ottenne un immediato successo e Gentiana rimase in Kosovo, dove continu\u00f2 ad ottenere successi. Scrive principalmente musica pop.\nHa prodotto anche canzoni in inglese e continua a produrle in albanese.\nUna canzone di recente successo \u00e8 stata \"Game Over\"."}
{"id": "3097997", "revid": "2730", "url": "https://it.wikipedia.org/wiki?curid=3097997", "title": "Roberto Giovalli", "text": "Biografia.\nLa sua carriera ha inizio presso le emittenti private torinesi Tele Torino International e Tele Europa 3. Ha poi lavorato presso come responsabile della programmazione del circuito televisivo Euro TV.\nNel 1983 viene notato da Carlo Freccero, all'epoca direttore della programmazione delle reti Fininvest (Canale 5 e Italia 1), e viene quindi portato a Fininvest dove lavora prima come assistente della programmazione, poi come direttore della programmazione delle due reti (diventate poi tre nel 1984, con l'aggiunta di Rete 4). \nNel marzo del 1989 Giovalli lascia l'incarico di direttore delle tre reti Fininvest e viene sostituito da Giorgio Gori.\nNel 1990 lancia TELE+ (poi diventata Sky), di cui \u00e8 direttore fino al 1994. il 3 maggio 1999 torna in Mediaset come direttore di Italia 1. Lascer\u00e0 l'incarico il 4 febbraio 2001 per dedicarsi alla nascita di LA7. Il progetto messo in piedi da Giovalli non vedr\u00e0 in realt\u00e0 mai la luce per il cambio alla guida di Telecom Italia (azionista di riferimento della nuova rete) che comporter\u00e0 un drastico ridimensionamento delle ambizioni iniziali.\nNel 2003, Roberto Giovalli lascia l'incarico e si ritira a vita privata."}
{"id": "3098004", "revid": "767487", "url": "https://it.wikipedia.org/wiki?curid=3098004", "title": "Santiago Open 1979", "text": "Il Santiago Open 1979 \u00e8 stato un torneo di tennis giocato sulla terra battuta. \u00c8 stata la 2\u00aa edizione del Santiago Open che fa del Colgate-Palmolive Grand Prix 1979. Si \u00e8 giocato a Santiago in Cile dal 26 novembre al 2 dicembre 1979.\nCampioni.\nSingolare.\n Hans Gildemeister ha battuto in finale Jos\u00e9 Higueras 7\u20135, 5\u20137, 6\u20134\nDoppio.\n Jos\u00e9 Higueras / Jairo Velasco, Sr. vs \u00c1lvaro Fillol / Jaime Fillol"}
{"id": "3098008", "revid": "34498179", "url": "https://it.wikipedia.org/wiki?curid=3098008", "title": "Wilhelm-Koch-Stadion", "text": ""}
{"id": "3098010", "revid": "1543377", "url": "https://it.wikipedia.org/wiki?curid=3098010", "title": "South African Open 1979", "text": "Il South African Open 1979 \u00e8 stato un torneo di tennis giocato sul cemento indoor. \u00c8 stata la 3\u00aa edizione del torneo che fa parte del Colgate-Palmolive Grand Prix 1979. Il torneo si \u00e8 giocato a Johannesburg in Sudafrica dal 27 novembre al 4 dicembre 1979.\nCampioni.\nSingolare maschile.\n Andrew Pattison ha battuto in finale V\u00edctor Pecci 2-6 6-3 6-2 6-3\nDoppio maschile.\n Bob Hewitt / Frew McMillan hanno battuto in finale Mike Cahill / Christopher Mottram 1-6 6-1 6-4"}
{"id": "3098014", "revid": "287204", "url": "https://it.wikipedia.org/wiki?curid=3098014", "title": "New South Wales Open 1979", "text": "Il New South Wales Open 1979 \u00e8 stato un torneo di tennis giocato sull'erba. \u00c8 stata la 12\u00aa edizione del torneo, che fa parte del Colgate-Palmolive Grand Prix 1979 e del WTA Tour 1979. Si \u00e8 giocato a Sydney in Australia dal 17 al 23 dicembre 1979.\nCampioni.\nSingolare maschile.\n Phil Dent ha battuto in finale Hank Pfister 6-4 6-4 7-5\nSingolare femminile.\n Hana Mandl\u00edkov\u00e1 ha battuto in finale Bettina Bunge 6-3, 3-6, 6-3\nDoppio maschile.\n Peter McNamara / Paul McNamee hanno battuto in finale Steve Docherty / Chris Lewis 7-6, 6-3\nDoppio femminile.\n Diane Desfor / Barbara Hallquist hanno battuto in finale Barbara Jordan / Kym Ruddell 4-6, 6-2, 6-2"}
{"id": "3098018", "revid": "38120", "url": "https://it.wikipedia.org/wiki?curid=3098018", "title": "Barrio Fino en Directo", "text": ""}
{"id": "3098020", "revid": "38120", "url": "https://it.wikipedia.org/wiki?curid=3098020", "title": "El Cartel", "text": ""}
{"id": "3098022", "revid": "287204", "url": "https://it.wikipedia.org/wiki?curid=3098022", "title": "Leslie Coutterand", "text": "Biografia.\nLeslie Coutterand inizia la sua carriera in alcuni cortometraggi al cinema e in alcune serie in ruoli secondari: (\"Cellule Identit\u00e9\" su M6, o \"Nos ann\u00e9es pension\" su France 2). \nOttiene in seguito il suo primo ruolo principale nella serie \"D\u00e9j\u00e0 vu\" con Arnaud Cordier e Elea Clair su France 2. Interpreta il personaggio di Alexandra, una giovane liceale che in seguito a un incidente acquista il potere di tornare indietro nel tempo. L'attrice ha mantenuto il ruolo anche nella seconda stagione della serie su France 2 che \u00e8 stata girata in Asia (Vietnam, Singapore). Nel 2009, Leslie Coutterand \u00e8 stata scelta per incarnare il nuovo viso della pubblicit\u00e0 \u00ab Head and shoulders \u00bb che dovrebbe uscire nella prima met\u00e0 del 2010."}
{"id": "3098024", "revid": "92723", "url": "https://it.wikipedia.org/wiki?curid=3098024", "title": "Crocifisso con la Maddalena", "text": "Il Crocifisso con la Maddalena \u00e8 un dipinto a tempera su tela (247x165 cm) di Luca Signorelli, databile al 1502-1505 circa e conservato nella Galleria degli Uffizi a Firenze. \nStoria.\nL'opera proviene da una collocazione imprecisata ed \u00e8 inventariata per la prima volta nella Galleria dell'Accademia a Firenze, dove si andavano raccogliendo, tra le fine del XVIII e l'inizio del XIX secolo, tutte le opere d'arte provenienti dalle soppressione di monasteri e conventi fiorentini. \nL'attribuzione a Signorelli ha subito varie vicissitudini: riferita inizialmente ad Andrea del Castagno (Cavalcaselle e scheda di catalogo del Masselli), nel 1889 venne assegnata ad un allievo di Signorelli dalla Cruttwell, confermata da Adolfo Venturi. Vischer (1879), Berenson, Salmi e la Moriondo la ritennero invece opera autografa, secondo una posizione che \u00e8 in genere accettata dalla critica moderna. L'opera viene riferita alla fase tarda dell'autore, in cui si nota un certo impoverimento dei valori pittorici, ma con un ancora alto tenore inventivo. \nDurante il restauro del 1953 venne rinvenuto sul retro della tela un disegno di \"San Girolamo\" secondo l'iconografia tradizionale, che \u00e8 stato protetto da una seconda tela che sostiene il dipinto e, all'occorrenza, pu\u00f2 essere rimossa per vedere il disegno.\nDescrizione e stile.\nSullo sfondo di uno scenografico paesaggio, quasi visionario, con speroni rocciosi davanti a un bianco mare solcato da nubi, si staglia, scuro e monumentale, il Crocifisso, rigidamente frontale, sbalzato anatomicamente e con i segni della Passione ben visibili (il sangue che cola, l'espressione patente di Ges\u00f9). Ai suoi piedi la Maddalena inginocchiata allarga le braccia in un gesto di disperazione, anche se il suo volto appare sereno. In basso un teschio con un serpentello \u00e8 un tipico memento mori frequente ai piedi del Calvario. \nSullo sfondo, a diverse distanze (non sempre raccordate ottimamente) si trovano scene accessorie: il pentimento di Pietro, la deposizione dalla Croce (impostata come una vera e propria piramide umana) e il trasporto del corpo di Cristo. Amorevole \u00e8 la cura, in primo piano, nella descrizione dei fiorellini che circondano lo spazio della Croce, evidente tributo alla descrizione analitica fiamminga e al naturalismo scientifico di Leonardo da Vinci. A destra, nel paesaggio, si vede una citt\u00e0 con monumenti classici e rovine, tra cui si riconosce una citazione di Castel Sant'Angelo sull'orlo di una rupe."}
{"id": "3098028", "revid": "34971", "url": "https://it.wikipedia.org/wiki?curid=3098028", "title": "Masters Doubles WCT 1980", "text": "Il Masters Doubles WCT 1980 \u00e8 stato un torneo di tennis giocato sul sintetico indoor. \u00c8 stata l'8\u00aa edizione del Masters Doubles WCT, che fa parte del Volvo Grand Prix 1980. Il torneo si \u00e8 giocato a Londra in Gran Bretagna, dal 2 al 6 gennaio 1980.\nCampioni.\nDoppio maschile.\n Brian Gottfried / Ra\u00fal Ram\u00edrez hanno battuto in finale Wojciech Fibak / Tom Okker 3\u20136, 6\u20134, 6\u20134, 3\u20136, 6\u20133"}
{"id": "3098030", "revid": "125874956", "url": "https://it.wikipedia.org/wiki?curid=3098030", "title": "Caso Carretta", "text": "Il caso Carretta \u00e8 un episodio italiano di parricidio avvenuto il a Parma.\nFerdinando Carretta, all'epoca del fatto ventisettenne, uccise nella casa familiare i propri genitori e il fratello minore e successivamente ripar\u00f2 nel Regno Unito.\nL'esecutore confess\u00f2 in pubblico il suo reato durante un'intervista televisiva nel novembre 1998.\nRiconosciuto incapace di intendere e di volere al momento del delitto, Carretta fu condannato alla detenzione in un carcere psichiatrico giudiziario; in semilibert\u00e0 dal 2004, \u00e8 tornato in libert\u00e0 completa nel 2015.\nIl programma televisivo della Rai \"Chi l'ha visto?\" ebbe un ruolo non indifferente nelle indagini e nella risoluzione del caso: fu infatti grazie a una segnalazione da esso rilanciata alle forze dell'ordine che il veicolo della famiglia fu ritrovato a tre mesi dalla scomparsa dei suoi membri e fu a un giornalista di tale trasmissione che, nel 1998, Ferdinando Carretta rilasci\u00f2 la sua dichiarazione di colpevolezza prima ancora di renderla al pubblico ministero.\nIl delitto.\nFerdinando Carretta, nato nel 1962, era figlio di Giuseppe (1936-89) e Marta Chezzi (1939-89); suo fratello Nicola (1966-89) aveva avuto in passato problemi di tossicodipendenza.\nI litigi con i familiari, anche per motivi banali, erano frequenti; in tale clima familiare matur\u00f2 la decisione di Ferdinando Carretta di uccidere genitori e fratello e acquist\u00f2, allo scopo, una pistola semiautomatica Walther 6.35 in un'armeria di Reggio Emilia.\nIl 4 agosto 1989 Carretta spar\u00f2 ai suoi genitori e a suo fratello, uccidendoli, e ne nascose i corpi nel bagno.\nA seguire, indisturbato, procedette alla pulizia minuziosa della scena del crimine e, il giorno seguente, si liber\u00f2 dei tre cadaveri occultandoli nella discarica di Viarolo, nell'allora comune di Trecasali, limitrofo a Parma; i corpi non furono mai pi\u00f9 ritrovati.\nTre giorni dopo, l'8 agosto, falsificando la firma di suo padre, incass\u00f2 un assegno bancario di cinque milioni di lire presso una filiale della Banca del Monte e lo stesso fece con il conto di suo fratello, per la somma di un milione.\nInfine, allo scopo di far credere a un allontanamento volontario dei genitori, guid\u00f2 il camper di famiglia a un parcheggio di Milano dove lo abbandon\u00f2, per poi espatriare nel Regno Unito, presso i cui servizi sociali si registr\u00f2 con il nome anagrafico di \u00abAntonio Ferdinando Carretta\u00bb.\nA Londra, dove viveva, Carretta condusse una vita relativamente anonima, abitando in alloggi economici e svolgendo lavori di basso ordine, alternati alla riscossione dei sussidi di disoccupazione.\nLe indagini.\nDurante la diretta televisiva di \"Chi l'ha visto?\" del 19 novembre 1989 in cui si parlava della sparizione dell'intera famiglia Carretta, un telespettatore telefon\u00f2 in trasmissione segnalando la presenza presso un parcheggio di viale Aretusa (in zona zona San Siro) a Milano di un camper Ford Transit con targa di Parma, che un immediato controllo di polizia rivel\u00f2 essere quello degli scomparsi.\nLe forze dell'ordine giunsero sul posto mentre la trasmissione era ancora in corso e ragguagliarono sul ritrovamento del veicolo, che non era chiuso a chiave e nel quale non furono rinvenuti elementi utili all'indagine, eccezion fatta per una copia della \"Gazzetta di Parma\" del 9 agosto 1989.\nIn ragione del luogo di ritrovamento del camper, l'indagine fu presa in carico dalla procura della Repubblica di Milano e affidata ad un ancora sconosciuto Antonio Di Pietro che, fin dall'inizio dell'inchiesta, si dichiar\u00f2 scettico sia sulla sparizione volontaria sia sulle testimonianze che segnalavano i Carretta nei pi\u00f9 svariati luoghi, per quanto implausibili; tuttavia, ancora nel 1996, la famiglia veniva ritenuta viva e residente nei Caraibi a seguito di un'attestazione della compagnia aerea British Airways che dichiar\u00f2 che i tre scomparsi si erano imbarcati da Gatwick il 6 agosto 1989 su un volo per Bridgetown, capitale delle Barbados.\nLa circostanza parve confermare voci che da tempo giravano intorno alla contabilit\u00e0 parallela della ditta dove Giuseppe Carretta lavorava come ragioniere e che lo stesso Carretta sarebbe scomparso con la famiglia perch\u00e9 autore di un pesante ammanco di fondi neri dalla cassa della ditta, sottrazione che naturalmente, data l'origine illegale dei fondi, non poteva essere denunciata.\nIl 21 novembre 1998 Ferdinando Carretta, mentre effettuava un servizio da pony express a Londra, fu fermato durante un controllo da parte della polizia metropolitana; l'agente che ne raccolse le generalit\u00e0 si ricordava del suo nome e dell'associazione a un caso di scomparsa di persona in Italia e lo segnal\u00f2 a Scotland Yard, che a propria volta inform\u00f2 l'Interpol che avvis\u00f2 le autorit\u00e0 italiane della presenza di Carretta nel Regno Unito.\nIl giudice Francesco Saverio Brancaccio, procuratore della repubblica di Parma, si rec\u00f2 nella capitale britannica per interrogare Carretta, il quale dichiar\u00f2 di non vedere la famiglia dall'agosto 1989 e di essersi prestato a coprirne la fuga ai Caraibi dopo l'ammanco di cassa presso la ditta del padre.\nSuccessivamente Carretta, in un'intervista a Giuseppe Rinaldi davanti alle telecamere di \"Chi l'ha visto?\", ammise la responsabilit\u00e0 del triplice omicidio di Parma a nove anni dall'accaduto.\nAlla domanda \"Cosa \u00e8 successo quella sera del 4 agosto?\", egli rispose con voce ferma e senza giri di parole: \"Ho impugnato quell'arma da fuoco e ho sparato ai miei genitori e a mio fratello\". La ricerca dell'arma del delitto non port\u00f2 ad alcun risultato.di\nIl programma \"Chi l'ha visto?\" allert\u00f2 le autorit\u00e0. Ferdinando Carretta venne arrestato e portato in Italia, insieme alla videocassetta dov'era registrata la sua confessione, che fu trasmessa in TV il 30 novembre 1998. Davanti al magistrato, ripet\u00e9 la confessione fatta in diretta tv, cambiando solo il giorno dell'omicidio, dal 2 al 4 agosto. Il GIP Vittorio Zanichelli, che raccolse la sua confessione, rifer\u00ec che Carretta \"non vedeva l'ora di confessare\".\nVicenda giudiziaria.\nLa polizia cominci\u00f2 le ricerche nella discarica di Viarolo, ma senza risultati. I RIS, guidati da Luciano Garofano alla ricerca di DNA nella casa di via Rimini 8, smontarono un portasapone nel bagno e in un tassello in gomma scoprirono tracce di sangue umano maschile e femminile; tracce minori di sangue vennero inoltre rilevate sulla cordicella della doccia. Il 15 aprile 1999 la Corte d'Assise di Parma riconobbe Carretta colpevole di triplice omicidio. Ritenuto incapace di intendere e volere al momento del fatto, Carretta venne rinchiuso nell'Ospedale psichiatrico giudiziario di Castiglione delle Stiviere.\nIl 15 settembre 2003 torn\u00f2 nella casa del triplice delitto per alcune ore, su istanza presentata al magistrato di sorveglianza dal suo difensore avvocato Gianluca Paglia che, in quello stesso giorno, rilasciando una intervista, anticip\u00f2 la linea difensiva dichiarando che quanto prima avrebbe poi presentato istanza di semilibert\u00e0.\nNel febbraio 2004 ottenne la semilibert\u00e0 e il 21 giugno 2006 lasci\u00f2 l'OPG di Castiglione delle Stiviere per entrare in una comunit\u00e0 di recupero a Forl\u00ec, in seguito ad una licenza esperimento concessa dal magistrato di sorveglianza di Mantova. Ci\u00f2 port\u00f2 la zia, Adriana Chezzi, che aveva intrapreso contro il nipote una causa per l\u2019eredit\u00e0, a manifestare il proprio disappunto, sostenendo che Ferdinando sarebbe dovuto rimanere ancora rinchiuso.\nIl 15 ottobre 2008 riusc\u00ec a ottenere l'eredit\u00e0 e la casa del massacro grazie a un accordo con le zie. L'11 giugno 2009 usc\u00ec anche dalla comunit\u00e0 di recupero. Il 25 aprile 2010 mise in vendita l'appartamento in cui aveva sterminato la famiglia.\nIl 9 maggio 2015 Carretta torn\u00f2 in libert\u00e0 e and\u00f2 a vivere nella casa di Forl\u00ec che aveva acquistato cinque anni prima con il ricavato della vendita della casa di Parma."}
{"id": "3098031", "revid": "125670542", "url": "https://it.wikipedia.org/wiki?curid=3098031", "title": "Paolo Rachini", "text": "Carriera.\nGiocatore.\nCresciuto nell'Associazione Sportiva Dilettantistica Hatria Calcio, viene ceduto al Francavilla, con cui gioca per quattro stagioni in Serie C.\nNel 1993 passa alla con la quale nella prima stagione ottiene la promozione in Serie B e poi, dopo altri quattro anni da titolare in cadetteria, nel 1998 \u00e8 fra i protagonisti della vittoria del campionato con conseguente promozione in Serie A.\nNell'estate successiva per\u00f2 la Salernitana decide di non portare Rachini in massima serie ma di cederlo al Pescara, ancora in Serie B. Categoria nella quale milita pure l'anno seguente nella Fermana; nel 2000 fa ritorno a Pescara dove fa le sue ultime 5 apparizioni in cadetteria prima di essere ceduto al L'Aquila in Serie C1.\nNel gennaio 2001 approda al Rimini dove dopo due stagioni ottiene la promozione dalla Serie C2 e poi milita in Romagna anche un terzo anno in Serie C1.\nNel 2004-2005 approda alla Renato Curi Angolana. Realizza 10 reti in 33 partite e i neroazzurri salgono in Serie D, proprio al gol di Rachini all'ultima partita contro il Penne, vinta dai draghi per 2-1. Nel 2005-2006 resta all'Angolana. I neroazzurri chiudono undicesimi nella prima stagione in D e Rachini segna 1 gol in 16 partite disputate.\nAllenatore.\nNel 2016-2017 allena l'Angolana in Eccellenza Abruzzo. Sotto la sua guida tecnica, i neroazzurri concludono il campionato al sesto posto, dopo essere stati a lungo nelle primissime posizione. Rachini viene riconfermato anche per il 2017-2018. Per la stagione 2018-2019 \u00e8 alla guida del Francavilla. A fine stagione non viene confermato e ad ottobre del 2019 viene chiamato alla guida del Pineto in Serie D, al posto dell'esonerato Massimo Epifani. Il 23 dicembre, dopo la sconfitta sul campo della cenerentola Cattolica, viene sollevato dall'incarico. \nNell'estate del 2021 ritorna sulla panchina della Renato Curi Angolana,che disputer\u00e0 il torneo Abruzzese di Eccellenza.\nStatistiche.\nStatistiche da allenatore.\n\"Statistiche aggiornate al 22 dicembre 2019.\""}
{"id": "3098032", "revid": "729019", "url": "https://it.wikipedia.org/wiki?curid=3098032", "title": "Sindrome di Denys-Drash", "text": "La sindrome di Denys-Drash \u00e8 una malattia rara caratterizzata dall'associazione delle seguenti patologie:\nCause.\nLa sindrome \u00e8 causata da un'anomalia congenita del gene oncosoppressore WT1, localizzato sul cromosoma 11 nel locus 11p13. \nNella maggior parte degli individui affetti, le mutazioni interessano gli esoni 8 e 9 del gene WT1 nelle cellule germinali.\nSintomatologia e decorso clinico.\nL'elemento caratterizzante della sindrome \u00e8 il tumore di Wilms o nefroblastoma, una neoplasia maligna tipica dell'et\u00e0 infantile, che si sviluppa in oltre il 90% dei pazienti affetti.\nGli individui affetti dalla sindrome di Denis-Drash, pur essendo geneticamente femmine (cariotipo 46,XX), possono presentare anomalie dei genitali esterni consistenti in virilizzazione di grado variabile, sebbene talvolta possiedano normali genitali femminili. A ci\u00f2 si associa l'insorgenza precoce di insufficienza renale cronica, riscontrata nel 74% dei pazienti 20 anni dopo la diagnosi di tumore di Wilms; quest'ultima \u00e8 correlata, a livello microscopico, alla sclerosi del mesangio (struttura situata all'interno dei glomeruli renali). "}
{"id": "3098034", "revid": "168926", "url": "https://it.wikipedia.org/wiki?curid=3098034", "title": "Nazionale di calcio del FLN", "text": ""}
{"id": "3098035", "revid": "767487", "url": "https://it.wikipedia.org/wiki?curid=3098035", "title": "Masters Doubles WCT 1979", "text": "Il Masters Doubles WCT 1979 \u00e8 stato un torneo di tennis giocato sul sintetico indoor. \u00c8 stata la 7\u00aa edizione del Masters Doubles WCT, che fa parte del Colgate-Palmolive Grand Prix 1979. Il torneo si \u00e8 giocato a New York negli Stati Uniti, dal 3 al 7 gennaio 1979.\nCampioni.\nDoppio maschile.\n Peter Fleming / John McEnroe hanno battuto in finale Ilie N\u0103stase / Sherwood Stewart 3\u20136, 6\u20132, 6\u20133, 6\u20131"}
{"id": "3098036", "revid": "168926", "url": "https://it.wikipedia.org/wiki?curid=3098036", "title": "Nazionale di calcio del Fronte di Liberazione Nazionale algerino", "text": ""}
{"id": "3098040", "revid": "743200", "url": "https://it.wikipedia.org/wiki?curid=3098040", "title": "Pepsi Grand Slam 1980", "text": "Il Pepsi Grand Slam 1980 \u00e8 stato un torneo di tennis giocato sulla terra battuta. \u00c8 stata la 5\u00aa edizione del Pepsi Grand Slam, che fa parte del Volvo Grand Prix 1980. Il torneo si \u00e8 giocato a Boca Raton negli Stati Uniti, dall'8 al 10 febbraio 1980.\nCampioni.\nSingolare maschile.\n Bj\u00f6rn Borg ha battuto in finale Vitas Gerulaitis 6\u20131, 5\u20137, 6\u20131"}
{"id": "3098043", "revid": "1305772", "url": "https://it.wikipedia.org/wiki?curid=3098043", "title": "Turn It On Again", "text": "Turn It On Again \u00e8 un singolo del gruppo inglese Genesis, tratto dal loro album \"Duke\" del 1980.\nDescrizione.\nIl testo parla di un uomo ossessionato dalla televisione e dalle persone che vede sullo schermo, tanto da credere che questi divi televisivi siano suoi amici.\nLa canzone \u00e8 caratterizzata da una struttura ritmica insolitamente complessa per la musica pop rock, con la strofa e il ritornello in sezioni alternate in 6/8 e 7/8 (13/8), mentre l'intro e i bridge sono in 4/4 e 5/4 (9/4). Mike Rutherford, autore della musica di strofa e ritornello, non si era accorto di aver composto una sezione in 13/8 fino a che non glielo fece notare Phil Collins .\n\"Turn It On Again\" \u00e8 stato suonato in tutti i Tour dei Genesis successivi alla sua pubblicazione. Nel tour dell'album \"Genesis\" e in quello successivo in coda al brano viene eseguito un lungo medley di canzoni di altri artisti tra le quali \"(I Can't Get No) Satisfaction\", \"Twist and Shout\" e \"You Really Got Me\". Fu eseguito anche nel concerto \"Six of the Best\" tenutosi a Milton Keynes nel 1982, in quell'occasione con Peter Gabriel insolitamente impegnato alla batteria al fianco di Chester Thompson. Il \"\" del 2007 prese il nome da questo brano. Registrazioni dal vivo si trovano negli album \"Three Sides Live\" e \"Live Over Europe 2007\". \nFormazione.\n\u2022 Phil Collins \u2013 batteria, percussioni, voce\n\u2022 Tony Banks \u2013 tastiere, cori\n\u2022 Mike Rutherford \u2013 chitarre, basso a pedale\nUso nei media.\nIl brano \u00e8 stato utilizzato come colonna sonora di uno spot pubblicitario della General Motors ed \u00e8 presente anche nel videogioco \"\".\nCover.\nI Dream Theater hanno eseguito il brano nel \"Big Medley\" dell'album \"A Change of Seasons\" (1995)."}
{"id": "3098045", "revid": "767487", "url": "https://it.wikipedia.org/wiki?curid=3098045", "title": "Pepsi Grand Slam 1979", "text": "Il Pepsi Grand Slam 1979 \u00e8 stato un torneo di tennis giocato sulla terra battuta. \u00c8 stata la 4\u00aa edizione del Pepsi Grand Slam, che fa parte del Colgate-Palmolive Grand Prix 1979. Il torneo si \u00e8 giocato a Boca Raton negli Stati Uniti, dal 9 al 11 febbraio 1979.\nCampioni.\nSingolare maschile.\n Bj\u00f6rn Borg ha battuto in finale Jimmy Connors 6\u20132, 6\u20133"}
{"id": "3098048", "revid": "1543377", "url": "https://it.wikipedia.org/wiki?curid=3098048", "title": "Memorial Van Damme 2010", "text": "Il Memorial Van Damme 2010 \u00e8 stato la 34\u00aa edizione dell'omonimo meeting, annuale competizione di atletica leggera ed ha avuto luogo allo Stadio Re Baldovino di Bruxelles, dalle ore 17:25 alle 21:55 UTC+2 del 27 agosto 2010. Il meeting \u00e8 stato anche la tappa finale che ha cos\u00ec concluso la prima edizione del circuito ufficiale IAAF Diamond League 2010.\nLa serata si \u00e8 aperta nel migliore dei modi con una magnifica prova del siepista francese Mahiedine Benabbad che con 8'02.52 ha migliorato il suo miglior tempo in carriera e si \u00e8 avvicinato moltissimo al record europeo; successivamente una splendida gara di getto del peso ha visto un Reese Hoffa particolarmente pimpante ed in forma, avere la meglio proprio al 6\u00ba ed ultimo turno di lanci sul connazionale e migliore al mondo quest'anno, Christian Cantwell, il quale si \u00e8 per\u00f2 aggiudicato il premio finale.Inoltre un fantastico lancio del norvegese e plurititolato Andreas Thorkildsen ha fatto rumoreggiare il pubblico, visto che il suo giavellotto ha avvicinato moltissimo la fettuccia dei 90 metri, e con 89.88 m ha vinto la 6\u00aa prova su 7 disputate nel circuito Diamond League.Ancora meglio ha fatto la croata Blanka Vla\u0161i\u0107 che, pur fallendo il tentativo a 2.04 m, si \u00e8 aggiudicata la prova con la misura di 2.00 m e con il bottino pieno (32 punti) ha vinto il diamante del valore approssimativo di 80.000$.\nProgramma.\nDurante il meeting si sono svolte 18 specialit\u00e0, 10 maschili e 8 femminili: di queste, 8 maschili e 8 femminili hanno avuto validit\u00e0 per la classifica della Diamond League.\nRisultati.\nDi seguito i primi tre classificati di ogni specialit\u00e0."}
{"id": "3098051", "revid": "115306641", "url": "https://it.wikipedia.org/wiki?curid=3098051", "title": "Ferreolo di Besan\u00e7on", "text": "Considerato il fondatore della Chiesa di Besan\u00e7on ed il primo evangelizzatore della Franca Contea insieme al fratello diacono san Ferruccio, entrambi sono celebrati il 16 giugno e fa inoltre parte dei grandi santi di Gallia con san Dionigi, san Privato, san Saturnino, san Marziale di Limoges, san Martino di Tours e san Giuliano.\nBiografia.\nVerso la fine del II secolo, secondo la tradizione, il vescovo di Lione sant'Ireneo, discepolo di san Policarpo di Smirne, a sua volta discepolo di san Giovanni Evangelista, invi\u00f2 due preti evangelizzatori, san Ferruccio e suo fratello san Ferreolo, entrambi originari di Atene in Grecia, a fondare la Chiesa cattolica di \"Vesontio\" (cio\u00e8 la Besan\u00e7on in lingua latina) e ad evangelizzare la Sequania gallo-romana (cio\u00e8 l'attuale Franca-Contea).\nEssi si stabilirono in una grotta presso un villaggio che prese il nome di Saint-Ferjeux e che oggi \u00e8 un quartiere di Besan\u00e7on, da dove iniziarono la loro opera. La chiesa di San Ferruccio fu costruita fra il 1890 e il 1900 sulla grotta scelta dai due evangelizzatori ed oggi costituisce la cripta della chiesa. Entrambi furono martirizzati il 10 giugno 212 per ordine del governatore Claudio Romano, che li fece decapitare vedendo nella loro attivit\u00e0 un pericolo per l'ordine pubblico. Essi divennero cos\u00ec i santi patroni di Besan\u00e7on.\nCritica storiografica.\nTuttavia la storicit\u00e0 di questo martirio \u00e8 oggi criticata poich\u00e9, secondo Yves Jeannin, si tratterebbe di un'invenzione del vescovo Amanzio e dei suoi collaboratori verso il 500 per venire incontro alle aspirazioni popolari di allora.. \nIn effetti nel XX secolo le ricerche filologiche, archeologiche e storiche hanno rimesso radicalmente in causa la veridicit\u00e0 della loro esistenza.\nLe origini del cristianesimo a Besan\u00e7on sono oscure e i pi\u00f9 antichi racconti su Ferreolo e Ferjeux porterebbero a gravi inverosimiglianze, in particolare laddove viene situato il loro martirio sotto Aureliano, il che sarebbe inverosimile per i presunti discepoli di Ireneo, morto nel 202. Il primo vescovo riconosciuto di Besan\u00e7on par essere Pancario nel 346 ed il secondo Celidonio nel 444. Nel VI secolo l'elenco episcopale si completa con Amanzio tra il 487 e il 515, Claudio verso il 517, Urbico nel 549 e Tetradio negli anni 550-560, poi Silvestro negli anni 580, il cui epitaffio \u00e8 ancora visibile nella cripta della chiesa di Saint-Ferjeux. A quella data, come testimonia Gregorio di Tours, la tradizione dei martiri Ferreolo e Ferruccio era ben viva e fondata e la loro tomba passava per fonte di miracoli. La passione di Ferreolo e Ferruccio imitata da quella di san Benigno di Digione dovrebbe datare intorno all'anno 500. Essa stessa in effetti ricalca quella perduta dei martiri di Valence, Felice, Fortunato ed Achille, che passavano, come Ferreolo e Ferruccio, per discepoli d'Ireneo.\nLa passione di Ferreolo e di Ferruccio contiene tuttavia riferimenti puramente locali: la citazione di chiodi conficcati nelle articolazioni del corpo e la decapitazione. Tali menzioni compaiono nella narrazione della passione ed in quella un poco pi\u00f9 tardiva del ritrovamento delle reliquie. Secondo quest'ultimo testo \u00e8 verso il 370 che il vescovo Aniano avrebbe ritrovato i corpi dei due santi e riconosciuto il loro rango di martiri a causa dei chiodi conficcati nei loro crani.. Diverse indicazioni mostrano che le salme appartenevano ad un cimitero pubblico e la presenza di chiodi rimanda a pratiche funerarie che non riguardano la persecuzione dei cristiani e sono note d'altro canto, particolarmente nel cimitero de la Viotte a Besan\u00e7on. Secondo Yves Jeannin \u00e8 ad Amanzio che si dovrebbe attribuire verso il 500, il ritrovamento delle reliquie. Al riguardo delle ricerche storiche \u00ab\u2026 si conferma che la passione di san Ferreolo e di san Ferruccio \u00e8 puramente immaginaria.\u00bb\nLa narrazione del ritrovamento delle reliquie rimanda senza dubbio a realt\u00e0 del VI secolo, ad un momento in cui le comunit\u00e0 cristiane si affermavano e si dotavano di un'identit\u00e0 locale. Si dovrebbe quindi ritenere che la cristianizzazione della citt\u00e0 dei Sequani avvenne pi\u00f9 tardi rispetto a quanto afferma la tradizione, cio\u00e8 dopo la conversione di Costantino."}
{"id": "3098053", "revid": "547034", "url": "https://it.wikipedia.org/wiki?curid=3098053", "title": "ATP World of Doubles 1979", "text": "L'ATP World of Doubles 1979 \u00e8 stato un torneo di tennis giocato sul cemento. \u00c8 stata la 4\u00aa edizione dell'ATP World of Doubles, che fa parte del Colgate-Palmolive Grand Prix 1979. Si sono giocati a Woodlands negli Stati Uniti, dal 16 al 22 settembre 1979.\nCampioni.\nDoppio.\n Marty Riessen / Sherwood Stewart hanno battuto in finale Bob Carmichael / Tim Gullikson 6\u20133, 2\u20132, ritiro"}
{"id": "3098056", "revid": "38120", "url": "https://it.wikipedia.org/wiki?curid=3098056", "title": "\u00bfQu\u00e9 Tengo Que Hacer?", "text": ""}
{"id": "3098057", "revid": "38120", "url": "https://it.wikipedia.org/wiki?curid=3098057", "title": "No Me Dejes Solo", "text": ""}
{"id": "3098058", "revid": "38120", "url": "https://it.wikipedia.org/wiki?curid=3098058", "title": "Llamado de Emergencia", "text": ""}
{"id": "3098060", "revid": "38120", "url": "https://it.wikipedia.org/wiki?curid=3098060", "title": "El Ritmo No Perdona (Prende)", "text": ""}
{"id": "3098061", "revid": "767487", "url": "https://it.wikipedia.org/wiki?curid=3098061", "title": "WCT Challenge Cup 1979", "text": "Il WCT Challenge Cup 1979 \u00e8 stato un torneo di tennis giocato sul sintetico indoor. \u00c8 stata la 4\u00aa edizione del WCT Challenge Cup, che fa parte del Colgate-Palmolive Grand Prix 1979. Il torneo si \u00e8 giocato a Montr\u00e9al in Canada, dal 4 al 10 dicembre 1979.\nCampioni.\nSingolare maschile.\n Bj\u00f6rn Borg ha battuto in finale Jimmy Connors 6\u20134, 6\u20132, 2\u20136, 6\u20134"}
{"id": "3098062", "revid": "38120", "url": "https://it.wikipedia.org/wiki?curid=3098062", "title": "El Ritmo No Perdona", "text": ""}
{"id": "3098064", "revid": "38120", "url": "https://it.wikipedia.org/wiki?curid=3098064", "title": "El ritmo no perdona", "text": ""}
{"id": "3098066", "revid": "38120", "url": "https://it.wikipedia.org/wiki?curid=3098066", "title": "Prende", "text": ""}
{"id": "3098067", "revid": "79657007", "url": "https://it.wikipedia.org/wiki?curid=3098067", "title": "Stendardo della Crocifissione", "text": "Lo Stendardo della Crocifissione \u00e8 un dipinto a tempera su tela (212x157 cm) di Luca Signorelli, databile al 1502-1505 circa ed \u00e8 collocato sull'altare della chiesa di Sant'Antonio Abate di Sansepolcro. \nDescrizione e stile.\nL'opera, databile alla fase tarda dell'artista, \u00e8 dipinta su entrambi i lati e mostra la \"Crocifissione\" (recto) e i \"Santi Antonio ed Eligio con i confratelli inginocchiati\" (verso), che rappresentano i committenti originari.\nLa \"Crocifissione\", dalla raffinata gamma cromatica e notevolmente espressiva, mostra il Cristo sullo sfondo di un paesaggio aperto ad arte al centro con una citt\u00e0 e lontane montagne sulla riva di un lago, mentre ai lati si trovano, come di consueto, due quinte fantasiose: un arco naturale con una ripida scaletta scavata nella pietra per salire sulla sommit\u00e0 e uno sperone roccioso di tipo \"fiammeggiante\", come se ne trovano nelle opere di Mantegna; in questo caso inoltre lo sfondo \u00e8 animato dalla \"Deposizione dalla Croce\", che avviene sulla sinistra tra i due ladroni ancora appesi.\nLa scena principale mostra il Cristo sofferente ed espressivo nell'accentuazione anatomica dei muscoli in tensione e nei rivoli di sangue che copiosi scendono dalle ferite. Ai suoi piedi sta una folla intonata a diverse emozioni: Maria svenuta e sostenuta da due delle Pie Donne, san Giovanni costernato che incrocia teatralmente le mani arrovesciate, sant'Antonio Abate che guarda la croce con sconcerto abbracciandola e un'altra donna che appare stanca e incredula.\nLa faccia posteriore mostra i due santi che, assorti nella lettura di un libro, torreggiano sui minuscoli confratelli inginocchiati in basso, con le loro tipiche tonache bianche incappucciate. La severa iconicit\u00e0 e la meticolosa esibizione degli attributi iconografici (il bastone di Antonio, la zampa tagliata e il ferro di Eligio) appaiono quanto mai \"retr\u00f2\" a Cinquecento avviato, cos\u00ec come le proporzioni gerarchiche dei committenti rispetto ai santi, che fanno dello stendardo di Sansepolcro un esempio di arcaismo nostalgico, tutto sommato felice grazie a vari spunti poetici dati dalla cura del dettaglio."}
{"id": "3098073", "revid": "22229", "url": "https://it.wikipedia.org/wiki?curid=3098073", "title": "Buddismo in Italia", "text": ""}
{"id": "3098074", "revid": "22229", "url": "https://it.wikipedia.org/wiki?curid=3098074", "title": "Cristiani ortodossi", "text": ""}
{"id": "3098077", "revid": "1906976", "url": "https://it.wikipedia.org/wiki?curid=3098077", "title": "Manifesto dei pittori futuristi", "text": "Il primo Manifesto dei pittori futuristi fu pubblicato ufficialmente l'11 febbraio 1910 come volantino della rivista \"Poesia\". Questo manifesto sar\u00e0 inizialmente firmato anche da Aroldo Bonzagni e Romolo Romani, nomi che successivamente lasciano il posto a quelli di Gino Severini e Giacomo Balla. L'11 aprile 1910 viene pubblicato il Manifesto tecnico della pittura futurista, firmato unicamente da Umberto Boccioni, Carlo Carr\u00e0, Luigi Russolo e i gi\u00e0 citati Giacomo Balla e Gino Severini.\nStoria.\nIl manifesto dei pittori futuristi fu steso a Milano da un gruppo di pittori, sulla scia del Manifesto del futurismo pubblicato da Marinetti nel 1909.\nCaratteristiche della pittura futurista sarebbero dovute essere l'abolizione della prospettiva tradizionale e il moltiplicarsi dei punti di vista per esprimere il dinamico interagire del soggetto con lo spazio circostante."}
{"id": "3098081", "revid": "1590341", "url": "https://it.wikipedia.org/wiki?curid=3098081", "title": "Paolo Bordoni", "text": "Carriera.\nCalciatore.\n\u00c8 cresciuto nell', con cui non scender\u00e0 mai in campo, n\u00e9 in Serie B, n\u00e9 in Serie A.\nNel 1985 si trasfer\u00ec al ; inizialmente riserva di Luca Pellini, guadagn\u00f2 in seguito il posto da titolare vincendo la Coppa Anglo-Italiana nel 1986 e il campionato di Serie C1 nel 1987. Sempre in maglia biancorossa gioc\u00f2 in Serie B nelle due stagioni successive e in Serie C1 nel suo ultimo anno. Terminata la sua esperienza con il Piacenza, si ritrov\u00f2 per qualche mese senza un contratto, allenandosi con la cosiddetta \"nazionale dei giocatori senza contratto\", che raduna tutti quei calciatori che non hanno al momento una squadra.\nNell'ottobre 1990 pass\u00f2 alla , dove gioc\u00f2 per sette stagioni: fino al 1992 in Serie C2 e nelle restanti in Serie C1, sino al 1997.\nNel 1997, a 34 anni, torn\u00f2 in Serie B con la maglia del , voluto dal nuovo allenatore degli abruzzesi, Maurizio Viscidi, che lo aveva allenato nella Lodigiani. Con gli adriatici gioc\u00f2 quattro annate in Serie B, sfiorando la promozione in Serie A nella stagione 1998-1999, persa solo all'ultima giornata. Nella stagione successiva rimase vittima di un grave infortunio, fratturandosi il perone nella partita sul campo della .\nDopo la retrocessione del 2001, concluse la carriera al nella Serie C1 2001-2002, senza tuttavia scendere in campo.\nAllenatore.\nInizi\u00f2 l'attivit\u00e0 di allenatore nel suo ultimo anno da giocatore, a Giulianova, come preparatore dei portieri. Nel finale di stagione subentr\u00f2 al dimissionario Adriano Buffoni alla guida della prima squadra.\nSuccessivamente pass\u00f2 alle giovanili della , che guid\u00f2 per sette stagioni. Nel marzo 2009 subentr\u00f2 al dimissionario Vincenzo Vivarini alla guida della prima squadra, per poi ritornare alle giovanili a fine stagione. Negli anni successivi alla formazione di Citt\u00e0 Sant'Angelo ricopr\u00ec anche il ruolo di preparatore dei portieri e allenatore in seconda. Lasci\u00f2 la societ\u00e0 al termine della stagione 2017-2018.\nNella stagione seguente segu\u00ec il tecnico Paolo Rachini, con cui aveva collaborato nelle due annate precedenti all'Angolana, al , in qualit\u00e0 di preparatore dei portieri."}
{"id": "3098086", "revid": "2067139", "url": "https://it.wikipedia.org/wiki?curid=3098086", "title": "Incidenti aerei in Italia", "text": ""}
{"id": "3098090", "revid": "22229", "url": "https://it.wikipedia.org/wiki?curid=3098090", "title": "Unione delle Chiese Cristiane Avventiste del Settimo Giorno", "text": ""}
{"id": "3098091", "revid": "256896", "url": "https://it.wikipedia.org/wiki?curid=3098091", "title": "Unione Buddista Italiana", "text": ""}
{"id": "3098092", "revid": "1494169", "url": "https://it.wikipedia.org/wiki?curid=3098092", "title": "El cartel", "text": "El cartel, o El Cartel, pu\u00f2 riferirsi a:"}
{"id": "3098094", "revid": "321546", "url": "https://it.wikipedia.org/wiki?curid=3098094", "title": "Polittico di Arcevia", "text": "Il Polittico di Arcevia \u00e8 un dipinto a tempera su tavola (393x315 cm) di Luca Signorelli, firmata e datata 1507 e conservato nella collegiata di San Medardo di Arcevia (AN). \nStoria.\nL'opera \u00e8 la prima, nonch\u00e9 la pi\u00f9 grandiosa, che l'artista esegu\u00ec nel paese di Rocca Contrada, odierna Arcevia presso Ancona. Signorelli vi si rec\u00f2 nella fase tarda della sua carriera, di ritorno da un soggiorno a Roma in cui aveva lavorato per Giulio II Della Rovere. La commissione del polittico \u00e8 pure legata ai Della Rovere, nella persona del vescovo di Senigallia e Roccastrada Marco Vigerio I Della Rovere, col concorso economico del Comune di Rocca Contrada: i loro due stemmi si vedono alla base dei pilastrini.\nDescrizione e stile.\nL'opera \u00e8 una delle pi\u00f9 significative della produzione tarda di Signorelli, che illustra anche a perfezione i limiti e la regressione in atto in questa fase dello sviluppo artistico del pittore.\nIl polittico \u00e8 a due ordini, composto da dieci pannelli principali, cinque scomparti di predella e pilastrini con santi, su una cornice lignea preesistente, intagliata in forme gotiche e dorata da un certo Corrado Teutonico, autore anche del coro della chiesa. Si tratta di un tipico polittico d'area adriatica, complesso e macchinoso, in cui Signorelli inser\u00ec le sue figure monumentali e \"protomanieristiche\" su sfondi neutri. Le condizioni conservative sono ottimali, sia nella superficie pittorica che nella macchina lignea. \nL'artista, con ampio aiuto della bottega (tra cui il dotato Girolamo Genga), dipinse una \"Madonna col Bambino\" e un \"Eterno benedicente\" tra santi a tutta figura, su sfondi neutri azzurrini e senza adattamenti prospettivi tra primo e secondo livello: ciascuna figura \u00e8 dipinta isolatamente e completamente indipendente. I santi sono, da destra a sinistra, dall'alto in basso: \"Paolo, Giovanni Battista, Pietro, Giacomo Maggiore, Sebastiano, Medardo, Andrea\" e \"Rocco\". \nLa predella mostra, tra gli stemmi dei committenti, l'\"Annunciazione\", la \"Nativit\u00e0\", l'\"Adorazione del Bambino\", la \"Fuga in Egitto\" e la \"Strage degli innocenti\". I pilastrini mostrano numerosi santi a mezzo busto. Si tratta di un evidente esempio del gusto ritardatario e arcaizzante che, a Cinquecento gi\u00e0 avviato, dominava ancora vaste aree della provincia italiana. Sotto il piede della Vergine si trova la firma .\nSignorelli accett\u00f2 la commissione di buon grado, disponendo nelle varie figure tutto il suo apparato di citazioni e suggestioni varie. L'\"Eterno benedicente\" ad esempio rimanda a esempi fiamminghi, \"San Sebastiano\" a un'idea di Leonardo trascritta da Vincenzo Civecchio, \"San Rocco\" ricorda Carlo Crivelli, mentre nella predella la \"Fuga in Egitto\" \u00e8 tratta da un'incisione di D\u00fcrer e l'\"Annunciazione\" e l'\"Adorazione dei pastori\" riecheggiano alcuni episodi analoghi dipinti da Raffaello nel 1504 per la chiesa di San Francesco al Prato a Perugia. Evidente \u00e8 il senso scultoreo delle figure, che si stagliano \"come su una vetrata\"."}
{"id": "3098095", "revid": "1708945", "url": "https://it.wikipedia.org/wiki?curid=3098095", "title": "Infallibilit\u00e0 delle Scritture", "text": "L'infallibilit\u00e0 delle Scritture (anche inerranza biblica) \u00e8 un principio dottrinale di alcune denominazioni cristiane per il quale si intende che la Bibbia, in tutto ci\u00f2 che afferma, sia da considerarsi priva di errori.\nQuesto principio \u00e8 oggi affermato da alcune denominazioni cristiane, protestanti fondamentaliste, e restaurazioniste, come i cristadelfiani e dai testimoni di Geova.\nCattolici, ortodossi e chiese protestanti storiche (luterani, calvinisti, anglicani), invece, affermano che la Bibbia sia ispirata da Dio e infallibile in materia di fede e di morale, ma non necessariamente esente da errori nelle sue parti storiche e scientifiche. A questo proposito il Concilio Vaticano II afferma: la Bibbia \u00abcontiene senza errori la verit\u00e0 che si riferisce alla nostra salvezza\u00bb. Queste parole sono molto simili a quelle pronunciate tre secoli prima dal \"teologo\" laico Galileo (la Bibbia ha solo lo scopo di insegnare agli uomini le verit\u00e0 \u00abche sono necessarie per la salute loro\u00bb), ma anche a quanto affermato quindici secoli prima da Origene: \u00abNoi sappiamo che la Scrittura non \u00e8 stata redatta per raccontarci le storie antiche, ma per la nostra istruzione salvifica\u00bb.\nSecondo il concilio Vaticano II, inoltre, la corretta interpretazione richiede di tenere in conto il genere letterario del testo biblico e il contesto storico culturale dell'agiografo (Sitz im Leben). Per questo motivo anche per quanto riguarda affermazioni con un implicito significato etico occorre distinguere nella sacra scrittura la parola di Dio dal contributo degli scrittori sacri \u00abveri autori nel possesso delle loro facolt\u00e0 e capacit\u00e0\u00bb.\nContesto.\nI cristiani affermano che la Bibbia sia ispirata da Dio, vale a dire che coloro che ne scrissero materialmente il testo abbiano agito sotto ispirazione di Dio. La maggior parte dei cristiani, perci\u00f2, crede che ci\u00f2 che essa afferma sia completamente affidabile, utile e vero. Allo stesso modo, la Chiesa cattolica considera alcuni insegnamenti della Chiesa, dei concili ecumenici e dei papi come infallibili, nel senso che le loro definizioni solenni siano state preservate da errori, sebbene non ispirate da Dio. Anche le Chiese ortodosse ritengono che in generale Dio assista la Chiesa e ne preservi la fede.\nLa stragrande maggioranza dei cristiani, tuttavia, sostiene che i dettagli storici o scientifici della Bibbia siano irrilevanti per la fede e la condotta e che quindi possano contenere errori. Per loro l'inerranza, e quindi l'ispirazione, vanno ristrette alle sole questioni di fede o di morale e, anche in tal caso, solo tramite una lettura complessiva della Bibbia che guidi l'interpretazione del reale significato e della finalit\u00e0 delle singole affermazioni (leggere e interpretare la Bibbia con la Bibbia). \nI fondamentalisti, invece, sostengono che anche i dettagli scientifici, geografici e storici dei suoi testi originali siano completamente veri ed esenti da errori, come pure che apparenti contraddizioni o errori che ci sembri di trovare dipendano, di fatto, dalla nostra soggettiva percezione o conoscenza, inadeguata o falsata. La Chiesa cattolica, che insegna la totale assenza di errori dottrinali dalla Sacra Scrittura, rifiuta ogni interpretazione fondamentalista della stessa.\nBase teologica.\nLa base teologica di questa credenza, nella sua forma pi\u00f9 semplice, \u00e8 che essendo Dio verit\u00e0, la Bibbia, come parola di Dio, debba pure essere vera e quindi priva di errori.\nChi sostiene l'inerranza biblica pure insegna che certo Dio si \u00e8 avvalso delle particolari personalit\u00e0 e stili letterari degli scrittori della Bibbia, ma che l'ispirazione di Dio li abbia guidati, attraverso il loro linguaggio e personalit\u00e0, a proiettare il Suo messaggio in modo del tutto accurato (cfr. Ispirazione della Bibbia).\nL'infallibilit\u00e0 e l'inerranza si riferiscono ai testi originali della Bibbia. Sebbene gli studiosi conservatori riconoscano come vi sia un potenziale di errore nella trasmissione e traduzione del testo, le traduzioni moderne sono oggi generalmente considerate come \"rappresentanti fedelmente gli originali\".\nI sostenitori dell'inerranza biblica sostengono che questa \u00e8 deducibile da un certo numero di osservazioni che includono:\nLa posizione delle Chiese.\nLa dottrina dell'inerranza \u00e8 sostenuta soprattutto dalle chiese evangeliche conservatrici, dal pentecostalismo e dal fondamentalismo cristiano. Esse affermano che questa dottrina corrisponde alla fede storica delle chiese cristiane prima che esse fossero influenzate dal razionalismo e dallo scientismo. Un documento molto influente nell'ambito evangelicale che precisa i termini dell'inerranza biblica \u00e8 la dichiarazione di Chicago del 1978.\nLa Chiesa cattolica ammette la completa inerranza dottrinale, secondo quanto era gi\u00e0 affermato nel noto canto eucaristico dell'\"Adoro te devote\", che fu composto da san Tommaso d'Aquino, Dottore della Chiesa, in occasione della Solennit\u00e0 cattolica del \"Corpus Domini\" del 1264: \"Credo quidquid dixit Dei Filius; / nil hoc verbo veritatis verius\" (\"credo a tutto ci\u00f2 che il Figlio di Dio ha detto:/ nulla \u00e8 pi\u00f9 vero di questo Verbo di verit\u00e0\").\nA partire dalla rivoluzione copernicana e dalla vicenda di Galilei, si afferm\u00f2 un orientamento che respingeva l'interpretazione fondamentalista di dettagli storici o scientifici, esplicitamente riconosciuto nei documenti finali del Vaticano II:\nRiguardo ai Vangeli in particolare, la Chiesa cattolica sostiene che essi contengono un resoconto complessivamente fedele della vita e dell'insegnamento di Ges\u00f9, ma che non furono composti con l'intenzione di scrivere una biografia di Ges\u00f9, bens\u00ec di annunciare il suo messaggio salvifico: perci\u00f2 \u00e8 possibile che i fatti in essi narrati e le parole pronunciate da Ges\u00f9 non siano sempre riportati in modo esatto e accurato. Certamente essi non hanno alcuna pretesa di completezza come afferma Giovanni nel suo vangelo () e nella chiusa delle sue tre epistole.\nI testimoni di Geova credono che tutta la Bibbia sia ispirata da Dio, e utile. Ritengono storico ogni racconto biblico, fra cui quelli della Creazione e del Diluvio. Asseriscono inoltre che la Bibbia pur non essendo un libro di scienza li' dove fa una affermazione scientifica, asserisce il vero. Il candore degli scrittori che descrivono successi ed insuccessi, fedelt\u00e0 ed errori, rappresenta, a loro avviso, una prova \"interna\" della sua autenticit\u00e0 e genuinit\u00e0\nIl caso Galileo.\nNel XVII secolo il celebre scienziato Galileo Galilei fu sottoposto a processo dal tribunale dell'Inquisizione a motivo della teoria eliocentrica che egli sosteneva. Secondo l'accusa questa teoria contraddiceva la Bibbia, con riferimento in particolare a un passo del Libro di Giosu\u00e8 () nel quale si afferma che \u00e8 il Sole a muoversi.\nGalileo, cattolico fervente, si difese affermando che le Sacre Scritture usano metafore e simboli e non pretendono di spiegare come la natura agisca, esprimendo lo stesso concetto della celebre frase del cardinale Cesare Baronio: \"Le Scritture spiegano come si vada in cielo e non come va il cielo\": cio\u00e8 che esse hanno lo scopo di insegnare agli uomini la fede e la morale, e non l'astronomia e le altre scienze.\nIl creazionismo.\nPer alcuni, una conseguenza della dottrina dell'inerranza \u00e8 quella versione della credenza del creazionismo che rifiuta le moderne teorie sulla formazione del mondo e sull'origine dell'uomo, sostenendo invece che, come afferma la Genesi, il mondo fu creato da Dio in sei giorni (nel 4004 a.C. secondo alcuni calcoli) e tutta l'umanit\u00e0 discende da Adamo ed Eva.\nTeologi critici: Il \"mito\" nelle Scritture.\nNonostante tutte le chiese continuino a sostenere in qualche forma pi\u00f9 o meno ampia la dottrina dell'inerranza, molti teologi, in particolar modo quelli appartenenti alle chiese protestanti, hanno assunto nel corso del tempo, posizioni diverse dal credo ufficiale delle chiese di appartenenza. Hanno espresso dubbi sulla veridicit\u00e0 di molti avvenimenti biblici, creazione, diluvio, patriarchi e degli stessi vangeli e lettere apostoliche come anche degli scrittori della Bibbia nonch\u00e9 della stessa storicit\u00e0 di Cristo, definendo gli avvenimenti biblici e i relativi personaggi come appartenenti al mito\nIl primo ad inaugurare il corso critico nei confronti della Bibbia fu il filosofo e scrittore tedesco, illuminista e deista Hermann Samuel Reimarus, (1694-1768), che nell'opera \"Apologia di coloro che adorano Dio secondo ragione\", rigetta ogni religione rivelata, considera l'Antico Testamento colmo di assurdit\u00e0 logiche e incongruenze morali criticando la vita di Ges\u00f9, descritta nel Nuovo Testamento e giudicandola come un semplice evento politico interno alla storia ebraica.\nIl filosofo Gotthold Ephraim Lessing (1729-1781) pubblic\u00f2 tra il 1774 e il 1778 col titolo \"Frammenti dell'Anonimo di Wolfenb\u00fcttel\" alcune parti dell\"'Apologia\" di Reimarus, e altre dopo la morte di Lessing furono edite tra il 1787 e il 1814. Gli ampi stralci pubblicati da Lessing mostrarono le teorie di Reimarus: Ges\u00f9 non uomo spirituale ma un sovversivo politico che cerc\u00f2 di sollevare il popolo ebraico contro Roma, quindi giustiziato e crocifisso. I seguaci fecero sparire il suo corpo, non ci fu nessuna resurrezione reale, ma la resurrezione fu usata come diceria ingannevole per far apparire Ges\u00f9 il messia tanto atteso.\nFu quindi la volta del teologo protestante e filosofo tedesco Friedrich Schleiermacher, (1768\u20131834), secondo cui i miracoli dei vangeli fatti da Ges\u00f9 non si erano mai verificati, essi erano solo frutto del sentimento religioso. Cristo ad avviso di Schleiermacher non era mai risorto, ma i cristiani hanno l'esigenza di credervi\nSeguirono quindi nel 1862 le teorie del teologo protestante e filosofo tedesco David Friedrich Strau\u00df (1808-1874) che pubblic\u00f2 una sintesi dell'opera di Reimarus con il titolo \"H. S. Reimarus e il suo scritto in difesa di coloro che adorano Dio secondo ragione\". Strauss \"ritenne mitiche tutte le narrazioni dei vangeli evangeliche che superano le leggi della natura, ed ovviamente i miracoli\" definendoli \"favole religiose\".\nFerdinand Christian Baur (1792-1860), teologo protestante tedesco, leader della scuola esegetica di Tubinga e seguace di Hegel spieg\u00f2 l'origine dei Vangeli con la sua \"teoria delle tendenze\", a sua avviso il cristianesimo nacque dalla contrapposizione fra Pietro di \"tendenza giudizzante\" e Paolo di \"tendenza universalistica\" \"dando origine alla Chiesa cattolica\".\nIl teologo protestante tedesco Adolf von Harnack (1792-1860) enunci\u00f2 la sua \"teoria dell'illusione\" con la sua opera \"L'essenza del Cristianesimo\", secondo cui Ges\u00f9 si era illuso non solo di essere figlio di Dio ma anche di compiere miracoli.\nMa fu Rudolf Bultmann (1884\u20131976), protestante tedesco e discepolo di Harnack, il principale teologo ad essere conosciuto per il suo programma di demitizzazione dei vangeli. Bultmann sostenne che i vangeli non furono scritti dai quattro evangelisti, ma da una comunit\u00e0 cristiana dopo la morte degli apostoli da persone che non avevano conosciuto Cristo e non erano stati testimoni delle sue opere, a suo avviso una vera e propria falsificazione delle fonti, vangeli, inoltre, i cui miracoli \"non erano possibili\", cos\u00ec come asserito nel suo saggio del 1941, \"Nuovo Testamento e Mitologia\".\nNei nostri giorni l'opera di demitizzazione dei vangeli e dei racconti biblici dell'Antico Testamento continua ad opera di teologi di diversa estrazione religiosa, gli attacchi riguardano in particolar modo il Ges\u00f9 \"storico\". Un esempio \u00e8 il Jesus Seminar che nel suo folto gruppo comprende anche teologi ed accademici religiosi. Il seminario considera i vangeli come artefatti storici, rappresentanti non solo le vere parole e azioni di Ges\u00f9, ma anche le elaborazioni e invenzioni delle prime comunit\u00e0 cristiane e degli autori dei vangeli, richiedendo l'onere della prova a chi sostiene la storicit\u00e0 di un certo brano. Non tenendo in considerazione vincoli di canonicit\u00e0, i membri del seminario sostengono, ad esempio, che il \"Vangelo di Tommaso\" potrebbe contenere pi\u00f9 materiale originale del \"Vangelo secondo Giovanni\".\nContro le teorie dei demitizzatori c'\u00e8 un significativo gruppo di studiosi che contesta il metodo poco scientifico usato per la demitizzazione delle Scritture, fra questi: Jean Carmignac, Carsten Peter Thiede e Paul Mattei.\nLe \"previsioni\" di S\u00f8ren Kierkegaard sui teologi demitizzatori.\nIl filosofo cristiano danese S\u00f8ren Kierkegaard (1813 - 1855), ridicolizz\u00f2 e ironizz\u00f2 sulla categoria dei teologi del suo tempo, azzardando anche una previsione sullo sviluppo della mentalit\u00e0 di questa categoria nel futuro: \"Avremo una folla di uomini che far\u00e0 delle scienze naturali la sua religione. Le scienze naturali mostrano ora che tutto un complesso di concetti che si trovano nella Sacra Scrittura, riguardanti i fenomeni naturali, sono insostenibili: ergo, la Sacra Scrittura non \u00e8 la parola di Dio; ergo, non \u00e8 la Rivelazione. Qui la scienza teologica viene a trovarsi in imbarazzo. Perch\u00e9 le scienze naturali hanno forse ragione in ci\u00f2 che dicono: ma la scienza teologica desidera tanto anch'essa essere scienza, ma allora anche qui perder\u00e0 la partita. Se la cosa non fosse cos\u00ec seria, sarebbe molto comico pensare la penosa situazione della scienza teologica: per\u00f2 se lo merita perch\u00e9 \u00e8 la nemesi della sua fregola di volersi spacciare per scienza\"."}
{"id": "3098096", "revid": "1005847", "url": "https://it.wikipedia.org/wiki?curid=3098096", "title": "Elezioni parlamentari in Australia del 2004", "text": "Le elezioni parlamentari in Australia del 2004 si tennero il 9 ottobre per il rinnovo del Parlamento federale (Camera dei rappresentanti e Senato). In seguito all'esito elettorale, John Howard, espressione del Partito Liberale d'Australia, fu confermato Primo ministro.\nIl giorno precedente a quello del voto i due candidati furono fotografati negli studi radio dell'ABC di Sydney e l'episodio cre\u00f2 grande scompiglio nel panorama pre-elettorale. La foto infatti mostrava il laburista Latham (secondo alcuni) in atteggiamento aggressivo e intimidatorio nei confronti di Howard. L'episodio fu ribattezzato \"The Handshake\", ovvero la \"stretta di mano\"."}
{"id": "3098098", "revid": "106908", "url": "https://it.wikipedia.org/wiki?curid=3098098", "title": "Vocale centrale media", "text": ""}
{"id": "3098104", "revid": "36426", "url": "https://it.wikipedia.org/wiki?curid=3098104", "title": "Polittico di San Medardo", "text": ""}
{"id": "3098107", "revid": "287204", "url": "https://it.wikipedia.org/wiki?curid=3098107", "title": "Ferruccio di Besan\u00e7on", "text": "Egli \u00e8 considerato il fondatore della Chiesa di Besan\u00e7on ed il primo evangelizzatore della Franca Contea insieme al fratello diacono san Ferreolo.\nEntrambi sono celebrati il 16 giugno.\nBiografia.\nVerso la fine del II secolo, secondo la tradizione, il vescovo di Lione sant'Ireneo, discepolo di san Policarpo di Smirne, a sua volta discepolo di san Giovanni Evangelista, invi\u00f2 due preti evangelizzatori, san Ferruccio e suo fratello san Ferreolo, entrambi originari di Atene in Grecia, a fondare la Chiesa cattolica di \"Vesontio\" (cio\u00e8 la Besan\u00e7on in lingua latina) e ad evangelizzare la Sequania gallo-romana (cio\u00e8 l'attuale Franca-Contea).\nEssi si stabilirono in una grotta presso un villaggio che prese il nome di Saint-Ferjeux e che oggi \u00e8 un quartiere di Besan\u00e7on, da dove iniziarono la loro opera. La chiesa di San Ferruccio fu costruita fra il 1890 e il 1900 sulla grotta scelta dai due evangelizzatori ed oggi costituisce la cripta della chiesa.\nEntrambi furono martirizzati il 10 giugno 212 per ordine del governatore Claudio Romano, che li fece decapitare vedendo nella loro attivit\u00e0 un pericolo per l'ordine pubblico. Essi divennero cos\u00ec i santi patroni di Besan\u00e7on.\nCritica storiografica.\nTuttavia la storicit\u00e0 di questo martirio \u00e8 oggi criticata poich\u00e9, secondo Yves Jeannin, si tratterebbe di un'invenzione del vescovo Amanzio e dei suoi collaboratori verso il 500 per venire incontro alle aspirazioni popolari di allora. \nIn effetti nel XX secolo le ricerche filologiche, archeologiche e storiche hanno rimesso radicalmente in causa la veridicit\u00e0 della loro esistenza.\nLe origini del cristianesimo a Besan\u00e7on sono oscure e i pi\u00f9 antichi racconti su Ferreolo e Ferruccio (Ferjeux) porterebbero a gravi inverosimiglianze, in particolare laddove viene situato il loro martirio sotto Aureliano, il che sarebbe inverosimile per i presunti discepoli di Ireneo, morto nel 202. Il primo vescovo riconosciuto di Besan\u00e7on sembra essere Pancario nel 346 ed il secondo Celidonio nel 444. Nel VI secolo l'elenco episcopale si completa con Amanzio tra il 487 e il 515, Claudio verso il 517, Urbico nel 549 e Tetradio negli anni 550-560, poi Silvestro negli anni 580, il cui epitaffio \u00e8 ancora visibile nella cripta della chiesa di Saint-Ferjeux.\nA quella data, come testimonia Gregorio di Tours, la tradizione dei martiri Ferreolo e Ferruccio era ben viva e fondata e la loro tomba passava per fonte di miracoli. La passione di Ferreolo e Ferruccio imitata da quella di san Benigno di Digione dovrebbe datare intorno all'anno 500. Essa stessa in effetti ricalca quella perduta dei martiri di Valence, Felice, Fortunato ed Achille, che passavano, come Ferreolo e Ferruccio, per discepoli d'Ireneo.\nLa passione di Ferreolo e di Ferruccio contiene tuttavia riferimenti puramente locali: la citazione di chiodi conficcati nelle articolazioni del corpo e la decapitazione. Tali menzioni compaiono nella narrazione della passione ed in quella un poco pi\u00f9 tardiva del ritrovamento delle reliquie. Secondo quest'ultimo testo \u00e8 verso il 370 che il vescovo Aniano avrebbe ritrovato i corpi dei due santi e riconosciuto il loro rango di martiri a causa dei chiodi conficcati nei loro crani. Diverse indicazioni mostrano che le salme appartenevano ad un cimitero pubblico e la presenza di chiodi rimanda a pratiche funerarie che non riguardano la persecuzione dei cristiani e sono note d'altro canto, particolarmente nel cimitero de la Viotte a Besan\u00e7on. Secondo Yves Jeannin \u00e8 ad Amanzio che si dovrebbe attribuire verso il 500, il ritrovamento delle reliquie. Al riguardo delle ricerche storiche \u00ab\u2026si conferma che la passione di san Ferreolo e di san Ferruccio \u00e8 puramente immaginaria.\u00bb\nLa narrazione del ritrovamento delle reliquie rimanda senza dubbio a realt\u00e0 del VI secolo, ad un momento in cui le comunit\u00e0 cristiane si affermavano e si dotavano di un'identit\u00e0 locale. Si dovrebbe quindi ritenere che la cristianizzazione della citt\u00e0 dei Sequani avvenne pi\u00f9 tardi rispetto a quanto afferma la tradizione, cio\u00e8 dopo la conversione di Costantino."}
{"id": "3098110", "revid": "116870692", "url": "https://it.wikipedia.org/wiki?curid=3098110", "title": "Lamaniti", "text": "I Lamaniti sono un popolo la cui storia \u00e8 riferita nel \"Libro di Mormon\", uno dei testi sacri del Mormonismo: sarebbero stati in contrasto con i Nefiti e i loro discendenti sarebbero diverse popolazioni precolombiane e alcuni popoli del Pacifico.\nStoria.\nSecondo il \"Libro di Mormon\" i Lamaniti sarebbero i discendenti di Laman, fusi in seguito con quelli di Lemuele, entrambi fratelli di Nefi, capostipite del popolo dei Nefiti, tutti giunti in America dopo la loro partenza dal regno di Giuda nel 600 a.C. A causa delle loro continue ribellioni all'autorit\u00e0 del capofamigia Lehi e poi del fratello Nefi, sarebbero stati maledetti e si sarebbero separati dai parenti, vivendo in uno stato primitivo e cambiando colore di pelle per esser distinti dai Nefiti. Nei secoli successivi i Lamaniti si scontrarono innumerevoli volte contro i Nefiti, distruggendoli nel V secolo d.C. Dopo la venuta di Cristo nelle Americhe, i Lamaniti si sarebbero nuovamente convertiti agli insegnamenti mosaici e poi cristiani, divenendo perfino migliori dei Nefiti, per poi decadere nuovamente dopo circa due secoli.\nSecondo una profezia, un giorno i Lamaniti avrebbero accettato di nuovo il Vangelo cristiano e in base a questa Joseph Smith, fondatore della Chiesa Di Ges\u00f9 Cristo Dei Santi Degli Ultimi Giorni, invi\u00f2 alcuni missionari fra gli Indiani, ritenuti i loro discendenti.\nSecondo i mormoni anche i polinesiani discenderebbero dai Lamaniti: nel Libro di Mormon si narra infatti che Hagoth avrebbe costruito numerose navi e sarebbe partito verso ovest per mare con migliaia di membri del suo popolo."}
{"id": "3098113", "revid": "486946", "url": "https://it.wikipedia.org/wiki?curid=3098113", "title": "Saadi", "text": ""}
{"id": "3098115", "revid": "124687341", "url": "https://it.wikipedia.org/wiki?curid=3098115", "title": "Dafina Zeqiri", "text": "Biografia.\n\u00c8 nata a Varberg, in Svezia, ma \u00e8 cresciuta a Malm\u00f6.\nSin da piccola le interessava la musica, siccome sua madre era una cantante piuttosto famosa in quell'epoca in Kosovo.\nAll'inizio scriveva solo testi, per\u00f2 ha capito che era adatta per il canto, cos\u00ec \u00e8 diventata una cantautrice.\nPremi vinti.\nnel festival di \"Polifest\", con la canzone \"Rrall\u00eb e p\u00ebrmall\u00eb\";\nnel festival di \"Polifest\", con la canzone \"Adios\";\nnel programma televisivo \"Op Labi Party (Viti i ri 2009) ha vinto un premio per essere stata la migliore cantante dell'anno 2009.\nUn altro premio \u00e8 \"Best RnB\", vinto in maggio nel programma \"Top Fest 6\" con la canzone \"Dua q\u00eb ta di\".\nInvece nel mese di Agosto, \u00e8 stata chiamata \"Femra Superstar 2009\" (Ragazza Superstar 2009), nel sito kosovaro www.teksteshqip.com.\nIn settembre, ha partecipato ancora al festival di \"Polifest\" e ha vinto per la terza volta il titolo con la canzone \"Amazing Girl\"\nnel festival \"Video Fest\" Dafina Zeqiri ha vinto il premio Best RNB e Best Stayling\nSingoli.\nNel 2009:\nNel 2010:\nNel 2011:"}
{"id": "3098117", "revid": "767487", "url": "https://it.wikipedia.org/wiki?curid=3098117", "title": "Comunione degli Apostoli (Signorelli)", "text": "La Comunione degli Apostoli \u00e8 un dipinto a olio su tavola (232x220 cm) di Luca Signorelli, databile al 1512 e conservato nel Museo Diocesano di Cortona. \nDescrizione e stile.\nL'opera mostra un'iconografia fiamminga piuttosto rara in Italia, ma che Signorelli aveva sicuramente avuto modo di vedere nella \"Pala del Corpus Domini\" (1472-1474) di Giusto di Gand a Urbino.\nSullo sfondo di un portico classicheggiante, ripreso dalle pale di Perugino, Cristo \u00e8 al centro degli apostoli, che gli stanno disposti tutt'intorno scalando ai lati in una composizione piramidale che guida lo sguardo dello spettatore verso la figura di Cristo. Egli tiene in mano un piatto con le ostie che sta dando agli apostoli, ritratti in varie posture e con colori sgargianti negli abiti. Spicca in primo piano la figura di Giuda Iscariota, ampiamente lodata da Vasari, che si volta verso lo spettatore e, abbassando lo sguardo, incassa nella borsa la moneta d'oro che ha ricevuto per tradire Cristo. Si tratta di una trovata teatrale che esplicita le doti di illustratore accattivante di Signorelli, anche nella fase tarda della sua produzione. \nPredella.\nLa pala era forse dotata di predella, che \u00e8 stata ricostruita da Mario Salmi nei pannelli dell'\"Incontro dei pellegrini sulla via di Emmaus\" e la \"Cena in Emmaus\" nella collezione Julius Weitznel e della \"Santa Caterina d'Alessandria\" nel Museo Horne."}
{"id": "3098120", "revid": "122449198", "url": "https://it.wikipedia.org/wiki?curid=3098120", "title": "Cittadinanza statunitense", "text": "La cittadinanza statunitense (\"Citizenship of the United States\") \u00e8 la condizione della persona fisica alla quale gli Stati Uniti d'America riconoscono la pienezza dei diritti civili e politici.\nCaratteristiche generali.\nTale condizione concerne specifici diritti, doveri, privilegi e benefici economici.\nSecondo la \"Clausola sulla Cittadinanza\", una persona diventa automaticamente cittadino statunitense se nasce nel territorio degli Stati Uniti o se nasce in un paese straniero ma ha uno o entrambi i genitori con cittadinanza statunitense, nel qual caso si chiama \"cittadinanza per nascita\", altrimenti si pu\u00f2 divenire statunitensi attraverso un processo detto di naturalizzazione, di cui uno degli esempi storicamente pi\u00f9 noti \u00e8 la naturalizzazione di Albert Einstein.\nDisciplina normativa.\nLa legislazione statunitense ammette la doppia cittadinanza, anche se questa \u00e8 regolata specificamente con ogni singolo stato attraverso accordi di reciproco riconoscimento.\n\"Ius soli \".\nLa legge sulla cittadinanza statunitense, come in altri casi di paesi americani o ex colonie di stati europei, prevede lo \"ius soli\" e cio\u00e8 la possibilit\u00e0 di essere cittadini per il fatto di essere nati sul territorio della repubblica.\nTale condizione risulta cos\u00ec importante per motivi storici (gli USA sono un paese che ha accresciuto la sua popolazione grazie alle intense migrazioni nei secoli) ed \u00e8 ancora pi\u00f9 importante se si considera che la condizione fondamentale e inderogabile per l'eleggibilit\u00e0 di un candidato alla presidenza degli Stati Uniti d'America \u00e8 la cittadinanza statunitense dalla nascita.\nSi \u00e8 quindi aperta una discussione sull'opportunit\u00e0 di modificare i criteri di acquisto della cittadinanza statunitense, con l'abbandono dello \"ius soli\" in favore dello \"ius sanguinis\", che \u00e8 invece prevalente in Europa e in Asia. La modifica servirebbe ad arginare i continui flussi migratori e i tentativi di donne incinte di partorire sul territorio degli Stati Uniti in modo da avere un permesso legale di residenza a causa dell'acquisizione automatica della cittadinanza da parte del nascituro."}
{"id": "3098121", "revid": "387740", "url": "https://it.wikipedia.org/wiki?curid=3098121", "title": "Rian James", "text": "Biografia.\nAutore di numerosi libri e di svariati adattamenti cinematografici e sceneggiature originali James comincia la propria carriera come giornalista per il Brooklin Eagle. Diventa successivamente un corrispondente estero per poi cambiare registro diventando pilota d'aerei, stuntman e altro ancora approdando alla fine alla scrittura.\nNel 1933 firma \"Quarantaduesima strada\" diretto da Lloyd Bacon, nel 1936 scrive \"La sedia del testimone\" film meno fortunato del precedente firmato da George Nicholls jr.. Nel 1937 segue \"La figlia perduta\" un gangster movie diretto da Alfred Santell. Uno dei suoi ultimi e migliori lavori \u00e8 \"Vita rubata\", film messicano tratto da una sua pi\u00e8ce e diretto da Roberto Gavald\u00f2n.\nMuore nel 1953."}
{"id": "3098123", "revid": "1276819", "url": "https://it.wikipedia.org/wiki?curid=3098123", "title": "The Big Boss", "text": "The Big Boss, o Big Boss, pu\u00f2 riferirsi a:"}
{"id": "3098124", "revid": "38120", "url": "https://it.wikipedia.org/wiki?curid=3098124", "title": "The big boss", "text": ""}
{"id": "3098127", "revid": "339392", "url": "https://it.wikipedia.org/wiki?curid=3098127", "title": "Anfiteatro Romano di Lucera", "text": ""}
{"id": "3098130", "revid": "297745", "url": "https://it.wikipedia.org/wiki?curid=3098130", "title": "Teonisto", "text": ""}
{"id": "3098135", "revid": "287204", "url": "https://it.wikipedia.org/wiki?curid=3098135", "title": "Eccellenza Abruzzo 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Abruzzo."}
{"id": "3098138", "revid": "287204", "url": "https://it.wikipedia.org/wiki?curid=3098138", "title": "Eccellenza Basilicata 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano. Questo \u00e8 il campionato regionale della regione Basilicata.\nStagione.\nNovit\u00e0.\nDal campionato di Eccellenza Basilicata 1995-1996 era stato promosso nel Campionato Nazionale Dilettanti lo Sporting Villa d'Agri, mentre la Bellese, il Moliterno e il Lagopesole erano stati retrocessi nel campionato di Promozione Basilicata. Dal campionato di Promozione Basilicata 1995-1996 erano stati promossi in Eccellenza il Policoro, l'Angelo Cristofaro e lo Sporting Potenza, classificatisi nelle prime tre posizioni, e il Tito, vincitore dello spareggio promozione. Dal Campionato Nazionale Dilettanti 1995-1996 nessuna squadra lucana era stata retrocessa.\nFormula.\nLe 16 squadre partecipanti disputano un girone all'italiana con partite di andata e ritorno per un totale di 30 giornate. La prima classificata viene promossa nel Campionato Nazionale Dilettanti. La squadra seconda classificata viene ammessa agli spareggi nazionali per la promozione nel Campionato Nazionale Dilettanti. Le ultime tre classificate vengono retrocesse direttamente nel campionato di Promozione.\nClassifica finale.\nLegenda:\nNote:"}
{"id": "3098140", "revid": "67531271", "url": "https://it.wikipedia.org/wiki?curid=3098140", "title": "Madonna col Bambino e santi (Signorelli)", "text": "La Madonna col Bambino e santi \u00e8 un dipinto a tempera su tavola (357x248 cm) di Luca Signorelli, databile al 1519-1523 e conservato nel Museo statale d'arte medievale e moderna di Arezzo. \nStoria.\nNel 1519 la Confraternita di San Girolamo ad Arezzo commission\u00f2 al Signorelli una grande pala per la loro sede. L'opera venne dipinta a Cortona e, quando ci fu da trasportarla ad Arezzo, lo stesso pittore venne in citt\u00e0, soggiornando in casa Vasari dove incontr\u00f2 il giovanissimo Giorgio che, come raccont\u00f2 lui stesso nelle \"Vite\", fu avviato allo studio del disegno dal padre su suggerimento dello stesso Luca, settantenne \"tutto grazioso e pulito\".\nSi tratta dell'ultima opera completata dall'artista che poco dopo, tornato a Cortona, mor\u00ec.\nDescrizione e stile.\nLa grande tavola \u00e8 una sacra conversazione in cui si ricerca l'effetto scenografico e decorativo senza troppe pretese, che sembra anticipare la pittura controriformata. Su di una nuvola di cherubini bianchi Maria siede come su un trono col Bambino in braccio, mentre l'Eterno compare sopra di lei in gloria di angeli e scorciato mentre si protende in avanti. Maria tiene in mano un giglio bianco, tipico omaggio alla sua purezza, mentre il Bambino rompe un calice contenente il sangue che prefigura la sua Passione, tenuto da un santo vescovo dalla ricchissima pianeta istoriata a ricami. Due angeli musicanti allietano Maria ai lati, mentre a sinistra si vede santo Stefano in una posizione patetica, mentre rivolge gli occhi al cielo. In basso si trovano san Girolamo, con la pietra, tre profeti seduti tra cui Re Davide che suona uno strumento a corda, e un vescovo che presenta il committente inginocchiato.\nAlla qualit\u00e0 pittorica non altissima e alla composizione troppo affollata e pesante l'artista bilanci\u00f2 una profusione di dettagli decorativi che rendono l'opera appariscente e sfarzosa, assecondando probabilmente il gusto dei committenti."}
{"id": "3098143", "revid": "1305772", "url": "https://it.wikipedia.org/wiki?curid=3098143", "title": "Alluvione del Pakistan del 2010", "text": "L'alluvione del Pakistan del 2010 \u00e8 stata la pi\u00f9 grande alluvione che abbia colpito il Pakistan.\nCausata da copiose piogge monsoniche, l'alluvione si manifest\u00f2 nel bacino del fiume Indo tra la fine di luglio e gli inizi di agosto 2010, allagando circa un quinto dell'intero territorio del Pakistan e colpendo circa 20 milioni di persone, anche a causa delle frane e delle epidemie dovute alla mancanza di acqua potabile. Incredibilmente, il numero di morti documentati \u00e8 relativamente basso (sotto i 2000), ma il numero di sfollati \u00e8 stato altissimo.\nCause.\nL'alluvione \u00e8 stata causata da un'anomalia documentata nella piovosit\u00e0 della regione. Nella mappa fornita dalla NASA per i primi nove giorni di agosto 2010 \u00e8 indicato un forte eccesso di piovosit\u00e0 per tutto il Pakistan, a fronte di carenze di piovosit\u00e0 in alcune zone dell'India; e ci\u00f2 viene espressamente attribuito al fenomeno detto La Ni\u00f1a, che ebbe luogo proprio nel 2010 e che notoriamente produce un incremento della piovosit\u00e0 estiva nel nordovest del subcontinente indiano. La temperatura pi\u00f9 elevata del normale raggiunta dalle acque del Mare Arabico \u00e8 indicata dalla NASA come causa secondaria."}
{"id": "3098144", "revid": "287204", "url": "https://it.wikipedia.org/wiki?curid=3098144", "title": "Eccellenza Calabria 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato della Calabria, gestito dal Comitato Regionale Calabria; \u00e8 costituito da un girone all'italiana, che ospita 16 squadre."}
{"id": "3098175", "revid": "767487", "url": "https://it.wikipedia.org/wiki?curid=3098175", "title": "Pablo Batalla", "text": "Carriera.\nLa sua prima squadra professionistica \u00e8 stata il V\u00e9lez Sarsfield dove ha giocato per tre anni, vincendo il campionato argentino di Clausura 2005. In seguito passa per alcuni mesi ai messicani del Pachuca, prima di fare ritorno al V\u00e9lez. Nel 2007 gioca nel Quilmes Atl\u00e9tico Club e poi nel Gimnasia La Plata.\nNel 2008 passa ai colombiani del Deportivo Cali, rimanendovi una stagione.\nNel 2009 arriva nel calcio europeo, firmando coi turchi del Bursaspor con i quali vince il Campionato 2009-2010.\nIl 24 novembre 2010, in occasione della partita sul campo del Valencia persa per 6-1, realizza la prima storica rete per il Bursaspor nella fase a gironi della UEFA Champions League."}
{"id": "3098183", "revid": "287204", "url": "https://it.wikipedia.org/wiki?curid=3098183", "title": "Eccellenza Campania 1996-1997", "text": "L'Eccellenza Campania 1996-1997 \u00e8 stato il sesto campionato italiano di calcio di categoria. Gestita dal Comitato Regionale Campania della Lega Nazionale Dilettanti, la competizione rappresentava il sesto livello del calcio italiano e il primo livello regionale. Parteciparono complessivamente 32 squadre, divise in due gironi.\nAl termine della stagione sono state promosse alla categoria superiore Sant'Anastasia, Angri, Boys Caivanese: le prime due come vincitrici dei due gironi in cui \u00e8 strutturata la competizione, la terza come vincitrice dei play-off nazionali.\nStagione.\nNovit\u00e0.\nAl termine dell'edizione precedente, lasciarono il campionato di Eccellenza Campania le promosse Arzanese, Pro Ebolitana, Sanit\u00e0, e le retrocesse Acerrana, Maddalonese, Cilento, Audax Salerno. Dal Campionato Nazionale Dilettanti scese di categoria la Boys Caivanese, mentre furono promosse dalla categoria inferiore Saviano, Ottaviano, Audax Cervinara, Intrepida, alle quali si aggiunse il ripescato Forio.\nFormula.\nCome nelle precedenti edizioni, il campionato di Eccellenza Campania era diviso in due gironi da sedici squadre ciascuno. I gironi furono stilati attraverso criteri geografici: nel girone A furono inserite dodici squadre dell'hinterland napoletano e quattro squadre del casertano; nel girone B parteciparono sei squadre della provincia di Salerno, sei squadre irpine e quattro squadre del napoletano.\nLe squadre si affrontarono in gare di andata e ritorno, per un totale di 30 incontri per squadra. Erano assegnati tre punti per la vittoria, uno per il pareggio e zero per la sconfitta. Erano promosse nel Campionato Nazionale Dilettanti le vincitrici di ciascun girone, mentre il piazzamento in seconda posizione garantiva l'accesso ai play-off nazionali. Le ultime due classificate di ciascun girone retrocedevano direttamente in Promozione, mentre le quattordicesime classificate dei due gironi partecipavano allo spareggio retrocessione intergirone, per definire un'ulteriore quinta squadra retrocessa. In caso di arrivo a pari punti di due o pi\u00f9 squadre in una posizione valevole per la promozione o la retrocessione era prevista la formula dello spareggio per definire la posizione finale delle squadre."}
{"id": "3098194", "revid": "287204", "url": "https://it.wikipedia.org/wiki?curid=3098194", "title": "Eccellenza Emilia-Romagna 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Emilia-Romagna."}
{"id": "3098208", "revid": "1543377", "url": "https://it.wikipedia.org/wiki?curid=3098208", "title": "Eccellenza Friuli-Venezia Giulia 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Friuli-Venezia Giulia.\nStagione.\nAl campionato di Eccellenza del Friuli Venezia Giulia 1996-97 partecipano 16 squadre: \nFase Regionale Coppa Italia Dilettanti.\nLa coppa \u00e8 stata vinta dalla Manzanese (4-2 in finale sul San Sergio)"}
{"id": "3098213", "revid": "1601148", "url": "https://it.wikipedia.org/wiki?curid=3098213", "title": "Charles D. Hall", "text": "Biografia.\nInizia la carriera nel vaudeville inglese al servizio del grande impresario Fred Karno come scenografo. Emigrato in America nel 1910, dieci anni pi\u00f9 tardi trova lavoro presso un illustre connazionale nato quasi un anno esatto dopo di lui: Charlie Chaplin.\nPer Chaplin lavora come scenografo in quattro pellicole, \"Il monello\", \"Tempi moderni\", \"Giorno di paga\" e \"Charlot e la maschera di ferro\", restando con lui dal 1921 al 1923.\nNel 1927 lavora all'horror \"Il castello degli spettri\" diretto da Paul Leni e con lo stesso regista, nel medesimo anno, mette in scena \"L'uomo che ride\" tragica storia di un uomo dal volto storpiato in un'eterna risata. Nel 1931 \u00e8 lo scenografo di \"Dracula\", diretto da Tod Browning e interpretato dal grande Bela Lugosi; nello stesso anno lavora a un altro classico dell'horror, \"Frankenstein\", per la regia di James Whale e interpretato da Boris Karloff. Sempre con Whale nel 1933 firma le scenografie di un'altra pietra miliare del cinema \"L'uomo invisibile\".\nDopo tanti successi passa al melodrammatico lavorando a un film, piuttosto fiacco, di John M. Stahl, \"Lo specchio della vita\"; torna all'horror con Whale nel celebre \"La moglie di Frankenstein\". Ad altri film meno felici seguono anche altre proficue collaborazioni come nel caso di \"Noi siamo le colonne\" del 1940 e diretto da Alfred Goulding con Stan Laurel, altro veterano del gruppo di Karno.\nNegli anni cinquanta, Hall passa a lavorare per la televisione per poi ritirarsi a vita privata a met\u00e0 dello stesso decennio. Muore nel 1970."}
{"id": "3098216", "revid": "599013", "url": "https://it.wikipedia.org/wiki?curid=3098216", "title": "Oksana Parchomenko", "text": "Gioca nel ruolo di palleggiatrice nell'Az\u0259ryol Voleybol Klubu.\nCarriera.\nLa carriera di Oksana Parkhomenko inizia nel 1998, quando fa il suo esordio in nazionale. Dal 1999, gioca tra le file del Neftyag Baku. Un anno dopo, appena sedicenne, va a giocare in Turchia, ingaggiata dallo , dove resta per una sola stagione. Dal 2001 inizia un lungo sodalizio con l'Az\u0259rreyl Voleybol Klubu. Nelle sei stagioni trascorse all'Azerrail Baku, vince tre volte il campionato azero, mentre in ambito europeo si aggiudica la Top Teams Cup 2001-02.\nLasciato l'Azerrail, disputa la parte finale della stagione 2006-07 col Volleyballclub Vol\u00e9ro Z\u00fcrich, aggiudicandosi il campionato svizzero. Nella stagione 2007-08, per\u00f2, torna a giocare nuovamente nell'Azerrail Baku, per poi essere ingaggiata dal Fenerbah\u00e7e Spor Kul\u00fcb\u00fc per il finale di stagione, disputando la finale del campionato turco, che vince nella stagione successiva.\nNella stagione 2009-10 viene ingaggiata dalla \u017denskij volejbol'nyj klub Dinamo Moskva, con cui vince subito la Coppa di Russia. Nei campionati 2011-12 e 2012-13 ritorna nell'Az\u0259rreyl Voleybol Klubu, mentre nel campionato 2013-14 passa all'Az\u0259ryol Voleybol Klubu.\nVita privata.\n\u00c8 la sorella minore della pallavolista Elena Parchomenko. Sposata, ha un figlio."}
{"id": "3098218", "revid": "31886", "url": "https://it.wikipedia.org/wiki?curid=3098218", "title": "Eccellenza Lazio 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano. Il campionato si \u00e8 concluso con la vittoria del per il girone A e del Real Piedimonte per il girone B, entrambi al loro primo titolo.\nTutte le squadre iscritte al campionato di Eccellenza, assieme a quelle del campionato di Promozione, hanno diritto a partecipare alla Coppa Italia Dilettanti Lazio 1996-1997.\nStagione.\nAggiornamenti.\nDi seguito la composizione dei gironi fornita dal Comitato Regionale Lazio.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:"}
{"id": "3098239", "revid": "767487", "url": "https://it.wikipedia.org/wiki?curid=3098239", "title": "All Over Me (film)", "text": "All Over Me \u00e8 un film del 1997 diretto da Alex Sichel.\nTrama.\nIl film si concentra sulla figura di Claude, adolescente alla scoperta della propria sessualit\u00e0. Sfondo della storia \u00e8 Hell's Kitchen, quartiere periferico decadente di New York in cui viene mostrata la subcultura statunitense degli anni novanta del XX secolo completa di droga, sesso e musica."}
{"id": "3098242", "revid": "287204", "url": "https://it.wikipedia.org/wiki?curid=3098242", "title": "Eccellenza Liguria 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Liguria."}
{"id": "3098246", "revid": "1651376", "url": "https://it.wikipedia.org/wiki?curid=3098246", "title": "Duca di Cambridge", "text": "Il titolo di duca di Cambridge \u00e8 un appellativo nobiliare derivato dall'omonima citt\u00e0 inglese e di appannaggio della famiglia reale inglese, solitamente concesso ai membri della famiglia reale non primogeniti.Questa volta, per\u00f2 Elisabetta II ha deciso di dare questo titolo al primogenito di Carlo e Diana, erede al trono britannico, cosa per la prima volta accaduta in tutta la storia dei Sovrani britannici\nStoria.\nIl titolo venne utilizzato per la prima volta per Carlo Stewart (1660-1661), figlio maggiore di Giacomo, duca di York (poi re col nome di Giacomo II), anche se egli non venne mai investito ufficialmente del titolo.\nLa prima creazione del titolo ufficialmente riconosciuta nella paria d'Inghilterra risale al 1664 quando Giacomo Stuart, figlio del duca di York e della sua prima moglie, ottenne questo titolo. Giacomo, duca di Cambridge mor\u00ec giovane e senza eredi e come tale il titolo si estinse. nuovamente esso venne concesso a Edgar Stuart, altro figlio del duca di York, ma anch'egli mor\u00ec giovane e senza eredi.\nCarlo Stuart (1677-1677), figlio primogenito del duca di York avuto dalla seconda moglie, venne anch'egli investito del titolo di duca di Cambridge ma visse circa un mese e come tale non venne mai formalmente investito.\nIl ducato venne quindi assegnato a Giorgio Augusto, figlio di Giorgio Luigi, principe ereditario di Hannover e duca di Brunswick-L\u00fcneburg che salir\u00e0 poi al trono inglese come Giorgio I di Gran Bretagna. Quando Giorgio Augusto ascese al trono come Giorgio II, il ducato venne annesso alla corona inglese.\nIl titolo venne concesso nuovamente (questa volta inserito nella Par\u00eca del Regno Unito) al principe Adolfo, settimo figlio di Giorgio III. Alla morte del suo unico figlio senza eredi, il titolo si estinse nuovamente.\nIl primo nipote del duca (in linea femminile) Adolfo di Teck, che era fratello della regina Mary, moglie di Giorgio V, ottenne il titolo di Marchese di Cambridge nel 1917 dopo che ebbe rinunciato ai suoi titoli in Germania. Dopo la morte del secondo marchese senza eredi, il marchesato si estinse.\nNel 1999, con il matrimonio del principe Edoardo, figlio minore di Elisabetta II, ci si aspettava che il ducato di Cambridge venisse ricreato, ma per Edoardo si prefer\u00ec il titolo di Conte di Wessex.\nIl 29 aprile 2011, giorno delle sue nozze, il principe William del Galles \u00e8 stato creato Duca di Cambridge, Conte di Strathearn e Barone Carrickfergus."}
{"id": "3098252", "revid": "124808", "url": "https://it.wikipedia.org/wiki?curid=3098252", "title": "Definitely, Maybe", "text": ""}
{"id": "3098281", "revid": "125023000", "url": "https://it.wikipedia.org/wiki?curid=3098281", "title": "Duca di Sussex", "text": "Il duca di Sussex \u00e8 un titolo sostanziale, uno dei diversi ducati reali del Regno Unito. Utilizzato presso la corte britannica, prende il nome dalla storica contea del Sussex in Inghilterra. Fu conferito il 24 novembre 1801 al principe Augusto Federico, sesto figlio maschio del re Giorgio III del Regno Unito. Fu creato, allo stesso tempo, barone Arklow e conte di Inverness, anche questo titolo nella Par\u00eca del Regno Unito. Il titolo \u00e8 attualmente detenuto, insieme ai sussidiari di Conte di Dumbarton e Barone Kilkeel dal principe Henry del Galles, a cui \u00e8 stato conferito il 19 maggio 2018, giorno del suo matrimonio con Meghan Markle.\nStoria.\nUn titolo associato al Sussex \u00e8 apparso per la prima volta con il regno del Sussex, un regno anglo-sassone che fu annesso al regno del Wessex intorno all'827 e che pi\u00f9 tardi divenne parte del regno d'Inghilterra. Sulla carta, i re del Sussex sono stati a volte indicati come \"ealdormen\", o \"duces\" in latino, tradotto come \"duchi\".\nIl titolo di duca di Sussex fu conferito al principe Augusto Federico, sesto figlio maschio del re Giorgio III del Regno Unito, il 24 novembre 1801. Il principe Augusto Federico spos\u00f2 lady Augusta Murray nella Chiesa di San Giorgio, a Westminster nel 1793, e poi lady Cecilia Gore a Great Cumberland Place, a Londra, il 2 maggio 1831. Entrambi in matrimoni violavano il Royal Marriages Act 1772; quindi i figli della coppia erano illegittimi. Non essendo la legittima moglie del principe, lady Cecilia non poteva essere ricevuta a corte. Le fu infine dato (il 30 marzo 1840) il titolo di duchessa di Inverness nel suo pieno diritto dalla regina Vittoria. Poich\u00e9 Augusto Federico non ebbe prole legittima, i suoi titoli si estinsero alla sua morte nel 1843.\nNel 1999, prima delle nozze del principe Edoardo, il pi\u00f9 giovane dei figli maschi della regina Elisabetta II del Regno Unito, alcuni avevano suggerito che il ducato di Sussex o Cambridge fosse il titolo pi\u00f9 probabile da concedergli. Invece, il principe Edoardo fu creato conte di Wessex, e fu annunciato che col tempo sarebbe stato creato duca di Edimburgo, un titolo allora detenuto da suo padre, il principe Filippo. Ci sono state altre supposizioni secondo cui al principe William poteva essere dato il titolo di Sussex in occasione delle sue nozze con Catherine Middleton nell'aprile 2011, ma fu invece creato duca di Cambridge. Nello stesso anno, fu riferito che al principe Harry fosse stato promesso questo titolo il giorno delle sue nozze. Il 19 maggio 2018 il titolo viene conferito a Harry in occasione delle sue nozze."}
{"id": "3098288", "revid": "307923", "url": "https://it.wikipedia.org/wiki?curid=3098288", "title": "Episodi di John from Cincinnati", "text": "La serie televisiva John from Cincinnati \u00e8 composta di una sola stagione di 10 episodi, andati in onda sul canale via cavo HBO dal 10 giugno al 12 agosto 2007. In Italia \u00e8 inedita."}
{"id": "3098299", "revid": "226447", "url": "https://it.wikipedia.org/wiki?curid=3098299", "title": "John Hubbard", "text": "Biografia.\nEsord\u00ec nel cinema nel 1937, ma ottenne il suo primo ruolo di rilievo due anni pi\u00f9 tardi ne \"La casa delle fanciulle\" (1939), diretto da Hal Roach. L'anno dopo prosegu\u00ec la collaborazione con Roach (con il quale girer\u00e0 diverse pellicole) con il film \"L'errore del dio Chang\" (1940), una commedia sullo scambio dei ruoli (e del sesso), fra moglie e marito. Allo stesso anno risale \"Sul sentiero dei mostri\", un'insolita pellicola d'avventura con rettili veri camuffati da dinosauri e con una storia d'amore tra due cavernicoli, interpretati da Victor Mature e Carole Landis. \nNel 1941 interpret\u00f2 le commedie \"La fidanzata di mio marito\" di John M. Stahl e \"L'inarrivabile felicit\u00e0\", con Fred Astaire e Rita Hayworth, cui seguirono altri film d'avventura meno noti. \nNegli anni del dopoguerra, Hubbard pass\u00f2 a recitare per la televisione, lavorando con Mickey Rooney in \"The Mickey Rooney Show\" (1954-1955), e partecipando a telefilm quali \"Lassie\", \"Perry Mason\", \"Tre nipoti e un maggiordomo\", \"Bonanza\" e altri. \nRitiratosi nel 1980, mor\u00ec otto anni dopo a Camarillo, in California, all'et\u00e0 di 74 anni."}
{"id": "3098307", "revid": "2091899", "url": "https://it.wikipedia.org/wiki?curid=3098307", "title": "Episodi di Strega per amore (quarta stagione)", "text": "La quarta stagione di \"Strega per amore\" \u00e8 andata in onda negli Stati Uniti d'America dal 16 settembre 1968 al 12 maggio 1969 sul canale statunitense NBC.\nGli extraterrestri di Cocoa Beach.\nTony e Roger sono intenti a sperimentare una sorta di disco volante, quando inaspettatamente arriva a bordo anche Jeannie, causando cos\u00ec non pochi problemi.\nJeannie e i dolcetti pazzi.\nJeannie fa assaggiare dei dolcetti fatti dalla madre a Tony. Essi provocano a chi li mangia, momentaneamente, una forza incredibile. Dopo che li assaggeranno anche il Dr. Bellows e il Colonnello Finch, Tony e Roger saranno costretti a prendere la ricetta e a fare decine di dolcetti, che inaspettatamente, in seguito, causeranno la fuoriuscita dei sentimenti nascosti, come l'amore della Finch verso Tony e la pazzia di Roger e del Dr. Bellows. In tempo bisogna fermare il carico mandato a Washington dal generale Peterson.\nDomani non \u00e8 un altro giorno.\nRoger sbaglia nel dire la data a Jeannie, che gli procura il giornale dell'indomani. Jeannie e Tony lo devono trovare prima che accada un incidente, ma Roger ha in programma altri piani: massaggi in palestra e puntate all'ippodromo usando i risultati pubblicati sul giornale del giorno dopo.\nAbdullah, il nipote di Jeannie.\nJeannie bada al nipote, figlio di suo fratello e sua cognata i geni del sultano, perch\u00e9 loro sono in vacanza. Quando lei deve sostituirli, dal sultano, tocca a Tony e Roger a badare al genio junior stando attenti alla visita del Dr. Bellows, preoccupato per il \"finto\" raffreddore di Tony.\nIl rivenditore di auto usate.\nJeannie demolisce accidentalmente l'auto di Tony, e cercando di portarla a riparare ne combiner\u00e0 un'altra delle sue. Intanto il cugino dei Bellows si innamora do lei, diventata la cugina kansassiana di Tony.\nIl peggior nemico dell'uomo.\nUn cane Yorkshire terrier arriva a casa di Tony, proprio mentre lui arriva l\u00ec con la Sig.ra Bellows che se ne innamora, e il cucciolo non \u00e8 molto amico dell'uomo. Il cane da subito dimostra che ha dei poteri e che \u00e8 il cane di Jeannie, \"Djinn Djinn\". Per\u00f2 in seguito Amanda lo trova nel parco e se lo prende, mentre Tony e Roger vanno alla NASA per un esperimento, ma Jeannie vuole riprenderselo, con l'aiuto di Tony, Roger, il Dr. Bellows e il Gen. Peterson, sbranati perch\u00e9 era rimasto nell'ufficio del terzo.\nL'uomo pi\u00f9 forte del mondo.\nTony e Jeannie sono al cinema, hanno appena visto un film sulla vita di Ali Baba' e all'uscita la bella Jeannie viene importunata da alcuni teppisti.\nIl genio indispensabile.\nIl Dr. Bellows mette a prova la compatibilit\u00e0 di Tony e Roger, facendoli vivere come coppia a casa del primo. Inizialmente le cose vanno bene, anche se Roger non rispetta molto gli accordi con Tony, ma l'intervento di Jeannie causa qualche problema...\nJeannie e l'agente segreto.\nIn occasione dei 3 anni in cui sono insieme, Tony e Jeannie si scambiano regali (rispettivamente uno scaldabottiglia per lei e una vista meravigliosa delle Cascate del Niagara per lui) e il padrone promette al genio di passare una giornata insieme. Ma una chiamata dalla NASA sconvolge i piani.\nCome sposare un astronauta.\nLa sorella di Jeannie torna e vuole dare consigli a lei come conquistare un uomo. E inoltre diventa il genio e la fidanzata di Roger.\nIl Dr. Bellows sta bene.\nDopo l'ennesimo rapporto sulle anomalie che riguardano Tony, il Gen. Peterson licenzia il Dr. Bellows e assume il Dr. Cornec. Ma Tony, Roger e Jeannie rivogliono Bellows e cercano di farlo riassumere.\nJeannie il guru.\nTony accompagna una diciassettenne hippie a casa, quando scopre che lei abita vicino a casa sua e che \u00e8 la figlia di un nuovo severo generale. Lei, Suzy, scopre dell'esistenza di Jeannie e che sa fare le magie, esclamando che \u00e8 un guru, e minaccia Tony di raccontare il segreto se non la far\u00e0 sposare con l'hippie Arnold, molto detestato per\u00f2 dal generale.\nIl mio padrone \u00e8 scomparso (prima parte).\nIl Dr. Bellows spedisce via Tony, impendendogli nemmeno di avvisare Roger e Jeannie, e lo rimpiazza con un impostore, ignaro dei poteri di Jeannie e costretto a cucinare per la cena con Roger.\nIl mio padrone \u00e8 scomparso (seconda parte).\nIl falso Tony e il Dr. Bellows vanno a casa Nelson per confermare le assurdit\u00e0 viste dal primo. Nel frattempo anche Roger, dopo aver parlato via TV con il vero Tony, corre da Jeannie per rivelare l'imbroglio, intenta a sposarsi con il falso Tony.\nL'astronauta cowboy.\nMentre Jeannie viene nominata milionesima cliente di un supermercato, e come tale diventer\u00e0 la regina e ricever\u00e0 dei premi, Tony rifiuta di fare l'annunciatore al rodeo di Cocoa Beach, lasciando il posto al Dr. Bellows. Ma due cowboy, insieme a Roger e al direttore del supermercato, irrompono da Tony e decretano Jeannie anche regina del rodeo e spettatrice d'onore.\nVendesi casa invisibile.\nTony vuole sistemare il giardino, intanto Jeannie ne combina un'altra delle sue...\nJeannie, la moglie del Governatore.\nJeannie prova a persuadere Tony per farlo candidare come governatore, questo anche per convincerlo a sposarla. Roger li aiuta. Ma Jeannie non sa una caratteristica del futuro di Tony...\nIl Bello Addormentato.\nLa madre di Jeannie fa un incantesimo a Tony: ogni volta che qualcuno fischia lui si addormenta. Jeannie e Roger cercano di aiutarlo e la prima cerca di annullare l'incantesimo, ma qualcosa va storto.\nLa pi\u00f9 grande stella di Hollywood.\nTony deve scegliere una giacca per il suo viaggio ad Hollywood con Roger e il Dr. Bellows. Quando Jeannie lo scopre, lo implora di portarla con s\u00e9...\nIl Caso del Cucciolo di Porcellana.\nJeannie decide di fare una magia: trasformare ogni materia organica in porcellana. I guai arrivano quando il cane di Jeannie, Djinn Djinn, arriva da lei.\nIl mio avvocato \u00e8 un genio.\nTony viene multato e poi truffato in una piccola citt\u00e0, in entrambe le occasioni accompagnato da Roger, e Jeanne va in loro soccorso.\nUn astronauta grasso non piace a nessuno.\nLa sorella di Jeannie costringe la NASA a cacciare Tony dal programma spaziale facendogli credere che sia fisicamente e mentalmente inadatto.\nGiro intorno alla Luna.\nSapunto che Tony ha il raffreddore, Jeannie cerca di riportarlo a terra dalla missione spaziale per curarlo. Ma prende l'astronauta sbagliato.\nMa chi sei Veramente.\nRoger convince Tony ad andare all'inaugurazione di un night club, insieme ai Bellows e a Jeannie. Ma la sorella di Jeannie le mette un'altra volta i bastoni tra le ruote, mettendo in ridicolo Tony al night.\nAgnese, l'arma segreta.\nNonostante Tony e Roger siano contrari, Jeannie li aiuta a costruire un velivolo, Agnese. Ma combina di nuovo un sacco di guai, cedendola ad un bambino, figlio di un disoccupato che cerca di riscattarsi creando giocattoli che per\u00f2 mai funzionano. L'ideatore di Agnese intanto si mette contro Tony e Roger, mentre il Dr. Bellows si crede di nuovo pazzo.\nIl Ricatto.\nDopo una settimana di festa in tutti gli USA, in onore degli astronauti (specialmente di Tony e Roger, che faranno una cena alla Casa Bianca e una conferenza a Cocoa Beach), qualcuno ricatta Tony: un reporter fintosi idraulico che ha messo cimici dovunque in casa sua, che arriva anche a mettergli in casa una falsa moglie e dei falsi figli."}
{"id": "3098313", "revid": "1428919", "url": "https://it.wikipedia.org/wiki?curid=3098313", "title": "Contea di Grand Gedeh", "text": "La contea di Grand Gedeh \u00e8 una delle 15 contee della Liberia. Il capoluogo \u00e8 Zwedru.\nLa contea venne istituita nel 1964.\nLa contea di Grand Gedeh confina a ovest con la contea di Nimba, a sud-ovest con quella di Sinoe mentre a sud est con la contea di River Gee. la parte nord della contea \u00e8 il confine con la vicina Costa d'Avorio.\nSuddivisione amministrativa.\nLa contea \u00e8 divisa in 8 distretti:"}
{"id": "3098315", "revid": "86343", "url": "https://it.wikipedia.org/wiki?curid=3098315", "title": "Grand Gedeh", "text": ""}
{"id": "3098318", "revid": "547034", "url": "https://it.wikipedia.org/wiki?curid=3098318", "title": "Locomotiva \u00d6BB 2043", "text": "La locomotiva \u00d6BB 2043 \u00e8 una locomotiva diesel a trasmissione idraulica di costruzione austriaca la cui circolazione ha interessato anche l'Italia in seguito all'istituzione dei cosiddetti \"Korridorzug\" sull'itinerario Innsbruck-Innichen interessante la linea del Brennero e la Fortezza-San Candido. \nStoria.\nLe locomotive diesel-idrauliche del gruppo 2043 iniziarono ad essere prodotte nel 1964 dalle Officine austriache di Jenbach.\nLa prima serie di locomotive fu di 4 unit\u00e0 immatricolate come 2043.01-04; negli anni successivi venne esperita una seconda ordinazione che port\u00f2 il gruppo 2043 alla consistenza di 34 unit\u00e0 complessive. La seconda serie ebbe apportate delle modifiche che portarono ad un aumento di velocit\u00e0 a 110\u00a0km/h. La terza serie port\u00f2 il gruppo a comprendere 77 unit\u00e0 che vennero prodotte fino al 1977. Le locomotive trovarono impiego come macchine ad uso universale trainando sia merci che viaggiatori tra cui i cosiddetti treni corridoio (Korridorzugen) che attraversavano il tratto San Candido-Fortezza (Val Pusteria) e Fortezza-Brennero (Linea del Brennero) in regime di extraterritorialit\u00e0, con fermate esclusivamente - se necessarie - di servizio ferroviario, in modo che chi saliva in Austria ritornava in Austria venendo cos\u00ec escluso dai controlli di frontiera e doganali nel passaggio attraverso il territorio italiano.\nCaratteristiche.\nLe locomotive sono fornite di motore diesel a due tempi ad iniezione diretta, a 12 cilindri, della potenza di circa 1100 kW, di costruzione Jenbacher Werke. La trasmissione del moto avviene per mezzo di alberi cardanici e l'adattamento di coppia mediante convertitori idraulici Voith. Sono fornite di un secondo motore a gasolio per fornire l'energia elettrica per i servizi ausiliari di bordo e per il riscaldamento delle carrozze dei treni viaggiatori.\nLa locomotiva \u00e8 a cassa unica, con cabine di guida alle due estremit\u00e0, e poggia su due carrelli a due sale montate. La velocit\u00e0 massima raggiungibile \u00e8 di 110\u00a0km/h eccetto che nelle prime 4 unit\u00e0 che invece hanno 100\u00a0km/h come limite massimo."}
{"id": "3098319", "revid": "729019", "url": "https://it.wikipedia.org/wiki?curid=3098319", "title": "Maria Teresa Regard", "text": "Biografia.\nNata a Roma da famiglia ginevrina, Maria Teresa Regard pass\u00f2 l'infanzia a Napoli, dove, a soli sedici anni, scopr\u00ec l'impegno politico avvicinandosi a un gruppo trotzkista. Rientrata a Roma, studi\u00f2 al Liceo ginnasio statale Terenzio Mamiani dove conobbe Marisa Musu e Adele Maria Jemolo. Nel 1941 entr\u00f2 in contatto con Antonello Trombadori e si iscrisse al Partito Comunista Italiano.\nNei 45 giorni di Badoglio costitu\u00ec una sezione del partito in via della Scala, a Trastevere. Il 10 settembre 1943 ha partecipato agli scontri di Porta San Paolo, come portaordini e dispensatrice del rancio e dell'acqua ai combattenti. Entrata nei GAP, insieme a Carla Capponi, vi conobbe il futuro marito, Franco Calamandrei.\nHa partecipato all'azione del 19 dicembre 1943 contro il comando tedesco all'hotel Flora in Via Veneto, insieme a Calamandrei, Arminio Savioli e Ernesto Borghese (anche se la bomba da lei lanciata non scoppi\u00f2). Il 24 gennaio 1944, Maria Teresa Regard, insieme a Guglielmo Blasi, entrambi vestiti da tedeschi, lasciarono una borsa con bomba al posto di ristoro dei soldati tedeschi alla stazione Termini causando la morte di tre ufficiali tedeschi e il ferimento di altri 19 circa. Dopo tali azioni venne promossa al grado di tenente.\nSei giorni dopo fu arrestata in casa di Gioacchino Gesmundo, ove si era recata per procurarsi chiodi a tre punte per il sabotaggio dei mezzi tedeschi. Portata a Via Tasso, fu interrogata e poi rilasciata, in quanto il gappista Giorgio Lab\u00f2, arrestato in precedenza, pur sottoposto a tortura, dichiar\u00f2 di non conoscerla.\nIl 23 marzo 1944, Calamandrei partecip\u00f2 e diresse, insieme a Carlo Salinari, l'attentato al Polizeiregiment \"Bozen\" in Via Rasella: Maria Teresa Regard non vi partecip\u00f2, ritenendo sbagliata la localizzazione dell'attentato. Dopo la liberazione di Roma, il 13 giugno 1944, ha sposato Franco Calamandrei.\nSuccessivamente divenne corrispondente per il Nuovo Corriere, a Londra. Nel 1954, insieme col marito - corrispondente dell'Unit\u00e0 - ha seguito come corrispondente la Guerra d'Indocina per Vie Nuove e Noi Donne, entrando con le truppe comuniste a Dien Bien Phu e ad Hanoi appena conquistate; successivamente furono entrambi in Tibet (1954-55) e in Cina (1953-1956), dove nacque la figlia Gemma.\nRiconoscimenti.\nIl Comune di Roma le ha dedicato un tratto del percorso ciclopedonale che da Ponte Milvio porta a Castel Giubileo."}
{"id": "3098334", "revid": "1428919", "url": "https://it.wikipedia.org/wiki?curid=3098334", "title": "Contea di Grand Kru", "text": "La contea di Grand Kru \u00e8 una delle 15 contee della Liberia. Il capoluogo \u00e8 Barclayville.\nL'istituzione della contea discende da un accordo tra la giunta militare insediatasi con un \"golpe\" nel 1980 e il \"People's Redemption Council\" (Consiglio di Redenzione del Popolo) il cui presidente, il generale Nicholas Podier, proveniva dalla zona e spinse perch\u00e9 questa venisse riconosciuta come contea. L'Assemblea Nazionale Provvisoria emise pertanto, il 12 aprile 1980, un decreto che stabiliva che il territorio della nuova contea era costituito dalla parte orientale della contea di Sinoe (chiamata \"Sasstown Territory\"), l'area tra la contea di Maryland e la contea di Grand Gedeh (chiamata \"Buah Statutory District\") e la met\u00e0 occidentale della stessa contea di Maryland lungo l'Oceano Atlantico (chiamata \"Kru Coast Territory\"). Nonostante fosse assai carente dal punto di vista delle infrastrutture, Barclayville venne designata come capoluogo per la sua posizione centrale rispetto al territorio della contea.\nSuddivisione amministrativa.\nLa contea \u00e8 divisa in 17 distretti:"}
{"id": "3098335", "revid": "86343", "url": "https://it.wikipedia.org/wiki?curid=3098335", "title": "Grand Kru", "text": ""}
{"id": "3098337", "revid": "729019", "url": "https://it.wikipedia.org/wiki?curid=3098337", "title": "Soliferrum", "text": "Il soliferrum (\"saunion\" per i Celtiberi) era un tipo di giavellotto in uso presso i Celtiberi, lunga dai 150 ai 200\u00a0cm che, come dice il nome latino, era costituito solo di ferro.\nOrigini.\nI \"soliferra\" provenivano dall'antica area aquitanica: il sud-ovest della Francia ed il nord-est della Spagna e si diffuse progressivamente tra i Celti dopo che questi invasero l'Iberia nel VII secolo a.C.\nDescrizione.\nIl \"soliferrum\" (o \"soliferreum\") era di ferro; il grande peso e l'elevato potere di penetrazione facevano di esso un'arma letale per gli scudi degli avversari, era tuttavia destinato solamente al lancio, in quanto il ferro era piuttosto morbido e non lo rendeva idoneo alla falange.\nRimase in utilizzo presso i popoli iberici fino alla tarda et\u00e0 imperiale, ma solo in un ambito locale."}
{"id": "3098346", "revid": "1428919", "url": "https://it.wikipedia.org/wiki?curid=3098346", "title": "Contea di Lofa", "text": "La contea di Lofa \u00e8 una delle 15 contee della Liberia. Il capoluogo \u00e8 Voinjama.\nIstituita nel 1964, la contea rimase per molti anni la pi\u00f9 estesa del paese, fino al 2001, quando una parte del suo territorio venne scorporata per istituire la nuova contea di Gbarpolu.\nSuddivisione amministrativa.\nLa contea \u00e8 divisa in 7 distretti:"}
{"id": "3098349", "revid": "767487", "url": "https://it.wikipedia.org/wiki?curid=3098349", "title": "Lofa", "text": "Il Lofa \u00e8 un fiume dell'Africa occidentale (Guinea e Liberia), tributario dell'oceano Atlantico.\nTra i suoi affluenti pu\u00f2 essere ricordato il Lawa, che lo raggiunge da sinistra."}
{"id": "3098354", "revid": "767487", "url": "https://it.wikipedia.org/wiki?curid=3098354", "title": "Coppa del mondo di arrampicata 1995", "text": "La Coppa del mondo di arrampicata 1995 si \u00e8 disputata dal 7 aprile all'8 dicembre, nell'unica disciplina lead.\nTappe.\nLa Coppa si \u00e8 disputata su 4 gare."}
{"id": "3098355", "revid": "767487", "url": "https://it.wikipedia.org/wiki?curid=3098355", "title": "Coppa del mondo di arrampicata 1994", "text": "La Coppa del mondo di arrampicata 1994 si \u00e8 disputata dal 16 aprile al 26 novembre, nell'unica disciplina lead.\nTappe.\nLa Coppa si \u00e8 disputata su 4 gare."}
{"id": "3098356", "revid": "767487", "url": "https://it.wikipedia.org/wiki?curid=3098356", "title": "Coppa del mondo di arrampicata 1993", "text": "La Coppa del mondo di arrampicata 1993 si \u00e8 disputata dal 2 aprile al 10 dicembre, nell'unica disciplina lead.\nTappe.\nLa Coppa si \u00e8 disputata su 6 gare."}
{"id": "3098357", "revid": "599013", "url": "https://it.wikipedia.org/wiki?curid=3098357", "title": "Coppa del mondo di arrampicata 1992", "text": "La Coppa del mondo di arrampicata 1992 si \u00e8 disputata dal 1\u00ba maggio all'11 dicembre, nell'unica disciplina lead.\nTappe.\nLa Coppa si \u00e8 disputata su 6 gare."}
{"id": "3098358", "revid": "729019", "url": "https://it.wikipedia.org/wiki?curid=3098358", "title": "Falce dacica", "text": "La falce dacica (\"Falx\" in latino) era un'arma bianca manesca del tipo spada in uso ai Daci al tempo dell'Impero romano. Arma sviluppata a partire dalla romfaia dei Traci, aveva un'impugnatura in legno lunga circa tre piedi ed una lama in metallo ricurvo, affilato sul solo lato concavo, pi\u00f9 o meno della medesima lunghezza.\nStoria.\nI Daci, popolazione trace stanziata nell'attuale Romania, avevano due tipi di falce da guerra:\nAl tempo della Conquista della Dacia da parte dell'imperatore Traiano, il pericolo per l'incolumit\u00e0 dei legionari costituito dalle falci dei daci costrinse l'esercito romano ad adottare particolari misure: l'elmo legionario venne rinforzato per proteggere il capo dalla letale falcata discendente e si diffuse la pratica di aggiungere alla corazza dei soldati, la \"lorica segmentata\", delle protezioni per le braccia.\nDiversi esemplari di falci da guerra a due mani ornano il basamento della Colonna di Traiano, monumento fatto erigere dall\"'optimus princeps\" per commemorare la sua vittoria sui daci. Il fregio che copre la colonna ci mostra per\u00f2 sempre dei guerrieri daci ritratti con lo scudo, il che esclude, per loro, l'uso della falce da guerra a due mani. Chi dei soldati brandisce una falce, ne brandisce una di piccole dimensioni, un sica. Il monumento fatto erigere da Traiano in Romania, per commemorare la sua vittoria sui daci nella Seconda Campagna Dacica (105 d.C.), il \"Tropaeum Traiani\", mostra invece diversi guerrieri barbari armati con falci da guerra a due mani.\nCostruzione.\nLa falce dacica aveva:\nL'uso di una simile arma, capace di infrangere il grande \"scutum\" dei legionari o di strapparlo via dalle mani dei nemici, richiedeva una notevole abilit\u00e0 ed una notevole forza fisica ma aveva l'ovvio inconveniente di privare chi la brandiva della difesa di uno scudo."}
{"id": "3098359", "revid": "538762", "url": "https://it.wikipedia.org/wiki?curid=3098359", "title": "Coppa del mondo di arrampicata 1991", "text": "La Coppa del mondo di arrampicata 1991 si \u00e8 disputata dal 26 aprile al 5 dicembre, nell'unica disciplina lead.\nTappe.\nLa Coppa si \u00e8 disputata su 6 gare."}
{"id": "3098361", "revid": "123543635", "url": "https://it.wikipedia.org/wiki?curid=3098361", "title": "What Is Life", "text": "What Is Life \u00e8 un brano musicale di George Harrison, secondo singolo estratto dall'album \"All Things Must Pass\" del 1970, per il mercato statunitense.\nNel febbraio 1971, divenne un successo da top-ten negli Stati Uniti, in Canada e altrove, raggiungendo la vetta della classifica in Australia e Svizzera. In Gran Bretagna, \"What Is Life\" apparve come B-side del 45 giri \"My Sweet Lord\", singolo di maggior successo del 1971 nel Regno Unito. I musicisti che affiancano Harrison nella traccia sono Eric Clapton, Bobby Keys, Jim Price, alcuni membri dei Badfinger e l'intera band di Delaney &amp; Bonnie. Harrison co-produsse l'incisione con Phil Spector.\nBrano in stile pop rock con influenze di musica soul, \"What Is Life\" \u00e8 una delle molte canzoni d'amore scritte da Harrison che sembrano essere indirizzate indifferentemente a una donna o a una divinit\u00e0. Harrison compose il brano nel 1969 pensandolo inizialmente per Billy Preston. Costruito intorno a un riff discendente di chitarra, il pezzo \u00e8 una delle canzoni pi\u00f9 celebri di George Harrison. La rivista \"Rolling Stone\" ha definito \"What Is Life\" sia un \"classico\" sia una \"esultante canzone di resa\".\n\"What Is Life\" \u00e8 apparsa nella colonna sonora di numerosi film, tra i quali \"Quei bravi ragazzi\" (1990), \"Patch Adams\" (1998), \"Big Daddy - Un pap\u00e0 speciale\" (1999), \"American Life\" (2009) e \"Questi sono i 40\" (2012). La canzone \u00e8 stata inclusa nelle raccolte \"The Best of George Harrison\" e ', e versioni dal vivo sono incluse nel disco \"Live in Japan\" (1992) e nel documentario ' diretto da Martin Scorsese (2011). Nel 1972, Olivia Newton-John ebbe un successo da classifica in Gran Bretagna con una reinterpretazione della canzone. Ronnie Aldrich, The Ventures e Shawn Mullins sono tra gli artisti che hanno reinterpretato il brano.\nIl brano.\nOrigine e composizione.\nPersino prima del suo temporaneo abbandono dei Beatles nel gennaio 1969 (documentato nella canzone \"Wah-Wah\"), i progetti extra-Beatles portati avanti per la Apple Records erano una sorta di \"valvola di sfogo\" per Harrison dalle restrizioni creative impostegli dalla band. Nel viaggio in auto diretto a una sessione di registrazione con Billy Preston a Londra, dove egli curava la produzione dell'album \"That's the Way God Planned It\" di Preston, George ebbe l'idea iniziale per \"What Is Life\".\nNella sua autobiografia, \"I, Me, Mine\", Harrison descrisse il pezzo come una \"perfetta canzone pop orecchiabile\" scritta \"molto velocemente\", ed inizialmente pensata per Preston. Le parole del testo, seppur semplici, sono altrettanto edificanti e universali:\nProprio il testo caus\u00f2 qualche dibattito tra biografi e critici musicali, ponendo il quesito se \"What Is Life\" debba essere vista come una semplice canzone d'amore - forse un \"peana amorevolmente indirizzato\" alla moglie di Harrison, Pattie, oppure un canto devozionale religioso come molte altre composizioni di Harrison. Ian Inglis scrive che il titolo della canzone suggerisce un \"dibattito filosofico sul significato della vita\", tuttavia il ritornello che recita \"cosa \u00e8 la vita\" \"rimodella [il significato] completamente\" . Il teologo Dale Allison non trova contenuti religiosi in \"What Is Life\" ma rileva il \"fallimento delle parole per esprimere sentimenti\" implicito nella frase di apertura (\"\u00abWhat I feel, I can't say\u00bb\"), un tema ricorrente in altre canzoni spirituali di Harrison come \"That Is All\", \"Mystical One\" e \"Pisces Fish\". Joshua Greene, altro accademico religioso, identifica la canzone come parte del resoconto \"intimamente dettagliato di un viaggio spirituale\": dove \"Awaiting On You All\" mostra Harrison convinto della sua unione con Dio, \"What Is Life\" lo rivela incerto sul fatto di \"meritare un tale favore divino\".\nIn \"I, Me, Mine\", Harrison ricorda che cambi\u00f2 idea circa l'offrire \"What Is Life\" a Preston una volta arrivato a destinazione presso gli Olympic Sound Studios. Piuttosto che provare il pezzo insieme ai Beatles durante le sessioni per l'album \"Abbey Road\", egli mise da parte la canzone insieme alle molte altre che aveva accumulato negli anni per un uso futuro.\nRegistrazione.\nPer la registrazione, Harrison si serv\u00ec di un personale di musicisti prevalentemente britannici, molti dei quali gi\u00e0 avviati con successo alla carriera musicale. Originariamente pensata per Billy Preston, \u00e8 stata prodotta da George Harrison e Phil Spector, come del resto tutto l'album \"All Things Must Pass\", di cui apre la facciata B del primo disco.\nLa canzone fu tra le prime tracce registrate per l'album, le sessioni in sala d'incisione si svolsero presso gli Abbey Road Studios di Londra, durante la fine di maggio o i primi di giugno del 1970. Lo stesso gruppo di musicisti \u2013 Bobby Whitlock, Carl Radle, Jim Gordon, Bobby Keys e Jim Price \u2013 avrebbe lavorato in seguito su altri brani di \"All Things Must Pass\" quali \"Awaiting On You All\", \"Art of Dying\" e \"Hear Me Lord\".\nLa registrazione \u00e8 caratterizzata dal riff distorto della chitarra di Harrison suonata con effetto fuzz, che svolge anche la funzione di motivo tematico per il ritornello.&lt;ref name=\"Unterberger/AM\"&gt;Richie Unterberger, \"George Harrison 'What Is Life'\", AllMusic.&lt;/ref&gt; La traccia inizia con questo riff, al quale si aggiungono il basso di Radle e la chitarra ritmica di Clapton, prima che la batteria suonata da Gordon trascini tutto il resto della band nella canzone.\nIn \"What Is Life\", Spector, in termini produttivi, fornisce quello che il critico musicale David Fricke descrisse un \"teatro dell'eco\", sotto forma di riverbero, archi (arrangiati da John Barham) e \"un coro di Harrison sovrainciso pi\u00f9 volte\". Il canto e gli archi di Barham, insieme a una breve parte di slide-guitar suonata da Harrison sopra la strofa finale, furono aggiunti ai Trident Studios, tra la fine di agosto e settembre.\nLa prima versione iniziale della canzone includeva parti di tromba, ottavino, e oboe che non furono inserite nel mixaggio finale perch\u00e9 non piacevano a Harrison che pensava rovinassero l'atmosfera del brano. Queste possono essere ascoltate nella ristampa del 2000 dell'album \"All Things Must Pass\", dove la traccia base originale della canzone \u00e8 stata inclusa tra le bonus track.\nPubblicazione.\n\"What Is Life\" venne pubblicata a fine novembre 1970 come prima traccia della seconda facciata dell'LP \"All Things Must Pass\", nel suo formato originale su triplo disco in vinile. Insieme a \"My Sweet Lord\" e \"Isn't It a Pity\", la canzone era stata gi\u00e0 presa in considerazione come potenziale singolo da Allan Steckler, manager della Apple per il mercato USA. Accoppiata con \"Apple Scruffs\" come lato B, altro brano del disco, \"What Is Life\" fu pubblicata su 45 giri negli Stati Uniti il 15 febbraio 1971 (n. cat. Apple 1828), appena dopo l'uscita dalla top ten del singolo \"My Sweet Lord/Isn't It a Pity\".\nAlla fine di marzo, \"What Is Life\" raggiunse la posizione numero 10 nella classifica \"Billboard\" Hot 100 e la 7 nella \"Cash Box\" Top 100, rendendo Harrison il primo ex-Beatle a piazzare due successi da top-ten in classifica negli Stati Uniti.&lt;ref name=\"Mapes/Billboard\"&gt;Jillian Mapes, \"George Harrison's 10 Biggest Billboard Hits\", billboard.com, 29 novembre 2011.&lt;/ref&gt; Il singolo fu un successo a livello internazionale, salendo al numero 1 in Svizzera e in Australia e posizionandosi ai primi posti in classifica sia in Europa che in Canada.&lt;ref name=\"Tsosrt/GH singles\"&gt;\"George Harrison (Song artist 225)\", Tsort pages.&lt;/ref&gt; In Gran Bretagna, dove Harrison non pubblic\u00f2 singoli estratti da \"All Things Must Pass\" fino alla met\u00e0 del gennaio 1971, \"What Is Life\" apparve come B-side del singolo \"My Sweet Lord\" \u2013 che divenne il 45 giri pi\u00f9 venduto del 1971.\nCover.\nNel 1972 Olivia Newton-John incise \"What Is Life\", insieme alla canzone \"Behind That Locked Door\" (sempre di Harrison), includendo i brani nel suo album \"Olivia\". La traccia arrangiata e prodotta da Bruce Welch dei The Shadows e John Farrar, si rivel\u00f2 un discreto successo. Pubblicata su singolo in alcuni Paesi, questa versione raggiunse la top 20 in Gran Bretagna nel marzo 1972, raggiungendo la posizione numero 16.\nNel 1971, il pianista britannico Ronnie Aldrich reinterpret\u00f2 \"What Is Life\" (ed anche \"My Sweet Lord\") per il suo album \"Love Story\". Lo stesso anno, una versione della canzone ad opera dei The Ventures apparve nel loro album \"New Testament\". Sempre nel 1971, una versione in lingua finlandese, intitolata \"Mik\u00e4 Saa Ihmisen El\u00e4m\u00e4\u00e4n\", venne pubblicata su singolo dal cantante locale Oliver (meglio noto come Veikko Laiho, del The Laiho Trio).\nNel 1992, Nicola Sirkis reinterpret\u00f2 il brano sull'album \"Dans La Lune...\" Una versione di Shawn Mullins \u00e8 stata pubblicata su singolo nel 1999 ed inclusa nei titoli di coda del film \"Big Daddy\" con Adam Sandler (1999).\nA seguito della morte di Harrison, la band giapponese The Collectors incise una versione di \"What Is Life\" per l'album tributo \"Gentle Guitar Dreams\", pubblicato nel maggio 2002. Il chitarrista classico Joseph Breznikar registr\u00f2 una versione della canzone per il tribute album \"George Harrison Remembered: A Touch of Class\" del 2003. Nel novembre 2004, Neal Morse pubblic\u00f2 la sua versione di \"What Is Life\" nella special-edition del suo album \"One\". Les Fradkin incluse una cover di \"What Is Life\" nell'album del 2005 \"Something for George\"."}
{"id": "3098365", "revid": "92003", "url": "https://it.wikipedia.org/wiki?curid=3098365", "title": "What is life", "text": ""}
{"id": "3098367", "revid": "767487", "url": "https://it.wikipedia.org/wiki?curid=3098367", "title": "Romanismo (arte)", "text": "Con i termini di romanismo e romanisti ci si riferisce a quel gruppo di pittori provenienti dai Paesi Bassi che nel XVI secolo visitarono Roma e subirono l'influenza degli artisti italiani del periodo, in particolare Michelangelo con gli affreschi della Cappella Sistina, Raffaello con gli affreschi delle Stanze Vaticane, gli allievi di Raffaello come Giulio Romano, Polidoro da Caravaggio e Perin del Vaga.\nInoltre esercitarono un grande fascino su questi artisti anche i monumenti e i manufatti classici sopravvissuti in Roma.\nVerso la fine del secolo anche altre localit\u00e0 attirarono questi pittori nordici. A Venezia le opere e lo stile di Domenico Tintoretto furono studiati ed imitati; a Firenze, gli artisti pi\u00f9 popolari da questo punto di vista furono Rosso Fiorentino, il Vasari e gli scultori attivi durante il periodo; in Emilia, il Parmigianino ed i suoi seguaci.\nIn Olanda e nelle Fiandre fu istituita la Gilda dei romanisti, a cui potevano aderire solo pittori che avevano visitato Roma e che fu attiva anche nel XVII secolo.\nTra gli artisti pi\u00f9 rappresentativi di questa corrente vi furono Mabuse, Maarten van Heemskerck, Quentin Massys e Marinus van Reymerswaele."}
{"id": "3098374", "revid": "124808", "url": "https://it.wikipedia.org/wiki?curid=3098374", "title": "X-Men (serie animata 1992)", "text": ""}
{"id": "3098377", "revid": "729019", "url": "https://it.wikipedia.org/wiki?curid=3098377", "title": "Papiro 7", "text": "Il Papiro 7 (formula_17) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del IV secolo. \u00c8 scritto in greco.\nContenuto del papiro.\nformula_17 contiene una piccola parte del \"Vangelo secondo Luca\" (4:1-3).\n\u00c8 attualmente ospitato presso la Vernadsky National Library of Ukraine (Petrov 553) in Kiev.\nIl testo del codice \u00e8 rappresentativo del tipo testuale alessandrino (?). Kurt Aland non lo ha collocato in nessuna categoria."}
{"id": "3098378", "revid": "436472", "url": "https://it.wikipedia.org/wiki?curid=3098378", "title": "Stadio comunale di Teramo", "text": "Lo stadio comunale di Teramo detto anche Vecchio comunale \u00e8 un campo da calcio di Teramo, situato sulla circonvallazione Spalato. Ha ospitato gli incontri casalinghi del Teramo Calcio fino all'inaugurazione dello stadio Gaetano Bonolis, gi\u00e0 nuovo stadio di Piano d'Accio, avvenuta nel 2008.\nStoria.\nInaugurato il 29 agosto 1929 dall'allora sindaco Nanni, vide la sua prima partita ufficiale il 27 ottobre con l'incontro di calcio Teramo-Osimana vinta dalla squadra di casa per 2-1. L'esordio in campionato invece fu contro l'Emilio Bianchi Ancona, prima partita ufficiale nella storia del Teramo Calcio, e fin\u00ec 1-1.\nIn questo stadio, nel 1978, ha giocato anche Carlo Ancelotti quando militava nel firmando due reti; sulla panchina del Teramo c'era Eugenio Fantini. La gara termin\u00f2 2-2.\nNegli anni immediatamente successivi all'abbandono da parte della squadra di calcio del Teramo, la struttura \u00e8 stata utilizzata dal C.U.S. Teramo Rugby, ancora oggi attivamente impegnata con prima squadra, giovanili e femminile.\nDal 2013, il calcio \u00e8 tornato essere praticato sul campo del Vecchio Comunale grazie all'A.S.D. Specola, squadra dilettantistica teramana che milita nel Campionato UISP.\nCaratteristiche.\nLo stadio \u00e8 diviso in 4 settori: una tribuna coperta, una scoperta (Distinti) e due tribune scoperte laterali (Curva Est per i locali ed Ovest per gli ospiti). Le dimensioni del terreno di gioco sono relativamente piccole, 62 m per 102 m, mentre l'altitudine \u00e8 di 214m sul livello del mare.\nQuesti i dettagli dello stadio:"}
{"id": "3098379", "revid": "838137", "url": "https://it.wikipedia.org/wiki?curid=3098379", "title": "Pompeo Arrigoni", "text": "Biografia.\nNacque da famiglia di origini lombarde. Comp\u00ec gli studi all'Universit\u00e0 di Perugia, quindi all'Universit\u00e0 di Bologna e infine all'Universit\u00e0 di Padova, dove consegu\u00ec la laurea \"in utroque iure\". A Roma fu professore di diritto, avvocato delle cause di Filippo II di Spagna, avvocato concistoriale e uditore della Sacra Romana Rota.\nIl 5 giugno 1596 papa Clemente VIII lo cre\u00f2 cardinale. Il 21 giugno dello stesso anno ricevette la diaconia di Santa Maria in Aquiro. Il 24 gennaio 1597 opt\u00f2 per l'ordine dei cardinali preti e per il titolo di Santa Balbina.\nPartecip\u00f2 a entrambi i conclavi del 1605, sia al primo, che elesse papa Leone XI, sia al secondo che scelse papa Paolo V. Leone XI lo nomin\u00f2 datario, incarico in cui fu confermato da Paolo V. Nel 1605 divenne anche segretario della Sacra Congregazione della Romana e Universale Inquisizione, incarico che mantenne fino alla morte.\nIl 7 febbraio 1607 fu eletto arcivescovo di Benevento e fu consacrato il 24 febbraio dello stesso anno.\nMor\u00ec a Napoli e fu sepolto nella cattedrale di Benevento.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3098391", "revid": "324026", "url": "https://it.wikipedia.org/wiki?curid=3098391", "title": "Omicidio", "text": "Lomicidio (anche assassinio) \u00e8 la soppressione di una vita umana a opera di un altro essere umano.\nL'omicida pu\u00f2 provocare la morte altrui per mezzo di qualsiasi modalit\u00e0 (reato a forma libera), anche per omissione, ma in ogni caso la sua azione o inazione sono volontarie. Questa volont\u00e0 generica non va confusa con il dolo ed \u00e8 presente anche nell'omicidio colposo e preterintenzionale, come volont\u00e0 di compiere l'azione che causa la morte altrui (per esempio superare i limiti di velocit\u00e0, finendo, poi, involontariamente per travolgere e uccidere un pedone). Si avr\u00e0 omicidio volontario solo quando l'omicida, a causa della sua azione od omissione volontaria, intende specificamente causare la morte della vittima. L'omicidio volontario pu\u00f2 essere premeditato oppure non premeditato.\nDescrizione.\nIn lingua italiana la parola \"assassinio\" \u00e8 talora intesa come sinonimo di omicidio; ma per alcuni lessicografi esso indica solo l'omicidio proditorio, o motivato dalla vendetta, o dall'odio o da scopi di rapina; si riferisce quindi solo all'omicidio volontario. L'omicidio \u00e8 una pratica condannata socialmente e punita come reato da tutte le legislazioni storiche. Tuttavia nessuna societ\u00e0 ha mai assicurato una tutela assoluta e incondizionata alla vita umana, vietandone la soppressione in qualsiasi caso; si pensi, per esempio, all'eutanasia, pratica che, in alcuni stati, \u00e8 valutata come omicidio. Quasi tutte le societ\u00e0, inoltre, ammettono l'uccisione del nemico in guerra; la generalit\u00e0 degli ordinamenti del passato e alcuni ordinamenti contemporanei ammettono l'abolizione della vita umana come sanzione penale (pena di morte); alcune societ\u00e0 inoltre praticavano il sacrificio rituale di umani alla divinit\u00e0. Persino le societ\u00e0 pi\u00f9 moderne considerano, poi, lecita l'uccisione di qualcuno in presenza di circostanze in grado di giustificarla. Alcune di queste circostanze (scriminanti), per esempio la legittima difesa, sono considerate morali dalla societ\u00e0 e in certi casi conformi anche ai dettami religiosi; altre come lo stato di necessit\u00e0 possono essere invece del tutto amorali o in certi casi persino immorali. Assumono denominazioni specifiche l'uccisione del padre (patricidio), della madre (matricidio), del coniuge (uxoricidio), di bambini (infanticidio), del fratello o sorella (fratricidio), del sovrano (regicidio), di una donna per motivi di genere (femminicidio) e di un uomo per motivi di genere (maschicidio).\nI tassi di omicidio sono correlati a quelli di altri crimini violenti in quasi tutte le epoche.\nGli omicidi sono perpetrati da uomini per il 92% dei casi, soprattutto giovani tra i venti e trenta anni, escludendo gli infanticidi.\nNel mondo.\nL'istituto dell'omicidio presenta sensibili differenze tra ordinamenti.\nItalia.\nCi sono diverse fattispecie che rientrano in tale tipo di reato, si distinguono:\nStati Uniti d'America.\nL'omicidio nel diritto degli Stati Uniti d'America manca di una disciplina giuridica unitaria in quanto la definizione del contenuto del reato e dei criteri e modi in cui viene punito spetta, salvo in determinati casi eccezionali, alla esclusiva competenza dei singoli Stati federati degli Stati Uniti d'America.\nSvizzera.\nIl codice penale svizzero qualifica il reato di omicidio sulla base dell'elemento soggettivo dell'autore (dolo o colpa) e sulla base della gravit\u00e0 della condotta.\nLa fattispecie base \u00e8 quella dell'omicidio intenzionale disciplinata all'art. 111 CP con il quale viene punita l'uccisione dolosa di una persona. L'omicidio colposo, cio\u00e8 l'avere cagionato la morte di una persona per negligenza, \u00e8 regolato dall'art. 117 CP.\nL'omicidio intenzionale \u00e8 affiancato da alcune figure particolari che si distinguono dalla fattispecie base per la gravit\u00e0 con cui l'azione che ha causato la morte di una persona \u00e8 stata compiuta.\nLa figura aggravata \u00e8 quella dell'assassinio, previsto dall'art. 112 CP. \u00c8 considerato assassinio un omicidio che abbia le caratteristiche previste dalla fattispecie base dell'art. 111 CP ma che sia stato compiuto con \"particolare mancanza di scrupoli, segnatamente con movente, scopo o modalit\u00e0 particolarmente perversi\".\nSono previste tre figure attenuate dell'omicidio intenzionale: omicidio passionale (art. 113 CP); omicidio su richiesta della vittima (art. 114 CP); infanticidio (art. 116).\nL'omicidio passionale \u00e8 un omicidio intenzionale la cui gravit\u00e0 \u00e8 attenuata dal fatto che il colpevole \"ha agito cedendo a una violenta commozione dell'animo scusabile per le circostanze o in stato di profonda prostrazione\".\nTipologie di omicidio.\nLe tipologie di omicidio sono tante quante le categorie di persone e circostanze vengono identificate. Tuttavia, \u00e8 importante distinguere le analisi giuridiche da quelle storiche e sociologiche: infatti, non sempre una categoria storica o sociologica di omicidio ha rilevanza nell'ordinamento penale. Per esempio, il regicidio o il femminicidio sono due termini impiegati in Storia, Antropologia e Sociologia, ma non hanno una corrispondenza nell'ordinamento penale italiano. Inoltre, il trattamento giuridico delle diverse tipologie di omicidio cambia considerevolmente a seconda delle zone geografiche e dell'epoca storica. \nDeicidio.\nLa parola \"deicidio\" indica il concetto dell'uccisione di un dio ed \u00e8 stata usata soprattutto per indicare l'esecuzione di Ges\u00f9 Cristo.\nFemminicidio.\nIl femminicidio indica l'omicidio di una donna per motivi basati sul genere. Si pu\u00f2 sovrapporre in alcuni casi all'uxoricidio.\nInfanticidio: neonaticidio e figlicidio.\nIl termine \"infanticidio\" indica genericamente l'uccisione di un bambino. \nL'infanticidio era normalizzato in molte culture dell'Antichit\u00e0: in Grecia e nella Roma classica era corrente la pratica dell'\"esposizione\" dei neonati indesiderati, mentre l'episodio del \"sacrificio di Isacco\" nella Bibbia descrive la pratica del sacrificio rituale del figlio primogenito.\nPi\u00f9 di recente in Italia con il codice penale Zanardelli del 1889, chi commetteva un infanticidio aveva delle attenuanti in tribunale se il fatto era stato commesso per causa d'onore, in altre parole se si trattava di un figlio illegittimo. Questa disposizione \u00e8 stata abrogata nel 1930 con il Codice Rocco, tuttora in vigore.\nL'articolo 578 c.p. del Codice Rocco restringe le attenuanti alle condizioni di abbandono materiale e morale se l'omicidio \u00e8 stato commesso dalla madre durante il parto o immediatamente dopo. Si \u00e8 parlato in questo senso di \"neonaticidio\".\nPi\u00f9 di recente \u00e8 stato coniato il neologismo \"figlicidio\" per indicare l'uccisione di uno o pi\u00f9 figli da parte di uno o entrambi i genitori naturali o adottivi.\nMaschicidio.\nQualche anno dopo la diffusione del concetto di femminicidio, alcuni opinionisti hanno iniziato ad adoperare la parola \"maschicidio\" per riferirsi a violenze perpetrate ai danni di uomini. L'uso del termine ha suscitato molte polemiche e controversie, perch\u00e9 i dati sembrano ribaltare le conclusioni. La parola risulta etimologicamente corretta nel caso dell'antico rituale del sacrificio del primogenito e di alcuni episodi favolosi, come l'ordine del re indiano Ka\u1e41sa di uccidere tutti i neonati della regione di Mathur\u0101, episodio in cui si sarebbe salvato solo il dio Krishna, del Faraone d'Egitto di annegare tutti i bambini maschi ebrei - episodio in cui si sarebbe salvato solo Mos\u00e8 - oppure la Strage degli innocenti ordinata da Erode il Grande, dove si sarebbe salvato solo Ges\u00f9.\nParricidio.\nIl parricidio \u00e8 genericamente l'omicidio di un parente (ascendente o discendente). Comprende i termini specifici della uccisione del padre (patricidio), della madre (matricidio), del fratello (fratricidio), della sorella (sororicidio) e del coniuge (coniugicidio) o, corrispettivamente, uxoricidio (uccisione della moglie da parte del marito) e mariticidio (uccisione del marito da parte della moglie). \nIn Italia con la clausola detta delitto d'onore l'uxoricidio godeva di uno sconto di pena se era commesso in flagranza di adulterio (cf. femminicidio). Un caso particolare di fratricidio legalizzato \u00e8 quello contemplato nella tradizione ottomana per evitare lotte dinastiche: si parla di legge del fratricidio.\nRegicidio.\nIl regicidio consiste nella soppressione di un re. In questa categoria viene fatto rientrare il Cesaricidio, parola che indicava originariamente l'omicidio di Caio Giulio Cesare ed \u00e8 passata nel tempo a indicare l'eliminazione di un capo che abbia tendenze dittatoriali.\nSuicidio.\nLa parola suicidio indica il gesto con cui una persona uccide se stessa. Il suicidio \u00e8 stato considerato un reato in Europa fino al XIX secolo"}
{"id": "3098400", "revid": "767487", "url": "https://it.wikipedia.org/wiki?curid=3098400", "title": "DeVon Hardin", "text": ""}
{"id": "3098401", "revid": "300067", "url": "https://it.wikipedia.org/wiki?curid=3098401", "title": "Devon Hardin", "text": ""}
{"id": "3098407", "revid": "599013", "url": "https://it.wikipedia.org/wiki?curid=3098407", "title": "Gary Voce", "text": ""}
{"id": "3098408", "revid": "238011", "url": "https://it.wikipedia.org/wiki?curid=3098408", "title": "Chiesa di San Rocco e Convento", "text": ""}
{"id": "3098414", "revid": "610351", "url": "https://it.wikipedia.org/wiki?curid=3098414", "title": "Miss Botswana", "text": "Miss Botswana \u00e8 un concorso di bellezza femminile che si tiene annualmente in Botswana sin dal 1964. Le vincitrici del concorso hanno la possibilit\u00e0 di partecipare al concorso internazionale Miss Mondo, mentre per selezionare le candidate per Miss Universo, nel 1999 \u00e8 stato istituito \"Miss Universo Botswana\". Mpule Kwelagobe \u00e8 stata Miss Botswana 1997 e ha vinto il titolo di Miss Universo nel 1999, diventando la prima Miss Universo africana."}
{"id": "3098415", "revid": "223320", "url": "https://it.wikipedia.org/wiki?curid=3098415", "title": "Miss Universo Botswana", "text": ""}
{"id": "3098416", "revid": "110157", "url": "https://it.wikipedia.org/wiki?curid=3098416", "title": "Bogey Awards", "text": "I Bogey Awards (chiamati anche Box Office Germany Award) sono un premio cinematografico tedesco.\nI premi si basano sul numero di persone che, in Germania, hanno visto il film entro un determinato lasso di tempo. Il premio \u00e8 assegnato dal settore cinematografico della rivista Blickpunkt."}
{"id": "3098422", "revid": "1005847", "url": "https://it.wikipedia.org/wiki?curid=3098422", "title": "Omicidio del consenziente", "text": "L'omicidio del consenziente si configura allorch\u00e9 un soggetto volontariamente sopprime la vita umana di un'altra persona che ha prestato il proprio consenso.\nL'omicidio del consenziente \u00e8 disciplinato in maniera differente dai vari ordinamenti. Alcune comunit\u00e0 sociali ritengono che la vita sia un bene disponibile della persona e pertanto i loro ordinamenti lo considerano un fatto privo di conseguenze giuridiche, ovvero si limitano a disciplinare i limiti e le modalit\u00e0 di esercizio. Altre societ\u00e0 ritengono, invece, che la vita sia un bene indisponibile della persona e, per tale motivo, considerano l'omicidio del consenziente un fatto riprovevole e, pertanto, lo configurano come reato.\nL'argomento \u00e8 in stretta correlazione con il suicidio assistito e l'eutanasia.\nL'omicidio del consenziente nei vari ordinamenti.\nL'istituto in oggetto presenta sensibili differenze da un ordinamento all'altro e fra ordinamenti nazionali differenti, per un approfondimento specifico si vedano le voci di seguito riportate."}
{"id": "3098439", "revid": "838137", "url": "https://it.wikipedia.org/wiki?curid=3098439", "title": "Teen Choice Awards 2008", "text": "La 10\u00aa edizione dei Teen Choice Awards si \u00e8 tenuta il 4 agosto 2008 nel Gibson Amphitheatre di Los Angeles, California."}
{"id": "3098441", "revid": "57342", "url": "https://it.wikipedia.org/wiki?curid=3098441", "title": "Teen Choice Awards 2007", "text": "La 9\u00aa edizione dei Teen Choice Awards si \u00e8 tenuta il 26 agosto 2007 nel Gibson Amphitheatre di Los Angeles, California."}
{"id": "3098442", "revid": "124123", "url": "https://it.wikipedia.org/wiki?curid=3098442", "title": "Ellen Arthur", "text": "Biografia.\nNata a Culpeper in Virginia, Ellen Lewis era la figlia di William Lewis Herndon, un ufficiale marittimo divenuto celebre nel 1857 quando tranquillamente affond\u00f2 con la propria nave, dopo aver messo al sicuro tutti i passeggeri e l'equipaggio della \"Central America\", e di Frances Elizabeth Hansborough. Era anche nipote di Matthew Fontaine Maury. Ellen Lewis conobbe Chester Arthur nel 1856 che spos\u00f2 il 25 ottobre 1859 all'et\u00e0 di ventidue anni. La coppia ebbe tre figli: William Lewis Herndon Arthur (1860\u20131863), Chester \"Alan\" Alan Arthur, Jr. (1864\u20131937) ed Ellen \"Nell\" Herndon Arthur (1871\u20131915). Nel gennaio 1880 contrasse un raffreddore che divent\u00f2 una polmonite, e la uccise in due giorni. Ellen Arthur quindi mor\u00ec il 12 gennaio 1880 all'et\u00e0 di quarantadue anni. Il marito divenne presidente l'anno successivo ed il ruolo di first lady fu ufficialmente assunto da Mary McElroy, sorella del presidente."}
{"id": "3098444", "revid": "223320", "url": "https://it.wikipedia.org/wiki?curid=3098444", "title": "Ellen Lewis Herndon Arthur", "text": ""}
{"id": "3098445", "revid": "228587", "url": "https://it.wikipedia.org/wiki?curid=3098445", "title": "Papiro 8", "text": "Il Papiro 8 (formula_18) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del IV secolo. \u00c8 scritto in greco.\nContenuto del papiro.\nformula_18 contiene una piccola parte del \"Atti degli Apostoli\" (4:31-37; 5:2-9; 6:1-6, 8-15).\n\u00c8 attualmente ospitato presso la Musei statali di Berlino (Inv. 8683) in Berlino.\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria II."}
{"id": "3098446", "revid": "3732", "url": "https://it.wikipedia.org/wiki?curid=3098446", "title": "Descriptio provinci\u00e6 Romandiol\u00e6", "text": "La Descriptio provinci\u00e6 Romandiol\u00e6 \u00e8 un rapporto statistico redatto per ordine del cardinale Anglico de Grimoard, legato pontificio della Provincia Romandiol\u00e6.\nIl documento, che porta la data del 9 ottobre 1371, contiene una minuziosa descrizione topografica e amministrativa dei luoghi, dei tributi fissi e delle persone che hanno capacit\u00e0 contributiva (censiti per unit\u00e0 fiscali dette \"fumantes\"), nonch\u00e9 il bilancio delle entrate della Camera apostolica o dei comuni della Romandiola.\n\u00c8 considerato la massima fonte di informazione sul territorio romagnolo per il periodo medievale. Il codice originale della \"Descriptio\" \u00e8 custodito nell'Archivio Segreto Vaticano, A. A. I-XVIII 952 (al n. 953 vi \u00e8 la \"Descriptio\" di Bologna).\nIl territorio considerato.\nIl cardinale Anglico fece redigere due \"Descriptiones\": una per il territorio bolognese ed una per il territorio della Romandiola.\nQuesta comprendeva tutti i territori soggetti all'autorit\u00e0 pontificia che, escludendo Bologna, si estendevano da ovest ad est fino alla Massa Trabaria, e cio\u00e8 i territori di:\nAll'epoca, l'alta Valmarecchia e parte della valle del Savio appartenevano alla Massa Trabaria; questi territori furono quindi esclusi dalla \"Descriptio\". Fu ugualmente escluso il territorio dei conti Ubaldini, che comprendeva l'alta valle del Santerno.\nRavenna, Forl\u00ec (provvisoriamente, in un intervallo della dominazione degli Ordelaffi), Rimini ed Imola erano governate da un vicario pontificio (vedi \"infra\"), le altre citt\u00e0 erano governate direttamente dalla Santa Sede. Questa differenza \u00e8 sostanziale poich\u00e9 il vicario pontificio aveva il potere di disporre personalmente il denaro proveniente dai dazi, in cambio di un versamento annuo fisso alla Camera apostolica.\nIl contesto.\nIl predecessore di Anglico de Grimoard, il cardinale spagnolo Egidio Albornoz, aveva quasi completato nel 1356 la riconquista dei territori soggetti all'autorit\u00e0 pontificia. L'ultima citt\u00e0 a piegarsi all'autorit\u00e0 papale fu la Forl\u00ec di Francesco II Ordelaffi, contro il quale venne scatenata una Crociata. La Crociata si concluse nel 1359, con la cessione di Forl\u00ec al legato pontificio.\nRicostituita l'unit\u00e0 dello Stato della Chiesa, si procedette all'organizzazione dei territori che lo componevano. Secondo la tradizione, lo Stato era composto da cinque province, una delle quali era appunto la Provincia Romandiol\u00e6.\nL'antica suddivisione fu ripresa senza modifiche. Furono inoltre confermate le massime cariche istituzionali poste a capo delle province, che erano state create quasi due secoli prima: ogni provincia \u00e8 retta da un legato pontificio (un ecclesiastico), affiancato da un rettore (un membro dell'aristocrazia romana o comunque di una famiglia vicina al papa). Formalmente \u00e8 il legato che esercita il potere temporale (suddiviso in civile e giurisdizionale).\nIn Romagna questa soluzione necessit\u00f2 di un adattamento: durante la cattivit\u00e0 avignonese le famiglie locali si erano impossessate di tutte le principali citt\u00e0 romagnole; ora erano riluttanti a restituire quelli che consideravano ormai dei possedimenti personali. La Santa Sede scese a patti con le signorie, legittimandole e conferendo loro diritti e doveri. Il signore assunse la carica di \"vicario pontificio\", mantenendo ampi poteri civili, in cambio promise obbedienza al papa.\nLa Santa Sede nomin\u00f2 i successori di Albornoz nelle cinque province dello Stato. A capo della Provincia Romandiol\u00e6 fu posto il cardinale francese Anglico Grimoard de Grisac (fratello di papa Urbano V). Entrato a Bologna il 5 gennaio 1368, il porporato procedette all'organizzazione civile e giudiziaria del territorio.\nNell'ultimo anno del suo mandato, il cardinale Anglico fece compilare, a beneficio del suo successore, tre documenti descrittivi della realt\u00e0 in cui aveva operato. Essi sono:\nIl secondo e il terzo furono redatti per rendere edotto il successore di Grimoard della capacit\u00e0 contributiva della popolazione residente nei rispettivi territori.\nIl successore dell'Anglico fu il cardinale Pietro d'Estaing, che gli subentr\u00f2 nel gennaio 1372.\nContenuti della \"Descriptio\".\nLa \"Descriptio Romandiol\u00e6\" contiene:\nTributi fissi delle rendite papali in Romagna.\nLe fonti di entrata a titolo fisso della Chiesa nella provincia di Romagna erano tre:\nI funzionari pubblici (come i magistrati, i tesorieri, i guardiani delle porte delle citt\u00e0) versavano apposite tasse.\nNelle terre direttamente governate dalla Chiesa, anche i dazi venivano integralmente riscossi dalla Camera apostolica, mentre a Ravenna, Rimini ed Imola era il vicario pontificio (cio\u00e8 il signore locale) ad incassare i proventi daziari.\nLa Chiesa si garantiva altre entrate dalle multe e dai diritti sui traffici.\nLe monete in uso in Romagna nella seconda met\u00e0 del Trecento erano sei:\nLa tabella seguente contiene l'elenco dei versamenti dei tre tributi nelle principali citt\u00e0 della Romagna. I valori sono espressi in lire bolognesi:\nNelle citt\u00e0 in cui fu creato il vicariato apostolico la \"tallia\" fu sostituita da un tributo a carico del signore locale, denominato \"census\". Di misura inferiore alla \"tallia\", il \"census\" era versato direttamente alla Camera apostolica.\nLe tre citt\u00e0 romagnole sede di vicariato versavano rispettivamente:\nEcco come si presenta il quadro delle \"unit\u00e0 fiscali\" della Romagna nella suddivisione territoriale proposta dalla \"Descriptio\":\nAlla fine della relazione compare il Bilancio di entrate ed uscite della Camera apostolica in Romagna:\nImola (citt\u00e0, distretto e contea).\n\"Dal foglio 1 recto al foglio 7 verso\"\n\"Civitas Imolae posita est in provincia Romandiolae supra stratam francigenam et magistram, qua itur Bononiam, in planicie, cuius districtus est undique in confinibus comitatus dicte civitatis Imolae\" (il distretto di Imola \u00e8 un territorio circondato dal comitato di detta citt\u00e0, come se fosse ritagliato nel comitato stesso). A capo della citt\u00e0 e del distretto sono posti Azzo e Beltrando Alidosi, figli di Roberto, che governano in qualit\u00e0 di vicari pontifici.\nIl distretto di Imola comprende la citt\u00e0 capoluogo e le sue villae (non ci sono \"castra\"). Le ville sono suddivise in due gruppi: a monte della via Emilia (\"in montibus\") ed a valle della strada maestra (\"in planis\").\nEscludendo la citt\u00e0 ed il distretto, il territorio della contea di Imola confina con le contee di Bologna, Firenze, Faenza, Ravenna e con il territorio dei conti Ubaldini. I confini sono i seguenti:\nI \"castra\" \"in montibus\" (a monte della via Emilia) pi\u00f9 popolosi della contea sono (tra parentesi il numero di \"focularia\"):\nI \"castra\" \"in planis\" (a valle della via Emilia) pi\u00f9 popolosi della contea sono (tra parentesi il numero di \"focularia\"):\nNel complesso, il numero di \"focularia\" della contea \u00e8 3.264.\n\"Dal foglio 8 recto al foglio 11 recto\"\nSono esterni al vicariato, ma fanno parte della Diocesi di Imola, i seguenti \"castra\":\nSono esterni alla diocesi di Imola, ma fanno parte della provincia Romandiolae (sono praticamente delle enclave nella diocesi di Bologna):\nStudi sulla \"Descriptio\".\nLucio Gambi (1920-2006), nella sua ampia ricerca del 1947 (\u00abIl censimento del cardinale Anglic in Romagna nell'anno 1371\u00bb) ha fatto i seguenti calcoli:"}
{"id": "3098450", "revid": "1226", "url": "https://it.wikipedia.org/wiki?curid=3098450", "title": "La dimora delle bambole", "text": "La dimora delle bambole \u00e8 una raccolta di racconti dello scrittore giapponese Yukio Mishima pubblicata in Italia nel 1999, composta da cinque storie scritte e pubblicate originalmente tra il 1946 ed il 1963.\nIn quest'antologia si ritrovano i temi cari all'autore quali il mito della bellezza, la follia umana, l'infanzia disillusa, l'amore e la morte, il dolore del distacco, della perdita, della caducit\u00e0 delle cose, la contrapposizione infanzia e vecchiaia e pure la suspense di un racconto di fantasmi.\nComposizione.\nI cinque racconti:"}
{"id": "3098451", "revid": "510242", "url": "https://it.wikipedia.org/wiki?curid=3098451", "title": "Cogito, ergo sum", "text": ""}
{"id": "3098452", "revid": "88740", "url": "https://it.wikipedia.org/wiki?curid=3098452", "title": "Mosley", "text": ""}
{"id": "3098453", "revid": "767487", "url": "https://it.wikipedia.org/wiki?curid=3098453", "title": "Joann L\u00f5ssov", "text": ""}
{"id": "3098454", "revid": "287204", "url": "https://it.wikipedia.org/wiki?curid=3098454", "title": "Joann Lossov", "text": ""}
{"id": "3098458", "revid": "110157", "url": "https://it.wikipedia.org/wiki?curid=3098458", "title": "Papiro 9", "text": "Il Papiro 9 (formula_19) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del III secolo. \u00c8 scritto in greco.\nContenuto del papiro.\nformula_19 contiene una piccola parte del \"Prima lettera di Giovanni\" (10:1-2, 4-7, 9-10; 11:1-8, 45-52).\n\u00c8 attualmente ospitato presso la Houghton Library (P. Oxy. 402; Inv. 3736) in Cambridge, Massachusetts.\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria I."}
{"id": "3098466", "revid": "767487", "url": "https://it.wikipedia.org/wiki?curid=3098466", "title": "Justinas Lagunavi\u010dius", "text": ""}
{"id": "3098468", "revid": "287204", "url": "https://it.wikipedia.org/wiki?curid=3098468", "title": "Justinas Lagunavicius", "text": ""}
{"id": "3098470", "revid": "767487", "url": "https://it.wikipedia.org/wiki?curid=3098470", "title": "Stepas Butautas", "text": "Era il padre di Ram\u016bnas Butautas."}
{"id": "3098471", "revid": "580", "url": "https://it.wikipedia.org/wiki?curid=3098471", "title": "Roverbasso", "text": "Roverbasso \u00e8 una frazione del comune di Codogn\u00e8, in provincia di Treviso.\nStoria.\n\u00c8 la frazione che occupa la parte orientale del comune, con un piccolo centro abitato, intorno al quale si apre una vasta area rurale, un tempo paludosa.\nDalla fine del XVI secolo la Serenissima concesse le aree di Roverbasso ad alcuni proprietari terrieri del territorio coneglianese e cenedese, che iniziarono a renderlo coltivabile; in particolare si ricordano gli Andreetta, per il complesso monumentale che edificarono come centro delle proprie attivit\u00e0.\nL'economia locale di Roverbasso \u00e8 ancora oggi legata alla produzione agricola e ai latticini.\nMonumenti e luoghi d'interesse.\nChiesa parrocchiale.\nLa chiesa parrocchiale di Roverbasso \u00e8 dedicata a Santa Maria Assunta, detta qui anche Santa Maria di Pal\u00f9, in protezione delle aree rurali. Fu edificata intorno al XIV secolo.\nIl 25 aprile 1942 \u00e8 stata riconosciuta come parrocchia.\nLa caratteristica principale di questa struttura \u00e8 avere il campanile (ingraziosito da bifore a livello della cella campanaria) addossato alla facciata, col portale d'ingresso alla navata posto alla base di esso.\nVilla Porcia Andreetta Dell'Andrea.\nNel cuore della frazione sorge Villa Porcia Andreetta Dell'Andrea, detta \"Rosa\": \u00e8 l'edificio di maggior rilievo storico-architettonico del centro di Roverbasso, risalente al XVIII secolo.\nAree naturali.\nLa campagna di Roverbasso \u00e8 caratterizzata da zone umide tipiche di questa specifica area geografica: si tratta dei pal\u00f9, sistemi di risorgive, siepi, campi e fossi, che fanno di Roverbasso un'area molto fertile e di valore ambientale.\nIl centro \u00e8 inoltre lambito ad est dal fiume Resteggia, sorgente a Godega di Sant'Urbano, il quale, in questa localit\u00e0, prende il nome di Canale Resteggia. \u00c8 anch'esso ingrossato da numerose polle di risorgiva."}
{"id": "3098474", "revid": "73843", "url": "https://it.wikipedia.org/wiki?curid=3098474", "title": "Coppa del mondo di arrampicata 1989", "text": "La Coppa del mondo di arrampicata 1989 si \u00e8 disputata dal 19 maggio al 17 novembre, nell'unica disciplina lead. \u00c8 stata in assoluto la prima Coppa del mondo della storia dell'arrampicata.\nTappe.\nLa Coppa si \u00e8 disputata su 7 gare."}
{"id": "3098475", "revid": "767487", "url": "https://it.wikipedia.org/wiki?curid=3098475", "title": "Coppa del mondo di arrampicata 1990", "text": "La Coppa del mondo di arrampicata 1990 si \u00e8 disputata dal 27 aprile al 14 dicembre, nell'unica disciplina lead.\nTappe.\nLa Coppa si \u00e8 disputata su 6 gare."}
{"id": "3098476", "revid": "767487", "url": "https://it.wikipedia.org/wiki?curid=3098476", "title": "Melonpan", "text": "Il , anche conosciuto come melon pan \u00e8 un tipico prodotto dolciario da forno giapponese, conosciuto anche a Taiwan ed in Cina.\nCaratteristiche.\nI \"melonpan\" sono costituiti da un impasto aromatizzato, o farcito, ricoperti da un sottile strato croccante di biscotto. Prendono il loro nome dalla somiglianza che spartiscono con i meloni di Cantalupo, e sono effettivamente aromatizzati al melone, sebbene in tempi recenti siano stati davvero prodotti \"melonpan\" al melone. Esistono numerose varianti, alcune delle quali includono ripieni al cioccolato, al caramello, alla crema pasticciera e ad altri gusti.\nIl nome ha una etimologia bilingue, dato che \"melon\" \u00e8 un forestierismo dall'inglese, mentre \"pan\" \u00e8 la parola portoghese con cui si indica il pane.\nIn alcune parti del Kinki, del Ch\u016bgoku e dello Shikoku, una variante a linee radiali \u00e8 chiamata \"sol levante\", e molti residenti di queste regioni chiamano spesso anche il \"melonpan\" tradizionale con lo stesso appellativo.\nIl \"melonpan\" ed il \"pineapple bun\" di Hong Kong sono molto simili. La versione giapponese \u00e8 pi\u00f9 leggera, sia da un punto di vista di peso che di gusto, un po' pi\u00f9 asciutto, ed ha un pi\u00f9 solido strato esterno (crosta fatta di biscotto) che resiste allo sfaldamento diversamente dalla sua controparte di Hong Kong, che dovrebbe essere trattato con cura dato che la crosta tende a sfaldarsi molto facilmente. La versione di Hong Kong \u00e8 anche pi\u00f9 umida e morbida, sia all'esterno che all'interno, e dotata di un pi\u00f9 incisivo retrogusto al burro."}
{"id": "3098481", "revid": "599013", "url": "https://it.wikipedia.org/wiki?curid=3098481", "title": "Ilmar Kullam", "text": "Era il marito di Valentina Nazarenko.\nCarriera.\nCon l' ha disputato i Giochi olimpici di Helsinki 1952 e tre edizioni dei Campionati europei (1947, 1951, 1953)."}
{"id": "3098482", "revid": "287204", "url": "https://it.wikipedia.org/wiki?curid=3098482", "title": "Descriptio provinciae Romandiolae", "text": ""}
{"id": "3098483", "revid": "1573940", "url": "https://it.wikipedia.org/wiki?curid=3098483", "title": "Heino Kruus", "text": ""}
{"id": "3098486", "revid": "1086846", "url": "https://it.wikipedia.org/wiki?curid=3098486", "title": "Associazione Calcio Fiorentina 1937-1938", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1937-1938.\nStagione.\nLa Fiorentina retrocede in Serie B. La squadra occupa l'ultimo posto in classifica gi\u00e0 dopo i primi turni, ed alla ventesima giornata si ritrova nettamente staccata rispetto al resto del gruppo.\nBastano poche cifre per riassumere la stagione dei toscani: partite vinte 3, perse 18, reti all'attivo 28, reti al passivo 60.\nIn Coppa Italia la squadra viene eliminata ai sedicesimi dal , in seguito al 3-2 dopo i tempi supplementari subito nella ripetizione della prima partita, terminata sull'1-1.\nAd allenare la squadra c'\u00e8 Baccani, poi sostituito da Moln\u00e1r."}
{"id": "3098487", "revid": "1087849", "url": "https://it.wikipedia.org/wiki?curid=3098487", "title": "Discografia di Jimi Hendrix", "text": "La discografia di Jimi Hendrix contiene i lavori pubblicati dal chitarrista statunitense con i The Jimi Hendrix Experience, e consiste in tre album studio, due album live, due raccolte e dodici singoli.\nNel settembre del 1966, l'ex bassista degli Animals Chas Chandler port\u00f2 Jimi Hendrix dagli Stati Uniti al Regno Unito, dove il chitarrista fond\u00f2 insieme a Noel Redding e Mitch Mitchell i Jimi Hendrix Experience. La prima registrazione della band, la cui formazione fu completata il 6 ottobre, fu una cover di \"Hey Joe\" di Billy Roberts, che venne pubblicata nel Regno Unito il 16 dicembre raggiungendo la sesta posizione in classifica. Il B-side era \"Stone Free\", scritta da Hendrix. \"Purple Haze\" e \"The Wind Cries Mary\", anch'esse composte da Hendrix, furono distribuite il 17 marzo ed il 5 maggio del 1967, raggiungendo la terza e sesta posizione in classifica; al 12 maggio risale invece \"Are You Experienced\", primo LP della band.\nDopo un quarto singolo dallo scarso successo, \"Burning of the Midnight Lamp\", e dopo l'altrettanta sfortunata pubblicazione di \"Foxy Lady\", la band pubblic\u00f2 il secondo album \"\" il 1\u00ba dicembre 1967. La prima compilation, \"Smash Hits\", segu\u00ec al successo del secondo LP. \"Electric Ladyland\", il terzo album della band, fu distribuito negli Stati Uniti il 30 settembre, consolidando la loro fama."}
{"id": "3098489", "revid": "123621059", "url": "https://it.wikipedia.org/wiki?curid=3098489", "title": "Otar Korkia", "text": ""}
{"id": "3098490", "revid": "300067", "url": "https://it.wikipedia.org/wiki?curid=3098490", "title": "Otar Korkiya", "text": ""}
{"id": "3098499", "revid": "12290", "url": "https://it.wikipedia.org/wiki?curid=3098499", "title": "Scarlet (Jinxworld)", "text": "Scarlet \u00e8 un personaggio dei fumetti creato da Brian Michael Bendis e Alex Maleev. Tra il 2010 e il 2017 \u00e8 pubblicato dalla casa editrice statunitense Marvel Comics per l'etichetta Icon Comics. Il personaggio debutta su una serie con periodicit\u00e0 irregolare tra il 2010 e il 2016 attraverso il \"Direct Market\" cio\u00e8 il mercato diretto, esclusivo per fumetterie e librerie ma non edicole. L'opera rientra tra i titoli creator-owned di Bendis e quindi fa parte dell'imprint \"Jinxworld\".\nAlla fine del 2017 Brian Michael Bendis firma un contratto in esclusiva per la DC Comics e lascia la Marvel. I fumetti del \"Jinxworld\" tra cui \"Scarlet\" vengono distribuiti dalla DC a partire dal 2018. La seconda serie dedicata al personaggio debutta il 29 agosto 2018.\nStoria editoriale.\nScarlet \u00e8 il primo personaggio espressamente creato per l\"'imprint\" Icon da Bendis e Maleev. Brian Michael Bendis ha gi\u00e0 al suo attivo la serie regolare \"Powers\" pubblicata per questo \"imprint\" della Marvel e disegnata da Michael Avon Oeming, che per\u00f2 era stata originariamente concepita e pubblicata per la casa editrice Image Comics.\nIl primo numero della serie venne lanciato come \u00abil progetto pi\u00f9 audace finora prodotto dai suoi autori\u00bb e oltre la copertina regolare realizzata dallo stesso Maleev, vengono distribuiti albi con due copertine alternative, disegnate una da David Lafuente e l'altra da Mike Deodato Jr.\nTrama.\nScarlet \u00e8 una ragazza come le altre di Portland con la sua vita e i suoi amori. Tutto ci\u00f2 viene sconvolto a causa di un'ingiustizia; l'assassinio da parte di un poliziotto corrotto del suo ragazzo. Questo provoca in lei un cambiamento, vede il mondo sotto occhi differenti cosa che la spinge a lottare per cambiare le regole del gioco. Ci\u00f2 spinger\u00e0 l'America sull'orlo di una moderna rivoluzione? Fine a che punto arriver\u00e0? La storia si dipana e si sviluppa sulla scia dei discorsi e ragionamenti della protagonista (che spesso rompe anche il cosiddetto \"quarto muro\", cio\u00e8 dialoga direttamente coi lettori come se fosse una persona reale) e degli altri personaggi."}
{"id": "3098501", "revid": "300067", "url": "https://it.wikipedia.org/wiki?curid=3098501", "title": "Nodar Jorjik'ia", "text": "Carriera.\nCon l' ha vinto la medaglia d'argento ai Giochi olimpici di Helsinki del 1952."}
{"id": "3098502", "revid": "300067", "url": "https://it.wikipedia.org/wiki?curid=3098502", "title": "Nodar Jorjikia", "text": ""}
{"id": "3098503", "revid": "300067", "url": "https://it.wikipedia.org/wiki?curid=3098503", "title": "Nodar Dzhordzhikiya", "text": ""}
{"id": "3098511", "revid": "599013", "url": "https://it.wikipedia.org/wiki?curid=3098511", "title": "Boj\u010do Br\u0103nzov", "text": "Era il padre di Albena e Gergana Br\u0103nzova."}
{"id": "3098512", "revid": "287204", "url": "https://it.wikipedia.org/wiki?curid=3098512", "title": "Bojco Branzov", "text": ""}
{"id": "3098513", "revid": "300067", "url": "https://it.wikipedia.org/wiki?curid=3098513", "title": "Boycho Branzov", "text": ""}
{"id": "3098514", "revid": "122309999", "url": "https://it.wikipedia.org/wiki?curid=3098514", "title": "Amelia Vega", "text": "Carriera.\nDopo aver vinto il titolo di Miss Universo Repubblica Dominicana, Amelia Vega ha rappresentato il proprio paese a Miss Universo 2003, ottenendo la vittoria a Panama il 3 giugno 2003, diventando la prima rappresentante del proprio paese a vincere il titolo. Come Miss Universo, Amelia Vega \u00e8 stata testimonial di varie organizzazioni benefiche a favore dei malati di AIDS.\nDopo l'anno da Miss Universo Amelia Vega ha ricevuto una medaglia onoraria ai giochi panamericani del 2003 ed ha condotto il Festival Presidente de M\u00fasica Latina, un concerto di musica latino americana che si tiene per tre giorni ogni due anni nella Repubblica Dominicana. Come conduttrice, ha presentato i reality show \"Voces de Am\u00e9rica\" (2004), \"Suegras\" (2007), e \"Segunda Oportunidad\" (2010) andato in onda su Telemundo.\nLa Vega \u00e8 anche apparsa sulle copertina di numerose copertine internazionali come \"Cosmopolitan\", \"Harper's Bazaar\" o \"Glamour\", ed \u00e8 stata per quattro anni la testimonial dell'azienda di cosmetici CoverGirl. Nel 2005 ha debuttato come attrice nel film \"The Lost City\", diretto da Andy Garc\u00eda ed \u00e8 comparsa nel video musicale \"Mi corazoncito\" degli Aventura.\n\u00c8 sposata dal 2011 con Al Horford, cestista NBA."}
{"id": "3098517", "revid": "300067", "url": "https://it.wikipedia.org/wiki?curid=3098517", "title": "\u00c1lvaro Roca", "text": ""}
{"id": "3098518", "revid": "300067", "url": "https://it.wikipedia.org/wiki?curid=3098518", "title": "\u00c1lvaro Roca Despeyroux", "text": ""}
{"id": "3098519", "revid": "287204", "url": "https://it.wikipedia.org/wiki?curid=3098519", "title": "Alvaro Roca Despeyroux", "text": ""}
{"id": "3098520", "revid": "287204", "url": "https://it.wikipedia.org/wiki?curid=3098520", "title": "Alvaro Roca", "text": ""}
{"id": "3098521", "revid": "288300", "url": "https://it.wikipedia.org/wiki?curid=3098521", "title": "Interblock Ljubljana", "text": ""}
{"id": "3098523", "revid": "1428919", "url": "https://it.wikipedia.org/wiki?curid=3098523", "title": "Contea di Margibi", "text": "La contea di Margibi \u00e8 una delle 15 contee della Liberia. Il capoluogo \u00e8 Kakata.\nLa contea venne istituita nel 1984, quando due territori chiamati Marshall e Gibi (da cui la denominazione \"MarGibi\") vennero separati dalla contea di Montserrado per unirli a formare la nuova contea.\nSuddivisione amministrativa.\nLa contea \u00e8 divisa in 4 distretti:"}
{"id": "3098527", "revid": "300067", "url": "https://it.wikipedia.org/wiki?curid=3098527", "title": "Sergio Pisano", "text": ""}
{"id": "3098528", "revid": "86343", "url": "https://it.wikipedia.org/wiki?curid=3098528", "title": "Margibi", "text": ""}
{"id": "3098529", "revid": "300067", "url": "https://it.wikipedia.org/wiki?curid=3098529", "title": "Sergio Pisano Pereira", "text": ""}
{"id": "3098530", "revid": "827882", "url": "https://it.wikipedia.org/wiki?curid=3098530", "title": "Distretto di Reg (Helmand)", "text": "Il distretto di Reg \u00e8 un distretto dell'Afghanistan situato nell'area sudorientale della provincia dell'Helmand. La popolazione conta 22.400 abitanti, per l'80% Pashtun e al rimanente 20% Baluchi. Il principale villaggio \u00e8 Khanashin.\nIl territorio \u00e8 prevalentemente desertico e i villaggi si trovano lungo il fiume Helmand\nAgricoltura.\nAttualmente il distretto gode di molta vegetazione. Il fiume Helmand alimenta infatti diversi canali che arrivano a rifornire i villaggi dove i contadini possono coltivare mais, okra, grano, papavero e marijuana. La disoccupazione \u00e8 inferiore al 20%: grazie alla sicurezza portata dalle truppe americane infatti la popolazione \u00e8 riuscita a ricostruire il commercio.\nStoria.\nIl distretto di Reg \u00e8 stato sotto il controllo dei Talebani fino al luglio 2009, quando presero il controllo le forze dell'ISAF nell'ambito dell'Operazione Khanjar."}
{"id": "3098534", "revid": "729019", "url": "https://it.wikipedia.org/wiki?curid=3098534", "title": "Rockwell-MBB X-31", "text": "Il Rockwell-Messerschmitt-B\u00f6lkow-Blohm X-31 era una caccia sperimentale frutto del programma, in collaborazione tra Stati Uniti e Germania, \"Enhanced Fighter Maneuverability\", rivolto alla progettazione ed alla valutazione di un caccia con tecnologia a spinta vettoriale. La spinta direzionale permetteva all'X-31 di volare in una direzione diversa da quella verso la quale puntava il muso, risultando in una manovrabilit\u00e0 significativamente migliorata rispetto ai caccia convenzionali. Un sistema di controllo avanzato permetteva di governare l'aereo ad alti angoli d'attacco, dove aerei convenzionali avrebbero stallato.\nStoria del progetto.\nVennero costruiti due X-31, di cui il primo vol\u00f2 l'11 ottobre 1990.\nNella met\u00e0 degli anni novanta la valutazione ebbe un nuovo impulso con il programma VECTOR, da 53 milioni di dollari. Il nuovo programma nacque dall'accordo di collaborazione tra United States Navy, l'agenzia del Ministero della difesa tedesco Bundesamt f\u00fcr Wehrtechnik und Beschaffung, la Phantom Works della Boeing e l'europea EADS.\nCome sito per le prove in volo fu scelta la Naval Air Station Patuxent River nel Maryland. Dal 2002 al 2003, l'X-31 venne provato per decolli ed atterraggi estremamente corti con avvicinamenti dapprima verso una pista \"virtuale\" a 5000 piedi di quota, per assicurare che il sistema di navigazione inerziale ed il GPS avessero l'accuratezza centimetrica necessaria per la riuscita di una simile manovra. Il programma quindi culmin\u00f2 nel primo atterraggio automatizzato di un aeroplano con pilota a bordo ad alto angolo d'attacco (24\u00b0) ed atterraggio corto.\nTecnica.\nL'X-31 adottava una configurazione canard, ovvero superfici orizzontali mobili anteriori, gestite da un computer, senza quelle posteriori.\nBeccheggio e rollio erano controllati da tre piastre agganciate all'ugello di scarico, che direzionavano il getto. Alla fine le prove in volo su di un X-31, al quale era stata smontata la deriva, misero in evidenza che il volo restava stabile anche senza questa appendice aerodinamica, grazie alla spinta vettoriale che forniva sufficiente controllo su rollio e beccheggio.\nImpiego operativo.\nFurono compiuti pi\u00f9 di 500 voli di valutazione tra il 1990 ed il 1995.\nDurante le prove di volo, l'X-31 raggiunse notevoli risultati. Il 6 novembre 1992 riusc\u00ec a volare in volo controllato a 70\u00b0 di angolo d'attacco. Il 29 aprile 1993 il secondo X-31 esegu\u00ec con successo una rapida manovra di inversione di direzione usando una manovra post-stallo, volando ben al di sotto i limiti aerodinamici di un caccia convenzionale. Questa manovra rivoluzionaria venne battezzata \"manovra di Herbst\" (o \"J-turn\"), dal nome del dottor Wolfgang Herbst, un tecnico della MBB che propose di utilizzare il volo post-stallo per il combattimento aria-aria. Herbst fu il progettista del Rockwell SNAKE, il quale form\u00f2 la base di partenza dell'X-31."}
{"id": "3098535", "revid": "57342", "url": "https://it.wikipedia.org/wiki?curid=3098535", "title": "Teen Choice Awards 1999", "text": "La 1\u00aa edizione dei Teen Choice Awards si \u00e8 tenuta il 1\u00ba agosto 1999 a Santa Monica, California."}
{"id": "3098537", "revid": "599013", "url": "https://it.wikipedia.org/wiki?curid=3098537", "title": "Ilija Mir\u010dev", "text": ""}
{"id": "3098541", "revid": "287204", "url": "https://it.wikipedia.org/wiki?curid=3098541", "title": "Tinut", "text": ""}
{"id": "3098542", "revid": "287204", "url": "https://it.wikipedia.org/wiki?curid=3098542", "title": "Plasa", "text": ""}
{"id": "3098546", "revid": "287204", "url": "https://it.wikipedia.org/wiki?curid=3098546", "title": "Ilija Mircev", "text": ""}
{"id": "3098547", "revid": "300067", "url": "https://it.wikipedia.org/wiki?curid=3098547", "title": "Iliya Mirchev", "text": ""}
{"id": "3098548", "revid": "1428919", "url": "https://it.wikipedia.org/wiki?curid=3098548", "title": "Contea di Maryland", "text": "La contea di Maryland \u00e8 una delle 15 contee della Liberia. Il capoluogo \u00e8 Harper.\nLa contea prende il nome dallo stato americano del Maryland; l'area venne designata come territorio di colonizzazione da parte della \"Maryland State Colonization Society\" il 12 febbraio 1834 con il nome di \"Colonia del Maryland\". La colonia si un\u00ec alla Repubblica della Liberia nel 1857.\nSuddivisione amministrativa.\nLa contea \u00e8 divisa in 7 distretti:"}
{"id": "3098549", "revid": "1272592", "url": "https://it.wikipedia.org/wiki?curid=3098549", "title": "Museo del Parmigiano-Reggiano", "text": "Il Museo del Parmigiano-Reggiano \u00e8 un museo etnografico dedicato al Parmigiano-Reggiano, collocato all'interno della Corte Castellazzi in via Alessandro Volta 5 a Soragna, in provincia di Parma.\nStoria.\nNel 2001 fu fondato il \"Comitato Promotore dei Musei del Cibo\", dal 2003 Associazione dei Musei del Cibo della Provincia di Parma, che riuniva la Provincia di Parma, i Comuni di Soragna, Langhirano e Collecchio, i consorzi di tutela dei Prodotti Tipici, la Camera di Commercio di Parma e le associazioni economiche di categoria; l'ente da allora si occup\u00f2 della creazione e gestione della rete di Musei del Cibo nella provincia di Parma, avviando una serie di lavori che interessarono alcuni edifici, tra cui il casello circolare della settecentesca Corte Castellazzi, annessa alla Rocca; il caseificio, costruito nel 1848 per volere del principe Casimiro Meli Lupi e ampliato nel 1963 con la costruzione della struttura adiacente a est, contenente il salatoio al piano seminterrato e la camera del latte al piano rialzato, rimase attivo fino al 1977.\nIl museo del Parmigiano-Reggiano fu inaugurato il 30 novembre del 2003.\nPercorso espositivo.\nIl percorso espositivo, collocato all'interno del casello circolare e della struttura adiacente, \u00e8 suddiviso in tre sezioni, corrispondenti ai tre distinti ambienti originalmente utilizzati nelle diverse fasi di lavorazione del Parmigiano-Reggiano; gli oltre 120 oggetti esposti, provenienti dalle cinque province di produzione del formaggio (Parma, Reggio nell'Emilia, Modena, Bologna a ovest del Reno e Mantova a sud del Po), risalgono a un arco temporale compreso tra la seconda met\u00e0 del XIX secolo e la prima del XX.\nSala A.\nLa prima parte, collocata all'interno del casello nella sala a pianta circolare contornata da un colonnato, \u00e8 dedicata innanzi tutto alla descrizione del caseificio soragnese originario.\nIl percorso prosegue in varie sottosezioni, incentrate sulle prime fasi di lavorazione del Parmigiano-Reggiano in un comune stabilimento ottocentesco; attraverso una serie di pannelli e oggetti sono illustrati nell'ordine: le differenti razze bovine, le tecniche di mungitura, il trasporto del latte al caseificio, la pesatura, il riposo, l'affioramento della panna per la produzione del burro, il travaso del latte, il siero-innesto, la lavorazione e formatura del formaggio, il controllo di qualit\u00e0 del latte e infine la scrematura, zangolatura e produzione dei pani di burro.\nL'ultimo spazio \u00e8 dedicato alle principali raffigurazioni artistiche del Parmigiano-Reggiano nella storia.\nSala B.\nLa seconda parte, collocata all'interno del salatoio del piano seminterrato del corpo aggiunto nel 1963, \u00e8 suddivisa in quattro sottosezioni, ove, attraverso pannelli e oggetti, sono descritte: le tecniche di salatura, alcune testimonianze della storia gastronomica del Parmigiano-Reggiano, l'evoluzione storica del formaggio e infine le tipiche architetture dei caseifici dell'epoca.\nSala C.\nLa terza parte, collocata all'interno della camera del latte del piano rialzato del corpo aggiunto nel 1963, \u00e8 incentrata sulle tecniche di battitura e di stagionatura delle forme di formaggio; il percorso si conclude in una vetrina che descrive la storia del Consorzio del Formaggio Parmigiano-Reggiano.\nSpazi annessi.\nAl termine dell'esposizione, nella palazzina adiacente si trovano lo spazio ristoro, per la degustazione di scaglie di Parmigiano-Reggiano, e il museum-shop. In continuit\u00e0 si sviluppa inoltre, all'interno di un altro edificio della corte rurale, il Museo della civilt\u00e0 contadina, che raccoglie numerosi attrezzi e oggetti legati alla vita quotidiana e all'attivit\u00e0 agricola nella bassa parmense."}
{"id": "3098551", "revid": "424221", "url": "https://it.wikipedia.org/wiki?curid=3098551", "title": "Emma Bovary (Patty Pravo)", "text": ""}
{"id": "3098554", "revid": "424221", "url": "https://it.wikipedia.org/wiki?curid=3098554", "title": "Baby blu", "text": ""}
{"id": "3098557", "revid": "1924342", "url": "https://it.wikipedia.org/wiki?curid=3098557", "title": "Gold Digger", "text": "Gold Digger \u00e8 un singolo del rapper statunitense Kanye West feat. Jamie Foxx, pubblicato il 2 agosto 2005 come secondo estratto dal secondo album in studio \"Late Registration\".\n\"Gold Digger\" ha raggiunto la vetta della classifica statunitense \"Billboard Hot 100\" il 6 settembre 2005, diventando il secondo numero uno sia per West che per Foxx. La canzone contiene una interpolazione con la canzone di Ray Charles \"I Got a Woman\".\nDescrizione.\nIl singolo \u00e8 stato scritto dagli stessi Kanye West e Jamie Foxx. Nel testo del brano West racconta una storia di una ragazza che si mise insieme a lui solo per portargli via i soldi.\nIl video musicale mostra i due cantanti cantare su uno sfondo giallo e bianco mentre susseguono scene e immagini di ragazze con sfondo rosso."}
{"id": "3098558", "revid": "124972273", "url": "https://it.wikipedia.org/wiki?curid=3098558", "title": "Where's the Party", "text": "Where's the Party \u00e8 un brano della cantautrice statunitense Madonna del 1986. Contenuto nell'album \"True Blue\" fu estratto come singolo solo nelle Filippine.\nNell'album \"You Can Dance\" fu pubblicata una versione \"Extendend Remix\" e anche una \"Dub Version\".\nLa canzone \u00e8 stata inserita nel \"Who's That Girl Tour\" e nel \"Blond Ambition Tour\". Madonna e Stuart Price hanno campionato il ritornello per la canzone \"Music\", inserita nel \"Confessions Tour\" (per l'occasione chiamata \"Music Inferno\", perch\u00e9 contiene un campionamento della canzone \"Disco Inferno\")."}
{"id": "3098560", "revid": "1437331", "url": "https://it.wikipedia.org/wiki?curid=3098560", "title": "Materiali intelligenti", "text": "I materiali intelligenti sono materiali dotati di una o pi\u00f9 propriet\u00e0 che possono essere cambiate e controllate tramite degli stimoli esterni, come l'azione esterna, la temperatura, l'umidit\u00e0, il pH, il campo elettrico o magnetico.\nCi sono molti tipi di materiali intelligenti, alcuni dei quali sono gi\u00e0 diffusi. Ecco alcuni esempi:"}
{"id": "3098561", "revid": "424221", "url": "https://it.wikipedia.org/wiki?curid=3098561", "title": "Se chiudi gli occhi", "text": ""}
{"id": "3098563", "revid": "6923", "url": "https://it.wikipedia.org/wiki?curid=3098563", "title": "Heard 'Em Say", "text": "Heard 'Em Say \u00e8 un brano musicale del rapper statunitense Kanye West, estratto come terzo singolo dall'album \"Late Registration\" del 2005. Il brano figura il featuring di Adam Levine, frontman dei Maroon 5, e contiene alcuni estratti della canzone di Natalie Cole \"Someone That I Used to Love\"."}
{"id": "3098564", "revid": "106908", "url": "https://it.wikipedia.org/wiki?curid=3098564", "title": "Parliamone", "text": ""}
{"id": "3098566", "revid": "1428919", "url": "https://it.wikipedia.org/wiki?curid=3098566", "title": "Contea di Montserrado", "text": "La contea di Montserrado \u00e8 una delle 15 contee della Liberia. Il capoluogo \u00e8 Bensonville.\nLa contea \u00e8 una delle tre contee originarie che costituirono il paese nel 1847 assieme a Grand Bassa e Sinoe. \u00c8 la pi\u00f9 piccola contea per estensione territoriale, ma contemporaneamente la maggiore come popolazione, comprendendo anche Monrovia, la capitale della Liberia.\nSuddivisione amministrativa.\nLa contea \u00e8 divisa in 5 distretti:"}
{"id": "3098567", "revid": "86343", "url": "https://it.wikipedia.org/wiki?curid=3098567", "title": "Montserrado", "text": ""}
{"id": "3098571", "revid": "158913", "url": "https://it.wikipedia.org/wiki?curid=3098571", "title": "Count down", "text": ""}
{"id": "3098572", "revid": "339392", "url": "https://it.wikipedia.org/wiki?curid=3098572", "title": "\u0160koda 26Tr", "text": ""}
{"id": "3098573", "revid": "363629", "url": "https://it.wikipedia.org/wiki?curid=3098573", "title": "Virus della leucemia felina", "text": "Il virus della leucemia felina (FeLV) \u00e8 un retrovirus che infetta i gatti. In qualit\u00e0 di retrovirus, la FeLV \u00e8 trasmessa come virus RNA ma l'RNA viene trascritto in modo inverso in DNA. I retrovirus contraddicono il dogma centrale della biologia molecolare. La FeLV \u00e8 solitamente trasmessa tra gatti infetti quando \u00e8 implicato il trasferimento di saliva o di secrezioni nasali. Se non viene sconfitto dal sistema immunitario dell'animale, il virus pu\u00f2 essere letale. La malattia causata da questo virus \u00e8 una forma di cancro delle cellule del sangue chiamate linfociti (un tipo di leucemia).\nSegni e sintomi.\nI segni e sintomi d'infezione da virus della leucemia felina sono alquanto vari e comprendono anoressia, cattivo stato del mantello, infezioni della pelle, della vescica e del tratto respiratorio, malattia orale, convulsioni, linfoadenopatia (linfonodi ingrossati), lesioni della pelle, affaticamento, febbre, perdita di peso, stomatite, gengivite, evitamento della cassetta dei bisogni, pancitopenia, scarsa igiene, malattie batteriche e virali ricorrenti, anemia, diarrea e ittero.\nTrasmissione.\nI gatti infettati da FeLV possono fungere da fonti di infezione. I gatti si passano il virus tra loro attraverso la saliva e lo stretto contatto, mordendo altri gatti, attraverso una cassetta dei bisogni o ciotola del cibo usata da un gatto infetto (occorrenza rara) e attraverso il latte durante l'allattamento. La trasmissione pu\u00f2 avvenire anche da una madre infetta ai suoi cuccioli, prima della nascita o durante l'allattamento.\nInizialmente si riteneva che potesse sopravvivere solo 2 ore in un ambiente secco, e circa 48 ore in un ambiente umido (quale una cassetta dei bisogni) un nuovo articolo pubblicato da veterinari di Cornell intitolato \"Il virus della FeLV pu\u00f2 sopravvivere nell'ambiente?\" paragonava la FeLV all'HIV, che ha una bassissima resistenza all'aria - pu\u00f2 sopravvivere al massimo 20/30 minuti, ma che \u00e8 strutturalmente imparentato con la FeLV, bench\u00e9 quest'ultimo virus sopravviva all'aria per parecchie settimane. In assenza di studi significativi sulla sopravvivenza del virus FeLV nell'ambiente, pu\u00f2 essere sensato essere prudenti quando si ipotizza che la sopravvivenza del virus FeLV nell'ambiente sia cos\u00ec breve (da 2 ore a 2 giorni).\nLa FeLV causa immunosoppressione nei gatti domestici, ed esistono anche prove dell'esistenza del virus anche in popolazioni di mammiferi di maggiori dimensioni (p.es. lince, scimmia e leone). Prove epidemiologiche schiaccianti suggeriscono che la FeLV non sia trasmissibile agli esseri umani o ai cani. Questa affermazione si basa sul fatto che circa un cane domestico su 5 vive con un gatto, e tutti i gatti domestici vivono con esseri umani (ben 60 milioni di gatti domestici negli USA). \u00c8 specifico della specie e non infetta altri animali, quali cani (in effetti, apparentemente non esiste una versione canina di questa malattia).\nCirca lo 0.5% dei gatti domestici \u00e8 persistentemente infetto da FeLV, ma molti pi\u00f9 gatti domestici (&gt;35%) hanno anticorpi IgG specifici che indicano una precedente esposizione e successivo sviluppo di immunit\u00e0 invece dell'infezione. La trasmissione della FeLV avviene principalmente attraverso la saliva e comportamenti sociali, quali la condivisione di ciotole per il cibo e la pulizia reciproca (distinto dalla lotta e i morsi).\nC'\u00e8 una forte evidenza che i cuccioli al di sotto dei 4 mesi di et\u00e0 siano suscettibili all'infezione, ma entro gli 8 mesi sono resistenti - dunque \u00e8 una buona idea tenere i giovani cuccioli all'interno, dove l'esposizione al virus \u00e8 minima o inesistente, fino agli 8 mesi di et\u00e0 circa.\nI cuccioli possono nascere con la malattia, avendola contratta dalla madre in utero. L'infezione \u00e8 molto maggiore nei gatti di citt\u00e0, randagi o di propriet\u00e0, che nei gatti di campagna: ci\u00f2 \u00e8 dovuto interamente alla quantit\u00e0 di contatti che i gatti hanno l'uno con l'altro.\nLa malattia ha un ampio spettro di effetti. Il gatto pu\u00f2 combattere l'infezione e diventare totalmente immune, pu\u00f2 diventare un portatore sano che non si ammala mai lui stesso ma pu\u00f2 infettare altri gatti, un caso intermedio in cui il gatto ha un sistema immunitario compromesso .\nEsistono quattro sottogruppi di FeLV: A; B; C e T, ma solo il sottogruppo A \u00e8 trasmissibile tra gatti. Gli altri sottogruppi sorgono \"de novo\" e come risultati di ricombinazione con una sequenza felina di DNA endogena. Quindi, c'\u00e8 un'ottima evidenza che questo virus sia piuttosto antico e possa essersi evoluto pi\u00f9 di una volta negli ultimi 10.000.000 di anni.\nI sottogruppi sono definiti sulla base dell'interferenza virale e serie di ospiti in vitro. Le differenze sono dovute al polimorfismo nella busta glicoproteina gp70, il livello pi\u00f9 alto di divergenza trovandosi nella regione della gp70 che si pensa interagisca con il recettore cellulare. In una cellula infetta, si ritiene che la gp70 blocchi i recettori virali, evitando cos\u00ec l'ulteriore infezione da parte dello stesso sottogruppo.\nTrattamento.\nGli unici trattamenti approvati per la leucemia felina sono interferone omega in Europa e l'immunomodulatore di linfociti-cellule T negli Stati Uniti, ma si stanno indagando altri trattamenti da parte di vari gruppi di ricerca, compreso Animal Health Consulting, LLC.\nL'interferone-\u03c9 (omega) \u00e8 venduto in Europa almeno con il nome di Virbagen Omega ed \u00e8 prodotta da Virbac. Quando utilizzato nel trattamento di gatti infettati con la FeLV in stadi clinici non terminali (a un'et\u00e0 superiore alle 9 settimane) si sono registrati sostanziali miglioramenti nel tasso di mortalit\u00e0: in gatti non anemici il tasso di mortalit\u00e0 del 50% fu ridotto di circa il 20% in seguito al trattamento .\nIl dosaggio \u00e8 in proporzione al peso corporeo.\nIl farmaco \u00e8 piuttosto costoso, ma viene coperto dalla maggior parte delle assicurazioni per animali domestici.\nPer quanto riguarda l'immunomodulatore dei linfociti di tipo T (o LTCI, Lymphocyte T-Cell Immunomodulator), si tratta di un preparato di origine biologica, reso disponibile in commercio a partire dal 2006 su autorizzazione del Dipartimento dell'Agricoltura degli Stati Uniti.\nLa funzione di questo preparato, estratto da colture in vitro di cellule di ghiandola del Timo di origine bovina, \u00e8 quella di coadiuvare il trattamento dei gatti infetti da virus della leucemia lelina (FeLV) e/o da virus dell'Immunodeficienza Felina (FIV). Esso consente in particolare di contrastare le infezioni opportunistiche ed i sintomi ad esse associati, quali linfocitopenia, anemia, granulocitopenia o piastrinopenia.\nLo LTCI \u00e8 un potente regolatore della produzione e della funzionalit\u00e0 dei linfociti CD-4 e ne \u00e8 stata dimostrata l'efficacia nell'incrementare il numero di linfociti e della produzione di Interleuchina 2 negli animali trattati.\nSi tratta di un polipeptide a catena singola che forma una glicoproteina fortemente cationica di 50.000 Dalton, con un punto isoelettrico di 6,5. La purificazione della proteina, ottenuta da un surnatante di cellule stromali ricavati dal timo di origine bovina, produce un fattore omogeneo e privo di impurit\u00e0, omologo rispetto a quello di altre specie di mammiferi. \nL'assenza di effetti collaterali negativi rilevabili, in numerose specie di animali, suggerisce di ritenere che il prodotto abbia un livello di tossicit\u00e0 estremamente basso.\nQuesto preparato viene prodotto negli U.S.A. con brevetto esclusivo dalla T-Cyte Therapeutics, Inc. ed \u00e8 distribuito nell'Unione Europea dalla britannica Masters Pharmaceuticals Ltd. Viene confezionato in dosi liofilizzate di 1 microgrammo ed \u00e8 somministrato per via sottocutanea."}
{"id": "3098575", "revid": "599013", "url": "https://it.wikipedia.org/wiki?curid=3098575", "title": "MOS 6507", "text": "Il MOS 6507 \u00e8 un microprocessore ad 8 bit prodotto da MOS Technology come versione depotenziata e pi\u00f9 economica del MOS 6502.\nStoria.\nProdotto a partire dal 1975, quando la linea 6502 inizi\u00f2 ad essere largamente utilizzata, all'inizio degli anni ottanta, i prezzi delle memorie ROM e RAM iniziarono a diminuire al punto che usare un chip semplificato come il 6507 non risult\u00f2 pi\u00f9 conveniente: nonostante questo, esso continu\u00f2 ad essere impiegato sulla console 2600 fino al termine della sua produzione.\nDescrizione.\nIl 6507 presenta solo 13 pin per l'indirizzamento invece dei 16 del processore da cui deriva: a causa di ci\u00f2 esso pu\u00f2 gestire solo 8 KB di memoria In aggiunta al bus indirizzi di ampiezza ridotta, il 6507 non era in grado di gestire gli interrupt esterni di servizio. A parte queste differenze, il 6507 era un 6502 a tutti gli effetti. Queste limitazioni permisero di utilizzare un package con soli 28 piedini contro quello a 40 piedini del 6502.\nImpiego.\nIl 6507 fu utilizzato come CPU nella console Atari 2600 e nei controller dei lettori floppy modello 810 e modello 1050 dei computer Atari ad 8 bit. \nNell'Atari 2600 il chip fu ulteriormente limitato dal progetto della porta di espansione della console che gestiva cartucce con soli 4 KB di memoria ROM: i giochi che in seguito usarono pi\u00f9 memoria utilizzarono la tecnica del bank switching. Tutti gli altri sistemi che usarono i processori della famiglia 65xx, prevalentemente gli home computer dell'epoca come il Commodore VIC-20 o l'Apple II, usarono o il 6502 \"completo\" o una sua versione estesa, piuttosto che quella ridotta, per poter gestire pi\u00f9 memoria."}
{"id": "3098576", "revid": "767487", "url": "https://it.wikipedia.org/wiki?curid=3098576", "title": "Al otro lado del r\u00edo", "text": "\"Al otro lado del R\u00edo\" (in italiano: Dall'altra parte del fiume) \u00e8 una canzone scritta e interpretata dall'uruguayano Jorge Drexler per il film \"I diari della motocicletta\" (2004). Il brano, oltre ad essere inserito nella colonna sonora originale del film, si pu\u00f2 trovare anche nell'album Eco\u00b2, una seconda versione dell'album Eco di Drexler, pubblicato nel 2004. \nL'Oscar alla miglior canzone originale 2005.\n\"Al otro lado del R\u00edo\" ha ricevuto l'Oscar alla migliore canzone originale in occasione della premiazione dei Premi Oscar 2005, divenendo la prima canzone in spagnolo e il secondo in una lingua straniera a ricevere un tale onore.\nGli organizzatori della cerimonia degli Oscar non avrebbero lasciato Drexler eseguire il brano durante la premiazione, perch\u00e9 troppo sconosciuto; la canzone \u00e8 stata invece eseguita dai ben pi\u00f9 famosi Carlos Santana e Antonio Banderas. La decisione ha suscitato malumori in numerosi artisti sudamericani, che hanno effettuato una raccolta firme in segno di protesta contro l'esclusione dal palco di Drexler. Quando poi la canzone ha effettivamente vinto il premio oscar, Drexler ha intonato il brano che non aveva potuto cantare prima, con Banderas chiaramente imbarazzato in platea."}
{"id": "3098577", "revid": "544909", "url": "https://it.wikipedia.org/wiki?curid=3098577", "title": "Castello (Pellizzano)", "text": "Castello (IPA: , \"Cast\u00e8l\" in solandro) \u00e8 una frazione del comune di Pellizzano, in provincia autonoma di Trento, nella Val di Sole.\nStoria.\nComune autonomo fino al 1928 assieme al vicino Termenago, fu poi aggregato prima al comune di Ossana e poi, nel 1954, a quello di Pellizzano. La sua storia segue peraltro quella dei paesi limitrofi, quali Termenago e Ortis\u00e9."}
{"id": "3098580", "revid": "767487", "url": "https://it.wikipedia.org/wiki?curid=3098580", "title": "Far Harbor", "text": "Far Harbor \u00e8 un film del 1996 diretto da John Huddles."}
{"id": "3098588", "revid": "599013", "url": "https://it.wikipedia.org/wiki?curid=3098588", "title": "Atdhe Nuhiu", "text": "Biografia.\nNato a Pristina, nell'allora provincia autonoma jugoslava del Kosovo, crebbe in Austria.\nCarriera.\nClub.\nGli inizi prima al Ried e poi all'Wels.\nHa iniziato a giocare a calcio nel in giovanissima et\u00e0, nel 1999 passa alle giovanili dell'Wels. Ha militato nel Wels per diversi anni, finch\u00e9 nel 2007 \u00e8 stato aggregato alla prima squadra. In quella stagione, \u00e8 riuscito a totalizzare ben 11 reti in 30 apparizioni.\nAustria K\u00e4rnten.\nDopo la stagione al Wels, quindi, \u00e8 stato acquistato dall', con cui ha realizzato la prima rete il 25 luglio 2008, contro il , dopo essere subentrato in sostituzione di Manuel Weber a 15 minuti dalla fine della partita.\nIl prestito al Ried.\nDopo la stagione con l'Austria K\u00e4rnten, \u00e8 stato ceduto in prestito al , potendo cos\u00ec debuttare in prima squadra dopo la trafila nelle giovanili.\nRapid Vienna.\nL'8 giugno 2010, \u00e8 stato ufficializzato il suo acquisto da parte del . Ha esordito nel campionato 2010-2011 il 22 agosto, nella vittoria casalinga del Rapid Vienna contro il per 2 a 0. La prima rete ufficiale, per\u00f2, \u00e8 arrivata nel match di UEFA Europa League contro l', partita conclusasi col risultato di 1-1. Nella sfida di ritorno, vinta dagli austriaci per 3-2, si \u00e8 ripetuto segnando nuovamente. Anche grazie ai suoi gol, il Rapid Vienna ha potuto eliminare i \"Villans\" per il secondo anno consecutivo.\nSheffield Wednesday.\nIl 26 luglio 2013, una volta scaduto il suo contratto col Rapid Vienna, ha firmato per lo , squadre della Championship, la seconda divisione inglese, con la quale firma un contratto triennale, con scadenza il 30 giugno 2016.\nNazionale.\nNazionali minori.\nHa giocato con diverse rappresentative giovanili austriache: tra cui l', l' e l'.\nNonostante ci\u00f2, ha dichiarato che il suo desiderio non \u00e8 quello di vestire la maglia della Nazionale austriaca, bens\u00ec \u00e8 quello di giocare per l'.\nIl 9 settembre 2009, a testimonianza di questo desiderio, dopo aver segnato una doppietta ai danni dell', ha deciso di non esultare. Due mesi dopo, ha contribuito con una tripletta al successo della sua squadra sull', partita che si \u00e8 conclusa col risultato di 4-0.\nNazionale maggiore.\nIl 24 marzo 2017, nonostante avesse pi\u00f9 volte espresso il proprio desiderio di giocare per la nazionale albanese, Nuhiu accetta la chiamata del CT Albert Bunjaku nella nazionale del in occasione della gara di qualificazione al mondiale di Russia 2018 contro l', persa in casa per 2-1, nella quale realizza la sua prima rete in nazionale.\nStatistiche.\nPresenze e reti nei club.\n\"Statistiche aggiornate al 17 dicembre 2016.\""}
{"id": "3098597", "revid": "1543377", "url": "https://it.wikipedia.org/wiki?curid=3098597", "title": "Kids' Choice Awards 2000", "text": "I Nickelodeon Kids' Choice Awards del 2000 si sono tenuti il 15 aprile presso l'Hollywood Bowl di Los Angeles."}
{"id": "3098598", "revid": "1543377", "url": "https://it.wikipedia.org/wiki?curid=3098598", "title": "Christopher Logue", "text": " Ha anche scritto per il teatro e il cinema cos\u00ec come ha lavorato in un certo numero di film. Sono sue le sceneggiature di \"Messia selvaggio\" (1972) e \"The End of Arthur's Marriage\".\nCarriera.\n\u00c8 stato per molto tempo collaboratore della rivista \"Private Eye\" e della rivista letteraria di Alexander Trocchi \"Merlin\".\nLogue divenne noto con un adattamento di Pablo Neruda \"Veinte poemas de amor y una canci\u00f2n desesperada\", poi pubblicato come una registrazione extended play, \"Red Bird: Jazz and Poetry\", accompagnato da un gruppo jazz guidato da Tony Kinsey.\nLa sua pi\u00f9 grande opera poetica \u00e8 un progetto, iniziato negli anni 1960 e non terminato, per rendere l'Iliade di Omero in un linguaggio modernista. Questo lavoro \u00e8 pubblicato in una serie di piccoli libri, che di solito corrispondono a due o tre canti del testo originale. \nI volumi pubblicati sono: \"Patrocleia\" (1962), \"Pax\" (1967), \"War Music\" (1981, che \u00e8 stato candidato per l'\"International Griffin Poetry Prize\" nel 2002), \"All Day Permanent Red\"(2003) e \"Cold Calls\" (2005, con cui ha vinto il \"Whitbread Poetry Award\" nel 2005).\nHa anche pubblicato un'autobiografia intitolata \"Prince Charming\" (1999).\nNel 1960 Logue \u00e8 stato tra i firmatari del \"Committee of 100\", gruppo a sostegno della Campagna per il disarmo nucleare, fondato da Bertrand Russell.\nI suoi versi tendono ad essere brevi, concisi e spesso politici, come in \"Song of Autobiography\" :\nHa scritto il distico che \u00e8 cantato all'inizio e alla fine del film del 1965 \"A High Wind in Jamaica\" , la sceneggiatura di \"Savage Messiah\" (1972), una versione televisiva dell\"'Antigone\" (1962), e un episodio per la serie \"TV\" \"The Wednesday Play\" intitolato \"The End of Arthur's Marriage\" (1965).\n\u00c8 anche apparso in diversi film come attore, tra questi: nel film di Ken Russell del 1971 \"I diavoli\" come cardinale Richelieu e il fanatico mangia-spaghetti nel film del 1977 \"Jabberwocky\" di Terry Gilliam.\nLogue collabor\u00f2 negli anni 1940 con la casa editrice \"Olympia Press\" sotto lo pseudonimo di Conte Palmiro Vicarion, pubblicando tra l'altro un romanzo pornografico, \"Lust\"."}
{"id": "3098602", "revid": "155634", "url": "https://it.wikipedia.org/wiki?curid=3098602", "title": "Super 14 2009", "text": "Il Super 14 2009 fu la 14\u00aa edizione del Super Rugby SANZAR, torneo professionistico di rugby a 15 che si disputa su base annuale tra squadre di club delle federazioni australiana, neozelandese e sudafricana.\nComposta interamente di \"franchise\", si tenne tra febbraio e maggio 2009.\nFu un'edizione di torneo che vide ritoccati diversi record: il primo fu durante la stagione regolare, che fece registrare quello che \u00e8 tuttora il punteggio complessivo pi\u00f9 basso del torneo, 6 punti, frutto del 6-0 con cui gli Highlanders sconfissero i Crusaders alla quarta giornata, grazie a due calci piazzati di Daniel Bowden.\nLa stagione regolare fu vinta dai sudafricani Bulls, che misero dietro di loro tre squadre neozelandesi, i Chiefs, gli Hurricanes e i Crusaders.\nProprio contro questi ultimi, campioni uscenti, i Bulls disputarono a Pretoria la semifinale, che vinsero per 36-23 e in cui Morn\u00e9 Steyn, alla fine del torneo miglior realizzatore del 2009 con 189 punti, stabil\u00ec il record di \"drop\" per un singolo incontro del Super Rugby, avendone marcati 4; nell'altro incontro i Chiefs si imposero di misura sugli Hurricanes.\nInfine, un ulteriore record fu registrato in finale: i Bulls vinsero il loro secondo titolo sconfiggendo i Chiefs per 61-17, punteggio che, pur non rappresentando il record complessivo per una finale (stabilito nel 2004 quando i sconfissero i per 47-38), rappresenta comunque il nuovo primato di punti segnati dalla squadra vincente (61) nonch\u00e9 il pi\u00f9 alto margine di vittoria (+44)."}
{"id": "3098604", "revid": "110157", "url": "https://it.wikipedia.org/wiki?curid=3098604", "title": "Empire Awards 1999", "text": "La 4\u00aa edizione degli Empire Awards, organizzata dalla rivista cinematografica inglese \"Empire\", si \u00e8 svolta nel 1999, presso il Dorchester Hotel di Londra, e premi\u00f2 i film usciti nel 1998.\nCandidati e vincitori.\nIn grassetto sono indicati i vincitori di ciascuna categoria."}
{"id": "3098610", "revid": "287204", "url": "https://it.wikipedia.org/wiki?curid=3098610", "title": "Eccellenza Lombardia 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Lombardia."}
{"id": "3098613", "revid": "287204", "url": "https://it.wikipedia.org/wiki?curid=3098613", "title": "Eccellenza Marche 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato organizzato dal Comitato Regionale Marche.\nAggiornamenti.\nIl torneo prevedeva ancora la partecipazione di 16 societ\u00e0. Due erano le squadre retrocesse dal C.N.D. (Osimana e Vis Stella), mentre dalla Promozione tornarono in Eccellenza il Cerreto, dopo un'assenza di una stagione, l'Ostra Vetere e la Sangiorgese dopo quattro.\nDopo un lungo testa a testa con la Monturanese, fu l'Urbania a vincere il campionato e promuovere in C.N.D. La Monturanese venne beffata anche agli spareggi nazionali dove venne sconfitta in finale per la regola dei gol segnati fuori casa. In fondo persero presto contatto la Truentina Castel di Lama e la Vis Stella che era alla fine del suo periodo d'oro. Il Cerreto ritorn\u00f2 immediatamente in Promozione mentre l'alto numero di squadre che retrocedettero dalla serie superiore condann\u00f2 alla seconda retrocessione consecutiva anche l'Osimana."}
{"id": "3098615", "revid": "287204", "url": "https://it.wikipedia.org/wiki?curid=3098615", "title": "Eccellenza Molise 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Molise.\nClassifica finale.\n(*) A fine stagione il San Giacomo Interamnia rinuncia al campionato."}
{"id": "3098618", "revid": "767487", "url": "https://it.wikipedia.org/wiki?curid=3098618", "title": "Michael Ortega", "text": "Carriera.\nDopo essere stato nella squadra giovanile, ha fatto il suo debutto in prima squadra del Deportivo Cali il 7 marzo 2009 a 17 anni. Ha giocato i primi 68 minuti della partita contro il Junior Barranquilla. Il 4 agosto 2009, fece il suo debutto nella Copa Sudamericana come starter contro l'Universidad de Chile.\nIl 10 luglio 2010 ha firmato un contratto con i messicani dell'Atlas.\nIl 18 agosto 2011 passa in prestito al Bayer Leverkusen."}
{"id": "3098622", "revid": "287204", "url": "https://it.wikipedia.org/wiki?curid=3098622", "title": "Eccellenza Piemonte-Valle d'Aosta 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale che raccoglie le formazioni piemontesi e valdostane."}
{"id": "3098625", "revid": "287204", "url": "https://it.wikipedia.org/wiki?curid=3098625", "title": "Eccellenza Puglia 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Puglia.\nClassifica finale.\nLegenda:\nNote:"}
{"id": "3098629", "revid": "125156935", "url": "https://it.wikipedia.org/wiki?curid=3098629", "title": "Eccellenza Sardegna 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Sardegna."}
{"id": "3098631", "revid": "767487", "url": "https://it.wikipedia.org/wiki?curid=3098631", "title": "Aqua Mania Remix", "text": "Aqua Mania Remix \u00e8 il primo album di remix del gruppo musicale bubblegum pop danese Aqua, pubblicato nel 1998 dalla Universal Music Group.\nIl disco.\nContiene undici remix e l'inedito \"Didn't I\", quest'ultimo originariamente pubblicato nell'edizione giapponese del primo album del gruppo, \"Aquarium\".\nL'album contiene inoltre i videoclip dei singoli \"Barbie Girl\", \"Doctor Jones\" e \"Lollipop (Candyman)\"."}
{"id": "3098634", "revid": "287204", "url": "https://it.wikipedia.org/wiki?curid=3098634", "title": "Eccellenza Sicilia 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesti sono i gironi organizzati dal comitato regionale della Sicilia.\nIl , fallito dopo la stagione 1994-1995, rileva il titolo del Marcozzi, proveniente dalla Promozione."}
{"id": "3098636", "revid": "599013", "url": "https://it.wikipedia.org/wiki?curid=3098636", "title": "BRIT Awards 1977", "text": "La I edizione dei BRIT Awards si tenne nel 1977 nel Wembley Conference Centre. Lo show venne condotto da Michael Aspel."}
{"id": "3098638", "revid": "965985", "url": "https://it.wikipedia.org/wiki?curid=3098638", "title": "BRIT Awards 1982", "text": "La II edizione dei BRIT Awards si tenne nel 1982 nel Grosvenor Hote. Lo show venne condotto da David Jacobs."}
{"id": "3098640", "revid": "965985", "url": "https://it.wikipedia.org/wiki?curid=3098640", "title": "BRIT Awards 1983", "text": "La III edizione dei BRIT Awards si tenne nel 1983 nel Grosvenor Hotel. Lo show venne condotto da Tim Rice."}
{"id": "3098641", "revid": "2206963", "url": "https://it.wikipedia.org/wiki?curid=3098641", "title": "BRIT Awards 1984", "text": "La IV edizione dei premi musicali britannici BRIT Awards si tenne nel 1984 a Londra, nel Grosvenor Hotel."}
{"id": "3098643", "revid": "965985", "url": "https://it.wikipedia.org/wiki?curid=3098643", "title": "BRIT Awards 1985", "text": "La V edizione dei BRIT Awards si tenne nel 1985 presso il Grosvenor Hotel. Lo show venne condotto da Noel Edmonds."}
{"id": "3098644", "revid": "1924342", "url": "https://it.wikipedia.org/wiki?curid=3098644", "title": "Bubble Mix", "text": "Bubble Mix, conosciuto anche come Bubble Mix (The Ultimate Aquarium Remixes Album), \u00e8 un album di remix del gruppo musicale bubblegum pop danese Aqua, uscito nel 1998 per la divisione australiana dell'etichetta discografica Universal.\nIl disco conteneva quasi tutte le tracce gi\u00e0 pubblicate in \"Aqua Mania Remix\" ma differiva per la copertina, per la durata dei brani e per l'assenza di \"Didn't I\" nella lista tracce di \"Bubble Mix\", sostituito da un megamix dei successi del gruppo tratti dal loro primo disco, \"Aquarium\"; \"Barbie Girl\", \"Doctor Jones\", \"Lollipop (Candyman)\" e \"Roses Are Red\"."}
{"id": "3098646", "revid": "287204", "url": "https://it.wikipedia.org/wiki?curid=3098646", "title": "BRIT Awards 1986", "text": "La VI edizione dei BRIT Awards si tenne nel 1986 presso il Grosvenor Hotel."}
{"id": "3098648", "revid": "436907", "url": "https://it.wikipedia.org/wiki?curid=3098648", "title": "BRIT Awards 1987", "text": "La VII edizione dei BRIT Award si tenne nel 1987 presso il Grosvenor Hotel. Lo show venne condotto da Jonathan King."}
{"id": "3098649", "revid": "125233219", "url": "https://it.wikipedia.org/wiki?curid=3098649", "title": "Follow You Follow Me", "text": "Follow You Follow Me \u00e8 un singolo del 1978 dei Genesis. La musica \u00e8 stata scritta da Tony Banks, Phil Collins e Mike Rutherford, con testo scritto da Rutherford. Originariamente pubblicato come ultima traccia dal loro album del 1978 \"...And Then There Were Three...\", il singolo ha raggiunto la posizione 23 nella Top 40 americana, e la 7 nella UK Top 10.\nStoria.\nCome gran parte dell'album che la contiene, questa canzone si distacca dal genere rock progressivo dei precedenti lavori. Sebbene altri album contenessero delle canzoni d'amore, come \"More Fool Me\" in \"Selling England by the Pound\" e \"Your Own Special Way\" in \"Wind &amp; Wuthering\", \"Follow You Follow Me\" \u00e8 stato il primo successo pop mondiale del gruppo.\nIl video.\nIl video della canzone \u00e8 una esecuzione dal vivo mimata della band. Phil Collins vi appare nella doppia veste di cantante che suona uno shaker e di batterista."}
{"id": "3098653", "revid": "92723", "url": "https://it.wikipedia.org/wiki?curid=3098653", "title": "Sisto Gara della Rovere", "text": "Biografia.\nEra figlio di Gabriele Gara e di Luchina Della Rovere, sorella di papa Giulio II. Pronipote di papa Sisto IV, era anche fratellastro del cardinale Galeotto Franciotti della Rovere e parente dei cardinali Clemente Grosso della Rovere e Leonardo Grosso della Rovere, suoi contemporanei. Non si sa nulla della sua giovinezza sia per mancanza di documentazione, sia perch\u00e9 molti studiosi lo hanno confuso con il pi\u00f9 giovane e pi\u00f9 famoso fratellastro Galeotto Franciotti Della Rovere, figlio di Giovanfrancesco, secondo marito di Luchina - o con i savonesi Francesco Della Rovere, vescovo di Camerino e in seguito di Vicenza; e l'omonimo Sisto Della Rovere, vescovo di Saluzzo (dal 27 agosto 1512 alla morte nel 1516). \u00c8 ipotizzabile che Sisto sia stato avviato alla carriera ecclesiastica per volont\u00e0 dello zio Giuliano, dato che non sembra avesse preso gli ordini quando eredit\u00f2 cariche e benefici del fratellastro; non si sa comunque quando fu ordinato. Si \u00e8 invece certi che non ebbe formazione culturale, n\u00e9 comp\u00ec studi regolari: \u00e8 infatti ricordato da De Grassi e Marini come \"homo rudis et penitus ignarus litteraturae\".\nSecondo l'oratore estense a Roma Beltrando Costabili (citato dal Pastor, III, p.\u00a0900) il Gara \"se retrova a Perusia\" al momento della morte di Galeotto, la data 11 settembre 1508, (indicata da molti storici, va corretta nel 1507, in base ai documenti citati da Eubel - van Gulik). In quel frangente si rec\u00f2 subito a Roma, chiamato da Giulio II, che lo stesso giorno della morte del fratellastro, cardinale dal 1503, lo cre\u00f2 cardinale in un concistoro in cui fu l'unico ad essere elevato alla porpora, al titolo di San Pietro in Vincoli, che era stato dello stesso fratellastro, conferendogli buona parte dei benefici e dei privilegi. Nell'arco di poche ore, in quello stesso giorno, fu infatti nominato vice cancelliere e penitenziere, nonch\u00e9 fu eletto amministratore apostolico dell'arcidiocesi di Benevento, della diocesi di Lucca e della diocesi di Vicenza.\nLa prima di queste due diocesi gli rimase affidata per tutta la vita, anche se il 4 settembre 1513 ottenne da Leone X di poterla cedere ad Andrea Franciotti. Non risulta, per\u00f2, che tale cessione abbia mai avuto realmente luogo, visto che nel 1517, cinque giorni prima di morire, Sisto rinunci\u00f2 alla diocesi in favore di Leonardo Grosso Della Rovere. Tenne invece Vicenza soltanto per due anni, essendo sopravvenuto un contrasto con il Senato veneto, che la voleva per Iacopo Dandolo. Giulio II riusc\u00ec ad acquietare i Veneziani, ma Sisto, temendo successive ritorsioni, prefer\u00ec rinunciare a Vicenza. Ottenne in cambio, l'11 giugno 1509, la diocesi di Padova, che aggiunse all'amministrazione di Lucca e di Benevento, cui sembra si sia interessato soltanto dal 1508, e al priorato dell'Ordine di Malta a Roma, conferitogli sempre nel 1508. Fu consacrato vescovo il 25 novembre 1509 da Leonardo Grosso Della Rovere.\nNon si sa nulla dell'attivit\u00e0 di Sisto negli anni successivi, se non vaghe indicazioni di gravi malattie, tra le quali la podagra, che lo avrebbero obbligato a ritirarsi in campagna, forse nei dintorni di Tivoli. Probabilmente era gi\u00e0 malato nel 1508, ma secondo il De Grassi e il Marini in seguito la sua condizione fu tale da impedirgli spesso di reggersi in piedi. Si rec\u00f2 comunque al conclave del 1513 per sostenere il cardinale Giovanni de' Medici, amico del fratellastro. A Roma la sua salute peggior\u00f2 a tal punto che dovette essere trasportato a braccia alle pubbliche cerimonie. Per ridurre il percorso fu quindi alloggiato presso la sacrestia di S. Pietro. Il Medici fu riconoscente a Sisto, quando ascese al soglio pontificio col nome di Leone X, e gli confer\u00ec il 19 marzo 1513 le chiese di San Floriano di Lizana e di Santo Stefano di Morio nella diocesi di Trento. Gli conferm\u00f2 inoltre una pensione annua sui frutti del monastero di Chiaravalle nella diocesi di Milano, tuttavia rinunci\u00f2 a questa pensione, pur non essendovi costretto. Tale inattivit\u00e0 era probabilmente dovuta a uno stato di salute sempre pi\u00f9 compromesso: nel 1516 pag\u00f2 ben 300 ducati d'oro a Giovanni de Vigo, archiatra pontificio, per ricevere un'assistenza continua. Mor\u00ec a Roma, nel palazzo della Cancelleria, l'8 marzo 1517 e fu sepolto in S. Pietro in Vincoli.\nIl 9 marzo Camillo Porzio, canonico romano, lo ricord\u00f2 con un'orazione, universalmente apprezzata, tenuta nel palazzo della Cancelleria al cospetto di diciassette cardinali. Il Pastor cita quel discorso come esemplare di orazione funebre \"elegantissima ed eccellente\" in lode di \"un uomo che in realt\u00e0 non aveva avuto alcuna delle qualit\u00e0 attribuitegli dall'\"eleganza e abilit\u00e0\" dell'oratore\". I contemporanei giudicarono Sisto un uomo privo di ingegno, bugiardo, abietto, inelegante e incolto, che aveva ingiustamente approfittato dei meriti e delle amicizie del brillante fratellastro. Sono inoltre indicative del suo reale valore le accuse di non saper leggere n\u00e9 scrivere - riportate dal De Grassi, dal Marini e dal Moroni - e la battuta del cardinale Jorge da Costa di Portogallo (ricordata dal Gregorovius), secondo cui Giulio II, creando cardinale dopo la morte del fratellastro, aveva perduto una spada d'acciaio e riposto nel fodero una di legno.\nGenealogia episcopale.\nLa genealogia episcopale \u00e8:"}
{"id": "3098654", "revid": "38120", "url": "https://it.wikipedia.org/wiki?curid=3098654", "title": "BRIT Awards 1988", "text": "L'VIII edizione dei BRIT Awards si tenne nel 1988 presso il Royal Albert Hall."}
{"id": "3098655", "revid": "16758", "url": "https://it.wikipedia.org/wiki?curid=3098655", "title": "Waking the Dead (film)", "text": "Waking the Dead \u00e8 un film del 2000 diretto da Keith Gordon."}
{"id": "3098656", "revid": "46291", "url": "https://it.wikipedia.org/wiki?curid=3098656", "title": "Angraecum didieri", "text": "Angraecum didieri \u00e8 una orchidea epifita, originaria del Madagascar.\nDescrizione.\n\"Angraecum didieri\" ha uno sviluppo monopodiale, e non raramente emette diramazioni dal fusto principale, che trasporta normalmente da 5 a 8 foglie coriacee. Porta su un breve stelo un solo fiore, profumato di notte, membranoso e con uno sperone di 14\u201315\u00a0cm. Periodo di fioritura: tra aprile e giugno.\nDistribuzione e habitat.\nLa specie \u00e8 diffusa nel Madagascar.\nIl suo habitat sono i boschi umidi, dal livello del mare fino a 1500 metri.\nColtivazione.\n\u00c8 una specie non difficile da coltivare in mancanza di una serra. Generalmente questa miniatura viene coltivata su zattera, ovvero su pezzi di sughero. Come altri Angrecoidi deve avere una buona circolazione d'aria e non sopporta l'aria stagnante."}
{"id": "3098657", "revid": "228587", "url": "https://it.wikipedia.org/wiki?curid=3098657", "title": "BRIT Awards 1989", "text": "La IX edizione dei BRIT Awards si tenne nel 1989. Lo show venne condotto da Mick Fleetwood &amp; Samantha Fox."}
{"id": "3098658", "revid": "33689", "url": "https://it.wikipedia.org/wiki?curid=3098658", "title": "Mart\u00edn Codax", "text": "Biografia e opere.\nA giudicare dall'analisi scrittologica, egli potrebbe essere stato attivo durante la met\u00e0 del XIII secolo (Monteagudo 2008). Mart\u00edn \u00e8 uno degli unici due su un totale di 88 autori di \"cantigas de amigo\" ad usare \"solo\" la forma strofica arcaica aaB (un distico rimato seguito da un ritornello), impiegando inoltre un sistema di rime arcaico tramite cui \"i~o / a~o\" vengono utilizzati in strofe alternate. Inoltre Martin Codax schiera coerentemente una precisa tecnica parallelistica nota come \"leixa-pren\" (vedi esempio sottostante; l'ordine della terza e quarta strofa \u00e8 invertito nel Pergaminho Vindel, ma appare corretto nel Cancioneiro da Biblioteca Nacional e nel Cancioneiro da Vaticana). Le sue date, tuttavia, restano sconosciute e non vi \u00e8 inoltre nessun'informazione biografica documentale in merito al poeta.\nIl corpo dell'opera attribuito a lui \u00e8 costituito da sette \"cantigas d'amigo\" conservate nei canzonieri galiziano-portoghesi e nella pergamena Vindel. In tutti e tre i manoscritti egli viene elencato come autore delle composizioni, e in tutti e tre il numero e l'ordine delle canzoni \u00e8 lo stesso. Questo fornisce un'importante prova a sostegno dell'ipotesi che l'ordine delle canzoni degli altri poeti nei \"cancioneiros\" (canzonieri) non sarebbe automaticamente stato rigettato come casuale o attribuito a successivi compilatori. Piuttosto, l'identit\u00e0 delle poesie e il loro ordine in tutte le attestazioni d\u00e0 sostegno all'ipotesi che le sette canzoni di Codax riflettano un modo di esecuzione originale, e che possano essere state organizzate per l'esecuzione anche le serie delle poesie di qualche altro poeta.\nQuesta pergamena venne scoperta in modo fortuito: venne trovata a Madrid dal libraio antiquario e bibliofilo Pero Vindel tra il suo materiale bibliotecario nel 1913; venne usata come copertina di una copia del De Officiis di Cicerone.\nLe poesie di Martim Codax che appaiono nella pergamena sono le seguenti (intitolate ed elencate tramite il loro primo verso):\nNella pergamena Vindel, insieme ai testi, si conserva la notazione musicale (sebbene con lacune), tranne che nella sesta poesia. Sono le uniche cantigas de amigo delle quali si conosce la musica e (se Codax fosse stato in realt\u00e0 galiziano) le uniche canzoni secolari galiziane medievali (vedi Cantigas de Santa Maria). Il Pergaminho Sharrer contiene sette melodie per le \"cantigas de amor\" di Dionigi del Portogallo, anch'esse in forma frammentaria.\nDue \"cantigas\" di Mart\u00edn Codax.\nQui riportiamo la prima e la terza delle sue canzoni nell'edizione critica di Cohen.\nBibliografia.\n\" (Gal) Pena, Xos\u00e9 Ram\u00f3n. 1998. \"Xograres do mar de Vigo\", Vigo, Ed. Xerais."}
{"id": "3098659", "revid": "104109727", "url": "https://it.wikipedia.org/wiki?curid=3098659", "title": "Il th\u00e8 delle cinque", "text": "Il th\u00e8 delle cinque (a volte riportato anche semplicemente come Th\u00e8 delle cinque) \u00e8 una commedia in un atto unico di Eduardo De Filippo, scritta in collaborazione con la sorellastra Maria Scarpetta nel 1932. Venne inscenata la prima volta al Teatro Kursaal di Napoli il 23 aprile 1932 dalla compagnia teatrale \"Teatro umoristico i De Filippo\" e non \u00e8 mai stata pubblicata.\nTrama.\nA casa del dottor Nicola Paturzo la figlia Emilia sta organizzando un '\"faiv 'o cclocc\" per presentare il suo nobile fidanzato, il duca Ruggero di Trezzo, ai blasonati ospiti pazienti del padre. Emilia \u00e8 molto eccitata per l'evento, tanto da averlo organizzato nei minimi particolari.\nGennaro, fratello scansafatiche e scemo di Emilia, le fa una serie di dispetti fino a essere cacciato dal padre con il monito di non presenziare al t\u00e8 delle cinque. L'uomo, profondamente ignorante, non \u00e8 in realt\u00e0 migliore del figlio come del resto Emilia, che si sente superiore ai due ma che lascia vedere la bench\u00e9 minima capacit\u00e0 di agire in contesti diversi da quello nel quale \u00e8 nata.\nGli ospiti vengono ricevuti tra i dispetti di Gennaro che crea delle situazioni comiche alle quali Nicola reagisce tentando disperatamente di giustificarlo. Ruggero, nel frattempo, impegna il futuro suocero in una conversazione dalla quale spicca il concetto che gli occorre un falso certificato medico per mascherare l'impiccagione di un presunto cugino per debiti di gioco da normale morte per cause naturali.\nLa cameriera - presa in prestito da Emilia per non sfigurare - annuncia l'arrivo delle guardie in cerca di Salvatore Esposito, un assassino ricercato che si spaccia per nobile. Ruggero \u00e8 in realt\u00e0 Salvatore e, vistosi alle strette, abbandona la casa di Nicola Paturzo fuggendo."}
{"id": "3098660", "revid": "118834", "url": "https://it.wikipedia.org/wiki?curid=3098660", "title": "Th\u00e8 delle cinque", "text": ""}
{"id": "3098661", "revid": "78596751", "url": "https://it.wikipedia.org/wiki?curid=3098661", "title": "BRIT Awards 1990", "text": "La X edizione dei BRIT Awards si tenne nel 1990 presso il Dominion Theatre a Londra. Lo show venne condotto da Cathy McGowan."}
{"id": "3098662", "revid": "38120", "url": "https://it.wikipedia.org/wiki?curid=3098662", "title": "BRIT Awards 1991", "text": "L'XI edizione dei BRIT Awards si tenne nel 1991."}
{"id": "3098665", "revid": "399", "url": "https://it.wikipedia.org/wiki?curid=3098665", "title": "Patch Tuesday", "text": "Patch Tuesday \u00e8 il nome dato da Microsoft al secondo marted\u00ec di ogni mese, giorno in cui l'azienda pubblica i suoi aggiornamenti per la sicurezza.\nCominciando con Windows 98, Microsoft incorpor\u00f2 il sistema \"Windows Update\", che ricercava in automatico le patch per Windows e le sue componenti, che Microsoft pubblicava ad intermittenza. Con il lancio di Microsoft Update, questo sistema ricerca anche gli aggiornamenti per altri Prodotti Microsoft, inclusi Office, Visual Studio, SQL Server, ed altri.\nCosti per lo sviluppo delle patch.\nIl sistema \"Windows Update\" soffriva di due problemi principali: il primo era che l'utente meno esperto ignorava spesso l'esistenza di Windows Update e non lo utilizzava; la soluzione di Microsoft a questo problema fu il sistema di aggiornamento automatico (\"Automatic Update\"), che notificava ad ogni utente che un aggiornamento era disponibile per il suo sistema. Il secondo problema era che i clienti con molte copie di Windows non solo dovevano aggiornare ogni installazione di Windows nella compagnia, ma anche disinstallare le patch fornite da Microsoft che disabilitavano le funzionalit\u00e0 esistenti.\nOnde ridurre i costi relativi allo sviluppo delle patch, Microsoft introdusse \"Patch Tuesday\" (il Marted\u00ec delle Patch), nell'ottobre del 2003. Le patch di sicurezza si accumulano per un mese, e vengono poi distribuite contemporaneamente ad una data determinata, solitamente il secondo Marted\u00ec di ogni mese, data per cui gli amministratori di sistemi si possono tenere pronti. I termini non-Microsoft per il giorno seguente sono \"Exploit Wednesday\" (Mercoled\u00ec dell'Exploit) e \"Zero day attack\" (Attacco del giorno zero), quando possono essere lanciati degli attacchi contro le vulnerabilit\u00e0 appena annunciate.\nImplicazioni per la sicurezza.\nLa pi\u00f9 ovvia implicazione per la sicurezza \u00e8 che i problemi di sicurezza che hanno una soluzione non sono resi disponibili per il pubblico per un periodo che pu\u00f2 durare fino ad un mese. \nI malitenzionati potrebbero diffondere del malware un giorno o due prima del \u201cMarted\u00ec della Patch\u201d. Ci\u00f2 non lascia a Microsoft il tempo sufficiente per risolvere tali problemi e quindi, teoricamente, lascia una finestra di un mese per eventuali attacchi che sfruttino la falla, prima che una patch sia disponibile per sistemare ufficialmente il problema. Microsoft tuttavia pubblica le patch critiche appena sono pronte, perci\u00f2 questo non \u00e8 normalmente un problema.\nLe patch mensili sono cumulative nel senso che quella del mese X contiene anche i fix di quella del mese X-1.\nExploit Wednesday.\nMolti sfruttamenti delle falle nei vari sistemi avvengono poco dopo la pubblicazione di una patch. Analizzando la patch medesima, gli sfruttatori delle falle possono capire con facilit\u00e0 come approfittare delle vulnerabilit\u00e0 evidenziate. ed attaccare i sistemi che non sono stati patchati. In seguito a questi eventi, si coni\u00f2 il termine \"Exploit Wednesday\" (Mercoled\u00ec dell'Exploit).\nImpatto sulla larghezza di banda.\nNell'agosto del 2007, Skype speriment\u00f2 un'interruzione del servizio di due giorni in seguito ad un \u201cPatch Tuesday\u201d; secondo Skype tale interruzione fu causata da un bug precedentemente non identificato e rivelato dal numero anormalmente alto di riavvii.\nCuriosit\u00e0.\nPer la prima volta nella storia, il Patch Tuesday di febbraio 2017 \u00e8 stato rinviato per un problema rilevato all'ultimo minuto ed \u00e8 stato pubblicato insieme a quello di marzo 2017. Rimane ad ora l'unico \"Patch Tuesday mancato\" in quasi 20 anni."}
{"id": "3098666", "revid": "228587", "url": "https://it.wikipedia.org/wiki?curid=3098666", "title": "BRIT Awards 1992", "text": "La XII edizione dei BRIT Awards si tenne nel 1992 presso il Hammersmith Odeon."}
{"id": "3098668", "revid": "965985", "url": "https://it.wikipedia.org/wiki?curid=3098668", "title": "BRIT Awards 1993", "text": "La XIII edizione dei BRIT Awards si tenne nel 1993 presso il Alexandra Palace. Lo show venne condotto da Richard O'Brien."}
{"id": "3098671", "revid": "827882", "url": "https://it.wikipedia.org/wiki?curid=3098671", "title": "BRIT Awards 1994", "text": "La XIV edizione dei BRIT Awards si tenne nel 1994 presso il Alexandra Palace. Lo show venne condotto da RuPaul &amp; Elton John."}
{"id": "3098672", "revid": "226458", "url": "https://it.wikipedia.org/wiki?curid=3098672", "title": "BRIT Awards 1995", "text": "La XV edizione dei BRIT Awards si tenne nel 1995 presso il Alexandra Palace. Lo show venne condotto da Chris Evans."}
{"id": "3098674", "revid": "96065926", "url": "https://it.wikipedia.org/wiki?curid=3098674", "title": "BRIT Awards 1996", "text": "La XVVI edizione dei BRIT Awards si tenne nel 1996 presso l'Earls Court. Lo show venne condotto da Chris Evans."}
{"id": "3098675", "revid": "1861950", "url": "https://it.wikipedia.org/wiki?curid=3098675", "title": "Lotus Air", "text": "La Lotus Air, fondata nel 1997 e divenuta operativa dal 1998, era una compagnia che si occupava di voli charter estivi verso l'Europa e di voli di linea in Egitto e nei paesi intorno o a breve distanza. Ha terminato le attivit\u00e0 nel 2011.\nLa compagnia.\n. Fondata nel 1997, gi\u00e0 nel 1998 ha ricevuto i suoi primi aeromobili.\nLa flotta.\nLa flotta a giugno 2010 era composta da:\nA giugno 2010 l'et\u00e0 media degli A320 Lotus Air \u00e8 di 12,7 anni."}
{"id": "3098676", "revid": "834", "url": "https://it.wikipedia.org/wiki?curid=3098676", "title": "BRIT Awards 1997", "text": "La XVII edizione dei BRIT Awards si tenne nel 1997 presso il Earls Court. Lo show venne condotto da Ben Elton."}
{"id": "3098677", "revid": "965985", "url": "https://it.wikipedia.org/wiki?curid=3098677", "title": "BRIT Awards 1998", "text": "La XVIII edizione dei BRIT Awards si tenne nel 1998 presso la London Arena. Lo show venne condotto da Ben Elton."}
{"id": "3098679", "revid": "682087", "url": "https://it.wikipedia.org/wiki?curid=3098679", "title": "BRIT Awards 1999", "text": "La XiX edizione dei BRIT Awards si tenne nel 1999 presso la London Arena. Lo show venne condotto da Johnny Vaughan."}
{"id": "3098680", "revid": "125193534", "url": "https://it.wikipedia.org/wiki?curid=3098680", "title": "Kodak DCS 460", "text": "Macchina fotografica professionale digitale Kodak con sensore in formato APS-H (27.6\u00a0mm x 18.4\u00a0mm). Commercializzata dal 1997.\nIn grado di salvare file su memorie con connessione PCMCIA (molto costose, tipicamente da 340 mb), si connette ai pc con porta SCSI. Non permette di vedere a monitor l'immagine scattata. \nLe sensibilit\u00e0 iso utilizzabili sono, 80 ISO per la versione a colori (DSC 460C) e 160 ISO per la versione bianco e nero (DSC 460B), la risoluzione massima \u00e8 di circa 6 mpx (3060 x 2036). Una foto a colori ad 8 bit scattata da questa macchina pesa circa 18 mb e ben 36 se a 12 bit, la versione bianco e nero esportava file da 6 mb.\n\u00c8 possibile scattare a raffica con cadenza inferiore ad 1fps, il secondo frame viene scattato dopo 1,6 secondi, la terza foto dopo circa 8 s dalla precedente.\nLa macchina ha baionetta nikon F e usa lenti Nikon af.\nNota ai pi\u00f9 per essere stata utilizzata sulla stazione spaziale ed immortalato stupende immagini della Terra fra cui quella del Monte Fuji"}
{"id": "3098681", "revid": "726373", "url": "https://it.wikipedia.org/wiki?curid=3098681", "title": "Nicky Parsons", "text": "Nicolette Parsons \u2013 soprannominata semplicemente Nicky \u2013 \u00e8 un personaggio immaginario protagonista della serie cinematografica \"Bourne\". \u00c8 interpretata da Julia Stiles.\nNicky \u00e8 l'unico personaggio, assieme al protagonista Jason Bourne, a comparire in tutti i film della tetralogia originale della serie; inizialmente, in \"The Bourne Identity\" il suo \u00e8 un piccolo ruolo, ma gi\u00e0 nel successivo \"The Bourne Supremacy\" il personaggio assume maggior peso nella trama, fino ad arrivare a \"The Bourne Ultimatum - Il ritorno dello sciacallo\" dove Nicky diventa tra i protagonisti della serie.\nBiografia.\n\"The Bourne Identity\".\nOriginaria di New York, Nicolette Parsons viene arruolata molto giovane nella CIA, dove entra a far parte del programma \"Treadstone\", una divisione segreta dell'agenzia, guidata da Alexander Conklin e Ward Abbott, che addestra spie con l'obiettivo di utilizzarle come assassini, allo scopo di eliminare persone sgradite agli Stati Uniti d'America. Nello specifico, Nicky viene assegnata a Parigi, dove sotto la falsa identit\u00e0 di Corrine Deschamp, una studentessa americana che studia nella capitale francese, ha il compito di occuparsi della logistica delle operazioni affidate alla spia Jason Bourne. Dopo che quest'ultimo, a seguito di un'operazione fallita a bordo di uno yacht, viene colpito e cade in mare, vagando alla deriva e perdendo la memoria, Nicky lavora con Conklin e l'agenzia per rintracciarlo.\n\"The Bourne Supremacy\".\nA seguito dell'omicidio di Conklin e della chiusura di \"Treadstone\", la Parsons viene assegnata dall'agenzia ad Amsterdam; ma quando Jason Bourne (che da circa diciotto mesi ha fatto perdere le sue tracce) sembra essere coinvolto in un omicidio, avvenuto a Berlino, durante un'operazione della CIA guidata dalla vicedirettore Pamela Landy, Nicolette viene ricontattata da Abbott e dalla Landy stessa, in quanto Nicky \u00e8 una delle poche persone all'interno dell'agenzia ad aver conosciuto bene Jason Bourne, e perci\u00f2 le sue informazioni potrebbero rivelarsi utili alla sua cattura.\nIn quest'occasione si scopre che in realt\u00e0 il suo ruolo a Parigi non si limitava alla semplice logistica, ma Nicky aveva anche il compito di monitorare la salute \u2013 sia fisica che mentale \u2013 degli agenti, in virt\u00f9 del fatto che, a causa del loro lavoro, erano sottoposti a una serie infinita di stress e malattie.\nNicky viene cos\u00ec portata da Abbott e dalla Landy con loro a Berlino, dove viene coinvolta nelle ricerche di Bourne; qui viene riconosciuta proprio da Jason (nel frattempo arrivato nella capitale tedesca per scoprire chi lo vuole incastrare nell'omicidio), il quale riesce a contattare la Landy, chiedendo un incontro proprio con Nicky. Certa di poterlo cos\u00ec catturare, la Landy accetta, e manda Nicky (sotto stretta sorveglianza) all'incontro: ma Bourne riesce a eludere gli agenti della CIA e scappa indisturbato con lei. Nella metropolitana di Berlino, Jason mette alle strette Nicky, domandandole che cosa sta succedendo e chi sono le persone che stanno cercando di catturarlo, oltre a dichiararsi innocente per l'omicidio; lei gli dice tutto quello che sa, e gli confessa anche di credere alla sua versione, ma Bourne \u00e8 cos\u00ec arrabbiato che arriva perfino a puntarle una pistola alla tempia, prima di scappare di nuovo, lasciandola libera.\n\"The Bourne Ultimatum - Il ritorno dello sciacallo\".\nDopo i fatti di Berlino, Nicolette viene spostata a Madrid, dove si ritrova a lavorare per Neal Daniels, il responsabile della stazione CIA della capitale spagnola. Daniels \u00e8 per\u00f2 un doppiogiochista che sta vendendo informazioni dell'agenzia a un giornalista inglese (e per questo viene seguito da Noah Vosen, capo di un segreto programma della CIA chiamato \"Blackbriar\"), e che dimostra anche di conoscere molte cose riguardo Jason Bourne e la morte della sua ragazza Marie Kreutz.\nLeggendo proprio alcuni suoi articoli, Bourne arriva prima al giornalista e poi al domicilio di Daniels. A Madrid, per\u00f2, Jason non trova Daniels (nel frattempo fuggito in seguito alla misteriosa morte del giornalista), ma solo Nicky. La ragazza \u00e8 ancora spaventata dal loro ultimo incontro, ma quando Vosen (che ha scoperto la presenza di Bourne in Europa, ed \u00e8 ora intenzionato a catturarlo una volta per tutte) la contatta, lei gli mente, e aiuta Jason a fuggire. Nicky sa che Daniels si \u00e8 rifugiato a Tangeri, e i due insieme cercano di rintracciarlo per scoprire che cosa sa sul passato di Jason. Quando Jason le chiede perch\u00e9 vuole aiutarlo, andando contro la sua stessa agenzia, Nicky motiva ci\u00f2 lasciando intendere che \u2013 anche se lui non pu\u00f2 ricordare nulla a causa dell'amnesia che lo ha colpito \u2013 nel loro passato c'\u00e8 stato qualcosa di ben pi\u00f9 profondo di una semplice amicizia.\nArrivati in Marocco, Jason e Nicky riescono a trovare Daniels, ma allo stesso tempo Vosen ha inviato a Tangeri un \"asset\", ovvero un agente che ha il compito di eliminare Daniels; Vosen ha anche scoperto il tradimento di Nicky, e da ordine al suo agente di uccidere anche lei e Bourne. L\"asset\" riesce a uccidere Daniels, ma Nicky riesce a fuggire da lui, e Jason arriva a salvarla prima che l'agente mandato da Vosen possa farle del male, uccidendolo. Dopo questo fatto, Jason e Nicky capiscono che Vosen sta dando la caccia anche a loro: Nicky fa quindi temporaneamente credere all'agenzia di essere stati entrambi uccisi dall\"asset\", mentre Jason, per non farle pi\u00f9 correre pericoli, le crea una nuova identit\u00e0, grazie alla quale Nicky potr\u00e0 fuggire dalla CIA e vivere una vita tranquilla.\n\"Jason Bourne\".\nSono trascorsi dieci anni. Nicky riesce ad hackerare alcuni file dell'Agenzia, riguardanti black operation, come il nuovo progetto \"Ironhand\", che riguarda la creazione di un nuovo tipo di piattaforma (EXCOON), pi\u00f9 potente di internet, che ha per\u00f2 come scopo finale quello di tracciare e spiare tutti i server degli americani.\nIl direttore Robert Dewey manda quindi un \"asset\" a eliminare Nicky e Jason Bourne, che la stessa ragazza ha rintracciato ad Atene. Nicky rivela a Jason che ha scoperto che in realt\u00e0 la CIA lo teneva sotto controllo sin da quando era nell'esercito e che dietro Treadstone potrebbe esserci il padre di Jason, Richard Webb, un analista dell'Agenzia. La donna per\u00f2 non fa in tempo a dire altro che i due vengono attaccati dagli agenti dell'Agenzia. Riusciti a scappare a bordo di una moto, vengono per\u00f2 intercettati dall\"asset\" che spara a Nicky, che, poco prima di morire, consegna a Jason la chiave di una cassetta di sicurezza al cui interno trover\u00e0 una chiave USB criptata."}
{"id": "3098682", "revid": "682087", "url": "https://it.wikipedia.org/wiki?curid=3098682", "title": "BRIT Awards 2000", "text": "La XX edizione dei BRIT Awards si tenne nel 2000 presso l'Earls Court. Lo show venne condotto da Davina McCall."}
{"id": "3098683", "revid": "352448", "url": "https://it.wikipedia.org/wiki?curid=3098683", "title": "Cancioneiro da Biblioteca Nacional", "text": ""}
{"id": "3098685", "revid": "965985", "url": "https://it.wikipedia.org/wiki?curid=3098685", "title": "BRIT Awards 2001", "text": "La XXI edizione dei BRIT Awards si tenne nel 2001 presso il Earls Court. Lo show venne condotto da Ant &amp; Dec."}
{"id": "3098687", "revid": "287204", "url": "https://it.wikipedia.org/wiki?curid=3098687", "title": "Martin Codax", "text": ""}
{"id": "3098688", "revid": "827882", "url": "https://it.wikipedia.org/wiki?curid=3098688", "title": "BRIT Awards 2002", "text": "La XX edizione dei BRIT Awards si tenne nel 2002 presso il Earls Court. Lo show venne condotto da Frank Skinner &amp; Zoe Ball."}
{"id": "3098691", "revid": "599013", "url": "https://it.wikipedia.org/wiki?curid=3098691", "title": "BRIT Awards 2003", "text": "La XXIII edizione dei BRIT Awards si tenne nel 2003 presso il Earls Court. Lo show venne condotto da Davina McCall."}
{"id": "3098692", "revid": "1979289", "url": "https://it.wikipedia.org/wiki?curid=3098692", "title": "Omicidio di Erio Codec\u00e0", "text": " \nL'omicidio di Erio Codec\u00e0 venne commesso a Torino il 16 aprile 1952; il delitto \u00e8 rimasto insoluto.\nStoria.\nDopo essersi laureato in ingegneria a Grenoble nel 1926, fu assunto dalla FIAT diventandone dirigente e responsabile diretto del settore auto. Venne inviato a dirigere la filiale di Bucarest e successivamente, nel 1935, quella tedesca di Berlino. Rimase nella Germania nazista fino al 1943 quando torn\u00f2 in Italia divenendo direttore del laboratorio sperimentale della Fiat al Lingotto. Nel 1950 ottenne l'incarico di direttore della sezione Fiat Grandi Motori, stabilimento per la produzione di grandi motori navali con sede in corso Vercelli a Torino. Nel Salone dell'automobile del 1951 present\u00f2 varie auto della Fiat all'allora presidente della repubblica Luigi Einaudi.\nLa morte.\nUscito per una passeggiata con il suo cane, il 16 aprile 1952, alle 21:15 fu trovato senza vita di fronte alla sua Fiat 1100 E, in via Villa della Regina non lontano dalla Chiesa della Gran Madre di Dio nel quartiere Borgo Po ai piedi della collina torinese, ucciso da un colpo di pistola inizialmente ipotizzato fosse alla nuca ma poi venne accertato che venne esploso sotto l'ascella destra. Le piste politiche furono inizialmente abbandonate dato che secondo \"La Stampa\" e \"La Gazzetta del Popolo\" Codec\u00e0 non aveva assunto particolari atteggiamenti politici. La Fiat e l'Unione Industriali di Torino offrirono anche una taglia di 28 milioni di lire. Successivamente un sospetto indiziato, Giuseppe Faletto, ex partigiano comunista noto come \"Boia della Val Susa\" e operaio della Fiat originario del Canavese, fu anche processato, ma venne assolto il 7 marzo 1958 per insufficienza di prove. Gli autori del delitto risultano quindi tuttora ignoti."}
{"id": "3098694", "revid": "110914312", "url": "https://it.wikipedia.org/wiki?curid=3098694", "title": "BRIT Awards 2004", "text": "La XXIV edizione dei BRIT Awards si tenne nel 2004 presso il Earls Court. Lo show venne condotto da Cat Deeley.\nVincitori.\nQuesto \u00e8 stato il primo anno in cui la chiusura dello show non \u00e8 stata affidata al vincitore del \"Significativo contributo\" alla musica, ma ai The Darkness."}
{"id": "3098697", "revid": "709565", "url": "https://it.wikipedia.org/wiki?curid=3098697", "title": "BRIT Awards 2005", "text": "La XXV edizione dei BRIT Awards si tenne nel 2005 presso il Earls Court. Lo show venne condotto da Chris Evans.\nVincitori.\nVenne consegnato un premio speciale \"BRIT's 25 Award\" per il miglior singolo degli ultimi 25 anni a Robbie Williams per \"Angels\".\nI produttori hanno aggiunto un effetto video \"mosso\" alla messa in onda dello show nel 2005 che disturbava la visione, soprattutto durante le riprese pi\u00f9 veloci."}
{"id": "3098698", "revid": "436907", "url": "https://it.wikipedia.org/wiki?curid=3098698", "title": "BRIT Awards 2006", "text": "La XXVI edizione dei BRIT Awards si tenne nel 2006 presso l'Earls Court. Lo show venne condotto da Chris Evans."}
{"id": "3098700", "revid": "287204", "url": "https://it.wikipedia.org/wiki?curid=3098700", "title": "BRIT Awards 2007", "text": "La XXVII edizione dei BRIT Awards si tenne nel 2007 presso l'Earls Court. Lo show venne condotto da Russell Brand.\nGli Scissor Sisters hanno aperto lo show con una performance di ombre cinesi e marionette a grandezza naturale per interpretare il loro successo I Don't Feel Like Dancing. Da ricordare anche le performance di Snow Patrol, Amy Winehouse, The Killers, Take That, Red Hot Chili Peppers, Corinne Bailey Rae e Oasis, vincitori del premio Straordinario Contributo alla Musica.\nMatt Willis, ex membro della band Busted, Lauren Laverne ed Alesha Dixon sono stati gli inviati nel backstage per ITV 2. I Brit Awards 2007 sono stati presentati in diretta, ma alcune discrepanze audio suggerirebbero una leggera differita, specialmente quando Liam Gallagher ha improvvisato nel finale con gli Oasis."}
{"id": "3098701", "revid": "226458", "url": "https://it.wikipedia.org/wiki?curid=3098701", "title": "BRIT Awards 2008", "text": "La XXVIII edizione dei BRIT Awards si tenne nel 2008 presso il Earls Court. Lo show venne condotto da Sharon Osbourne, Ozzy Osbourne, Kelly Osbourne e Jack Osbourne."}
{"id": "3098702", "revid": "695564", "url": "https://it.wikipedia.org/wiki?curid=3098702", "title": "BRIT Awards 2009", "text": "La XXIX edizione dei BRIT Awards si tenne nel 2009 presso l'Earls Court. Lo show venne condotto da Kylie Minogue, Mathew Horne e James Corden."}
{"id": "3098704", "revid": "834", "url": "https://it.wikipedia.org/wiki?curid=3098704", "title": "BRIT Awards 2010", "text": "La XXX edizione dei BRIT Awards si tenne nel 2010 presso l'Earls Court. Lo show venne condotto da Peter Kay.\nVincitori.\nDi seguito \u00e8 elencata la lista di tutti gli artisti premiati."}
{"id": "3098705", "revid": "110157", "url": "https://it.wikipedia.org/wiki?curid=3098705", "title": "Pro League 2010-2011", "text": "La Jupiler Pro League 2010-2011 \u00e8 stata la 108\u00aa edizione della massimo serie del campionato di calcio belga, per il 17\u00ba anno consecutivo sponsorizzato dalla Jupiler. Ha preso il via il 30 luglio e si \u00e8 conclusa il 20 marzo per quanto riguarda la stagione regolare e definitivamente il 17 maggio 2011.\nAnche quest'anno, infatti, al termine del girone unico le 16 squadre sono state suddivise in 3 gironi di play-off, con i quali sono stati definiti il vincitore dello scudetto nonch\u00e9 i piazzamenti europei. L'unica novit\u00e0 rispetto alle precedenti stagioni \u00e8 l'eliminazione della retrocessione diretta in Tweede klasse per l'ultima in classifica, la quale \u00e8 stata coinvolta anch'essa nei play-off salvezza..\nA laurearsi campione alla fine \u00e8 stato il Racing Genk, giunto al suo 3\u00ba titolo, il quale si \u00e8 dimostrato la compagine pi\u00f9 continua in una stagione a due facce, in cui vi \u00e8 stato un sovvertimento dei valori di forza tra la stagione regolare ed i play-off. Difatti, se la prima fase \u00e8 stata caratterizzata da un serrato testa a testa tra i limburghesi ed i campioni in carica, nonch\u00e9 grandi favoriti, dell', negli spareggi scudetto i biancomalva si sono letteralmente dissolti, mentre a sorpresa emergeva lo , che, in ombra durante tutta la stagione regolare, con un cammino da autentico schiacciasassi (8 vittorie su 10 partite) \u00e8 arrivato a giocarsi lo scudetto col Genk all'ultima giornata nello scontro diretto. Un'autentica finale, in cui per\u00f2 \"Les Rouches\" non sono riusciti a ripetere l'impresa del 2009, quando si aggiudicarono il titolo nel \"test match\" contro l'Anderlecht.\nSquadre partecipanti.\nA conferma di una tendenza consolidatasi negli ultimi anni, la stragrande maggioranza (12 su 16) delle squadre proviene dalle Fiandre, mentre vanno costantemente riducendosi i club provenienti dalle province francofone. In pi\u00f9, per la prima volta in assoluto, con l'Eupen, viene rappresentata nella massima serie anche la piccola Comunit\u00e0 germanofona del Paese.\nOrganizzazione.\nAl termine del tradizionale girone unico di 30 giornate, le 16 squadre vengono ripartite in base al loro piazzamento come segue:\nStagione regolare.\nRisultati.\nLe partite sono state disputate di norma il sabato alle 20:00 ed alle 20:30 nei turni infrasettimanali.\nA causa delle ondate di gelo e dell'incessante maltempo che hanno interessato il Belgio nei mesi di novembre e di dicembre, numerose partite sono state sospese o rinviate, fino al caso limite del Mechelen che si \u00e8 visto annullare tutti gli ultimi 5 incontri del 2010. Dietro proposta del suo presidente, pertanto, la Federazione ha deciso di riorganizzare il calendario del girone di ritorno posticipando di due settimane la fine della stagione regolare e dei playoff.\nPost Season.\nPlay-off Scudetto.\nSquadre qualificate e punteggi di ingresso*.\nLe squadre che accedono a questo girone portano in dote la met\u00e0 dei punti conquistati durante la stagione regolare, con eventuale arrotondamento per eccesso.\nClassifica.\nIl titolo va al Genk in quanto ritenuto avanti in classifica di mezzo punto rispetto allo Standard, il quale, avendo conquistato 49 punti nella stagione regolare, entrava nei playoff con 25 in seguito ad arrotondamento per eccesso, \"vantaggio\" di cui il Genk non aveva usufruito. Tutto ci\u00f2, malgrado lo Standard abbia prevalso negli scontri diretti (2-1, 1-1) e detenesse una migliore differenza reti.\nTest match.\nIl Club Bruges, quarto in campionato, e il Westerlo, finalista di Coppa del Belgio, avevano gi\u00e0 acquisito il diritto a giocare la UEFA Europa League 2011-2012. Cos\u00ec le due squadre si sono accordate per non disputare il test match. Il Westerlo ha accettato di partecipare al secondo turno preliminare, cedendo cos\u00ec al Club Bruges il posto nel terzo turno preliminare.\nPlay-off promozione.\nL'Eupen affronta in un girone di andata e ritorno le squadre classificate dal secondo al quarto posto della Tweede klasse. La prima classificata parteciper\u00e0 alla Pro League 2011-2012.\nMons e Beveren, a pari merito al termine del girone, si sono affrontate in uno spareggio in gara unica. La vincente \u00e8 stata promossa in Pro League.\nClassifica marcatori.\nRiferita alla sola stagione regolare"}
{"id": "3098707", "revid": "104109731", "url": "https://it.wikipedia.org/wiki?curid=3098707", "title": "Cuoco della mala cucina", "text": "Cuoco della mala cucina \u00e8 una commedia in un atto unico di Eduardo De Filippo, scritta in collaborazione con la sorellastra Maria Scarpetta nel 1932. Venne inscenata la prima volta al Teatro Sannazzaro di Napoli il 20 ottobre 1932 dalla compagnia teatrale \"Teatro umoristico i De Filippo\" e non \u00e8 mai stata pubblicata.\nTrama.\nIn casa del barone Croce viene licenziato il capocuoco Monz\u00f9 Aniello per non aver preparato bene la besciamella tra lo sgomento dei cuochi Salvatore, Gliummariello e Peppino. Al suo posto viene assunto Gennarino, ma i tre non sono convinti della sua capacit\u00e0 di preparare prelibatezze: Gennarino \u00e8 infatti l'ex cuoco della trattoria \"Naso 'e cane\", il cui nome \u00e8 tutto un programma. I cuochi si mostrano freddi e poco ospitali verso Gennarino che viene invitato dal barone a preparare la besciamella, la sua salsa preferita. Il composto viene una schifezza ma, con gran sorpresa di Salvatore, Gliummariello e Peppino, viene lodata dal barone che tesse le lodi sperticate di Gennarino. Increduli, i tre avranno una spiegazione da Monz\u00f9, venuto a ritirare dei coltelli che aveva dimenticato: Gennarino ha una bella moglie alla quale il barone fa il filo. Solo assumendolo avrebbe potuto far vivere la donna sotto lo stesso tetto per farle la corte. Il nuovo capo cuoco, entusiasta delle lodi del padrone rientra in cucina e fa lo smargiasso coi tre, che lo prendono in giro sapendo il reale motivo della sua presenza in casa."}
{"id": "3098709", "revid": "610351", "url": "https://it.wikipedia.org/wiki?curid=3098709", "title": "Angraecum distichum", "text": "Angraecum distichum \u00e8 un'orchidea epifita originaria dell'Africa subsahariana.\nDescrizione.\n\"Angraecum distichum\" ha uno sviluppo monopodiale, ed emette diramazioni dal fusto principale che trasporta \"trecce\", formate da foglie rettangolo-ellittiche, bilateralmente compresse. Fiorisce senza produrre steli, il fiore esce dalle ascelle delle foglie pi\u00f9 giovani, e di solito ne produce pi\u00f9 di uno sullo stesso ramo, profumati. Il periodo di fioritura \u00e8 tutto l'anno.\nDistribuzione e habitat.\nLa specie \u00e8 diffusa in Africa occidentale e Africa centrale (Angola, Benin, Burundi, Camerun, Congo, Costa d'avorio, Gabon, Ghana, Guinea, Guinea-Bissau, Guinea Equatoriale, Liberia, Nigeria, Repubblica centrafricana, Ruanda, S\u00e3o Tom\u00e9 e Pr\u00edncipe, Senegal, Sierra Leone, Togo, Uganda, Zaire).\nIl suo habitat \u00e8 la foresta umida, dai 200 a 1600 metri sul livello del mare.\nColtivazione.\n\u00c8 una specie che generalmente si coltiva su zattera, ovvero pezzi di sughero. Vuole il caldo e l'alta umidit\u00e0 ambientale. Come la maggior parte degli \"Angraecum\" ha bisogno di una buona circolazione d'aria e non sopporta l'aria stagnante.\nIn casa si possono produrre talee tagliando i rami laterali. Se si mette la porzione in un misto di bark (corteccia di pino) e sfagno, al buio, radicher\u00e0 rapidamente."}
{"id": "3098712", "revid": "1982", "url": "https://it.wikipedia.org/wiki?curid=3098712", "title": "Dilma Rousseff", "text": "Nata in una famiglia borghese e ricevuta un'educazione universitaria, da giovanissima matur\u00f2 posizioni politiche marxiste. Cominci\u00f2 la sua militanza guerrigliera partecipando alla lotta armata contro la Dittatura militare brasiliana (1964-1985) in organizzazioni come il \"COLINA\" (Comando de Liberta\u00e7\u00e3o Nacional) e la \"VAR Palmares\" (Vanguarda Armada Revolucion\u00e1ria Palmares). Trascorse quasi tre anni in prigione tra il 1970 e il 1972.\nRicostru\u00ec la sua vita nel Rio Grande del Sud, dove, insieme con Carlos Ara\u00fajo, suo compagno per pi\u00f9 di trent'anni, contribu\u00ec alla fondazione del Partito Democratico Laburista (PDT) e partecip\u00f2 attivamente a diverse campagne elettorali. Ricopr\u00ec l'incarico di segretaria municipale della Fazenda di Porto Alegre nel governo di Alceu Collares e pi\u00f9 tardi fu segretaria statale per le miniere e per l'energia nei governi di Alceu Collares e di Ol\u00edvio Dutra; mentre rivestiva questo ruolo si avvicin\u00f2 al Partito dei Lavoratori (PT) nel 2001.\nPartecip\u00f2 al gruppo di lavoro che stese il programma per il settore energetico della campagna elettorale di Luiz In\u00e1cio Lula da Silva alla presidenza della Repubblica nel 2002; Lula la nomin\u00f2 ministro della \"Casa Civil\", una sorta di ministro dell'Interno con funzioni di sottosegretario alla presidenza del consiglio. La rivista brasiliana \"\u00c9poca\" la mise sulla lista delle donne brasiliane pi\u00f9 influenti nel 2009.\nFu eletta Presidente del Brasile nel 2010, prima donna a ricoprire tale ruolo. Riconfermata dopo aver vinto al ballottaggio delle elezioni generali del 2014, il 12 maggio 2016 il Senato, con 55 voti contro 22, ha sancito la sospensione dalla carica di Presidente della Rousseff (prevista dalla Costituzione brasiliana fino a 180 giorni). Le funzioni di presidente sono state quindi assunte dal vice, Michel Temer. Il 31 agosto 2016 il Senato decreta la destituzione della Rousseff, alla quale succede come presidente lo stesso Temer.\nBiografia.\nInfanzia e adolescenza.\nDilma Rousseff \u00e8 figlia dell'avvocato e imprenditore bulgaro naturalizzato brasiliano Pedro Rousseff (in bulgaro \u041f\u0435\u0442\u044a\u0440 \u0420\u0443\u0441\u0435\u0432, \"Pet\u0103r Rusev\") e della maestra elementare Dilma Jane Silva. Suo padre, parente lontano dello scrittore Ran Bosilek e in stretti rapporti di amicizia con la poetessa bulgara Elisaveta Bagrjana, aveva militato nel Partito comunista bulgaro; giunto in Brasile alla fine degli anni trenta, gi\u00e0 vedovo (avendo lasciato un figlio nella sua terra natale, Luben, morto nel 2007), si spost\u00f2 poi a Buenos Aires e anni dopo torn\u00f2 in Brasile e si stabil\u00ec a S\u00e3o Paulo, dove fece fortuna. In un viaggio a Uberaba conobbe Dilma Jane Silva, insegnante di vent'anni, cresciuta nell'interno dello Stato di Minas Gerais. Dall'unione nacquero tre figli: Igor, Dilma Vana e Zana L\u00facia (morta nel 1976).\nPedro Roussef lavor\u00f2 per l'impresa siderurgica Mannesmann e, contemporaneamente, si dedic\u00f2 a vari investimenti immobiliari. I figli, cresciuti in una grande casa, ricevettero una formazione classica, studiando pianoforte e francese. Vinta l'iniziale resistenza della societ\u00e0 locale nei confronti degli stranieri, la famiglia cominci\u00f2 a frequentare scuole e club esclusivi. Incentivata dal padre, la brasil-bulgara matur\u00f2 ben presto una grande passione per la lettura. Pedro Rousseff mor\u00ec nel 1962 e lasci\u00f2 in eredit\u00e0 15 immobili di valore.\nDal 1952 al 1954 la Roussef frequent\u00f2 la scuola materna (\"pr\u00e9-escola\") nel collegio Isabela Hendrix e dal 1955 frequent\u00f2 la scuola elementare (\"ensino fundamental\") nel collegio Nossa Senhora de Sion, a Belo Horizonte. Nel 1964, fu ammessa nel \"Col\u00e9gio Estadual Central\" (l'attuale \"Escola Estadual Governador Milton Campos\"), dove svolse studi classici. In questa scuola pubblica entr\u00f2 in contatto con un movimento studentesco molto attivo. Fu proprio in questi anni che Dilma Roussef si form\u00f2 politicamente, cominciando a sviluppare posizioni di resistenza alla dittatura militare che aveva soppresso i diritti costituzionali Nello stesso 1964, entr\u00f2 nell'organizzazione politica POLOP (\"Pol\u00edtica Oper\u00e1ria\"), fondata nel 1961 da una costola del Partito Socialista Brasiliano; qui milit\u00f2 con Jos\u00e9 An\u00edbal.\nI militanti dell'organizzazione si divisero ben presto riguardo ai metodi da utilizzare per l'instaurazione del socialismo: mentre alcuni sostenevano la battaglia per la convocazione di un'assemblea costituente, altri preferivano la lotta armata. Lei scelse il secondo gruppo, che diede origine al COLINA, comando di liberazione nazionale (\"Comando de Liberta\u00e7\u00e3o Nacional\"). Per Apolo Heringer, che guid\u00f2 il COLINA nel 1968 e era stato insegnante della futura presidentessa di Belo Horizonte nella scuola secondaria, la giovane scelse la lotta armata dopo aver letto il libro \"Revolu\u00e7\u00e3o na Revolu\u00e7\u00e3o\" (\"Rivoluzione nella rivoluzione\"), di R\u00e9gis Debray, un francese che si era trasferito a Cuba ed era diventato amico di Fidel Castro. Secondo Heringer, \"Il libro incendi\u00f2 tutto il mondo, compresa Dilma\".\nFu in quest'epoca che conobbe Cl\u00e1udio Galeno Linhares, anch'egli sostenitore della lotta armata. Galeno, entrato nel POLOP nel 1962, aveva prestato servizio nell'esercito, aveva partecipato al golpe militare del 1964, partecipando alla sollevazione dei marinai, ed era stato arrestato sulla Ilha das Cobras, nei pressi di Rio de Janeiro. La Rousseff e Galeno si sposarono nel 1967 dopo un anno di fidanzamento.\nAttivit\u00e0 politica nel Comitato di Liberazione Nazionale.\nSecondo compagni di militanza, Dilma Rousseff aveva delle grandi doti di leader, tanto da riuscire a imporsi in un contesto prevalentemente maschile, abituandosi cos\u00ec al comando. Non avrebbe partecipato direttamente ad azioni armate, ma si sarebbe distinta per la sua azione politica, gestendo i contatti con i sindacati, dando lezioni di marxismo e impegnandosi per il giornale \"O Piquete\". Ci\u00f2 nonostante impar\u00f2 anche a usare le armi e ad affrontare scontri con la polizia. All'inizio del 1969 il CoLiNa nello Stato di Minas Gerais contava poche decine di militanti, disponeva anche di poco denaro e di poche armi. La sua azione si era ridotta ad assalti a banche, furti di auto e due attentati con bomba che non fecero vittime. Il 14 gennaio, dopo l'arresto di alcuni militanti in seguito a un assalto a una banca, altri si riunirono per discutere di come liberarli.\nAll'alba, con un \"blitz\" della polizia, i militanti furono sorpresi nella casa in cui si trovavano e reagirono a colpi di mitragliatrice, uccidendo due poliziotti e ferendone un terzo. La giovane e Galeno si nascosero per non essere arrestati, dormendo ogni notte in un luogo differente. Restarono ancora alcune settimane a Belo Horizonte con l'idea di riorganizzare ci\u00f2 che restava del gruppo. Per ordine del gruppo, la coppia si spost\u00f2 a Rio de Janeiro. Ella aveva 21 anni e stava terminando il secondo anno di Economia.. A Rio si trovavano molti militanti dell'organizzazione, provenienti dallo Stato di Minas Gerais (compreso Fernando Pimentel); La Roussef e Galeno restarono per un periodo in casa di una zia di Dilma, che pensava che la coppia fosse in ferie.\nPi\u00f9 tardi si spostarono in un piccolo hotel e poi in un appartamento, finch\u00e9 Galeno fu inviato dall'organizzazione a Porto Alegre. Ella rest\u00f2 a Rio, dove continuava a collaborare con l'organizzazione, partecipando a riunioni e trasportando armi e denaro. In queste riunioni, conobbe l'avvocato Carlos Franklin Paix\u00e3o de Ara\u00fajo, originario dello Stato di Rio Grande do Sul, che all'epoca aveva 31 anni; s'innamor\u00f2 di lui e con lui vivr\u00e0 per quasi trent'anni. Ara\u00fajo era il capo della minoranza del Partito Comunista Brasiliano (PCB, conosciuto anche come \"o Partid\u00e3o\"). La separazione della Rousseff da Galeno fu pacifica. Come afferm\u00f2 Galeno, \"in quella situazione difficile, noi non avevamo nessuna prospettiva per essere una coppia normale.\"\nAra\u00fajo era figlio di un rinomato avvocato del lavoro e aveva cominciato molto presto a militare nel PCB. Aveva viaggiato per l'America Latina (conoscendo tra l'altro Fidel Castro e Che Guevara) ed era gi\u00e0 stato arrestato una volta nel 1964. Nel 1968 entr\u00f2 nella lotta armata. Nel 1969, cominci\u00f2 a occuparsi della fusione del suo gruppo con il COLINA e la \"Vanguarda Popular Revolucion\u00e1ria\", guidata da Carlos Lamarca. Dilma Rousseff partecip\u00f2 ad alcune riunioni sulla fusione, che fu formalizzata in due conferenze a Mongagu\u00e1 e dette origine a Vanguarda Armada Revolucion\u00e1ria Palmares (VAR Palmares).\nNella VAR Palmares.\nCarlos Ara\u00fajo divent\u00f2 uno dei sei dirigenti della VAR Palmares, che si autodefiniva \"una organizzazione pol\u00edtico-militare di carattere partitico, marxista-leninista, che si propone di prendere il potere e costruire il socialismo\".\nUsando vari nomi in codice, come Estela, Lu\u00edsa, Maria L\u00facia, Marina, Patr\u00edcia e Wanda, partecip\u00f2 convintamente all'attivit\u00e0 dell'organizzazione, guadagnandosi il soprannome di \"Giovanna d'Arco della sovversione\" (in portoghese \"Joana d'Arc da subvers\u00e3o\"); in questi anni lei avrebbe guidato molti scioperi e assalti a banche. La Roussef ha sempre ironizzato sulla similitudine, dichiarando che le sono state sempre attribuite molte azioni, di cui lei per\u00f2 non si ricorda assolutamente.\nSecondo l'ex militante Darcy Rodrigues, che fu il braccio destro di Carlos Lamarca, Dilma faceva da tramite tra il comando nazionale e quelli regionali. Secondo la rivista \"Revista Veja\", essa sarebbe stata l'organizzatrice, a quei tempi, del furto di una cassaforte appartenente all'ex governatore di San Paolo Ademar de Barros (considerato dagli esponenti della guerriglia un simbolo di corruzione) il 18 giugno 1969, nella citt\u00e0 di Rio de Janeiro; dalla cassaforte furono sottratti 2,5 milioni di dollari..\nA parere di Carlos Minc, che le fu collega nell'organizzazione clandestina VAR Palmares ed era tra i militanti che invasero la casa della presunta amante dell'ex governatore, la Rousseff non partecip\u00f2 a quell'azione e la versione secondo la quale la donna sarebbe stata la leader di quella organizzazione non sarebbe rispondente a verit\u00e0; Minc sostiene infatti che la Rousseff era una semplice militante senza nessun ruolo di spicco. In almeno tre occasioni, lei stessa ha negato di avere partecipato all'evento. Testimonianze e relazioni della polizia riportano che il ruolo di Dilma sarebbe consistito nell'amministrazione del denaro, nel pagamento del salario ai militanti e nell'acquisto di un'auto Fusca. LA VAR Palmares avrebbe pianificato nel 1969 anche il sequestro di Delfim Neto, simbolo economico e all'epoca il civile pi\u00f9 potente del governo federale. Il sequestro, che avrebbe dovuto essere messo in atto nel dicembre dello stesso anno, era gi\u00e0 stato raccontato nel 1981 dal libro \"Os Carbon\u00e1rios\" di Alfredo Sirkis. Antonio Roberto Espinosa, ex comandante della Vanguarda Popular Revolucion\u00e1ria e della VAR Palmares, ha ammesso di aver coordinato il piano, che cinque membri della cupola dell'organizzazione ne sarebbero stati a conoscenza, Dilma tra questi. Il sequestro non sarebbe stato poi realizzato perch\u00e9 i membri del gruppo cominciarono a essere arrestati la settimana precedente. Dilma nega fermamente di essere stata a conoscenza del piano..\nNonostante disponesse di una grande quantit\u00e0 di denaro, l'organizzazione non riusc\u00ec a mantenere la sua unit\u00e0. In un congresso a Teres\u00f3polis, tra agosto e settembre del 1969, si consum\u00f2 una spaccatura tra i militaristi, sostenitori della lotta armata, e i \"basisti\", che sostenevano l'idea di un lavoro di massa: mentre i primi si riunirono nella VPR militarista, sotto la guida di Lamarca, Dilma entr\u00f2 nell'altro gruppo, la VAR Palmares \"basista\". Dopo la scissione, Dilma fu inviata a San Paolo, dove fu incaricata di tenere al sicuro le armi di pertinenza del gruppo. Insieme con un'amica (Maria Celeste Martins, diventata successivamente sua collaboratrice al ministero della Casa Civile), la Rousseff si trasfer\u00ec in una modesta pensione nella zona est di San Paolo, con un bagno collettivo, nascondendo il suo arsenale sotto il letto.\nIn prigione.\nJos\u00e9 Olavo Leite Ribeiro, che si incontrava tre volte alla settimana con Dilma, fu arrestato. Dopo un giorno di tortura, rivel\u00f2 il luogo dove si incontrava con un altro militante, in un bar della Rua Augusta a San Paolo. Il 16 gennaio 1970, essendo stato obbligato a recarsi in quel luogo in compagnia di poliziotti in incognito, fu indirettamente responsabile della cattura di un collega; quando Ribeiro e i poliziotti si preparavano a lasciare il locale, arriv\u00f2, inaspettata, la Roussef. Sospettando che qualcosa non stesse andando per il verso giusto, ella prov\u00f2 a uscire dal locale senza essere notata. I poliziotti l'avvicinarono e, trovatala armata, l'arrestarono.\nFu portata a \"Opera\u00e7\u00e3o Bandeirante\" (Oban), il centro di tortura istituito dalla dittatura militare, nello stesso luogo in cui, cinque anni pi\u00f9 tardi, Vladimir Herzog avrebbe perso la vita.\nLa Roussef sarebbe stata torturata per ventidue giorni con percosse, pau de arara ed elettroshock: nell'ambiente militare qualcuno ha ironizzato su ci\u00f2 che la Rousseff ha raccontato di questa esperienza, mettendone in dubbio la veridicit\u00e0, in particolare si \u00e8 molto discusso sulla possibilit\u00e0 di sopravvivenza di una persona dopo ventidue giorni di tortura. Dilma, una volta uscita di prigione, denunci\u00f2 apertamente le torture alle quali era stata sottoposta, indicando i nomi dei militari che ne furono autori, come il capitano dell'esercito Benoni de Arruda Albernaz. Nonostante avesse rivelato i nomi di alcuni militanti, riusc\u00ec a proteggere Carlos Ara\u00fajo e la sua aiutante nella raccolta delle armi, Maria Celeste Martins.\nDurante tutto il tempo in cui la futura presidentessa fu in carcere, Ara\u00fajo ebbe una breve storia con l'attrice e simpatizzante dell'organizzazione Bete Mendes. Egli stesso fu poi arrestato il 12 agosto 1970 e la incontr\u00f2 in varie occasioni. Entrambi restarono alcuni mesi nel pres\u00eddio Tiradentes di San Paolo, furono autorizzati anche a incontri intimi e si riconciliarono, programmando di ricominciare la loro vita coniugale una volta usciti di prigione. Dilma fu condannata in prima istanza a sei anni di reclusione. Ne erano gi\u00e0 trascorsi tre, quando il Tribunale Militare Superiore ridusse la sua pena a due anni e un mese. Nondimeno la Rousseff fu privata per diciotto anni dei suoi diritti politici.\nTrasferimento a Porto Alegre.\nDilma usc\u00ec dal Pres\u00ecdio Tiradentes alla fine del 1972, pi\u00f9 magra di dieci chili e con una disfunzione alla tiroide.. Era stata condannata in alcuni processi e assolta in altri. Pass\u00f2 un periodo con la sua famiglia in Minas Gerais per rimettersi in salute, rest\u00f2 un po' di tempo con una zia a San Paolo e successivamente si trasfer\u00ec a Porto Alegre, dove Carlos Ara\u00fajo stava scontando gli ultimi mesi della sua pena. Visse nella casa dei suoceri, dalla quale si vedeva l'istituto penitenziario in cui era rinchiuso Ara\u00fajo.\nDilma andava spesso a trovarlo, portandogli giornali e libri politici, camuffati da romanzi. Dismesso il carcere \"Pres\u00eddio da ilha das Pedras Brancas\", Ara\u00fajo scont\u00f2 il resto della pena nel Pres\u00ecdio Central.\nDopo la morte di Afr\u00e2nio Ara\u00fajo, celebre avvocato e padre di Carlos, avvenuta nel giugno del 1974, amici giuristi s'impegnarono per liberare Carlos dalla prigione; Ara\u00fajo fu cos\u00ec liberato una settimana dopo. Punita per sovversione in ottemperanza al Decreto legge n. 477 del 26 febbraio 1969, nel 1973 fu espulsa definitivamente dall'Universit\u00e0 Federale di Minas Gerais, dove non le sarebbe stato pi\u00f9 permesso di riprendere gli studi. Dilma Roussef si iscrisse quindi al corso di laurea in Scienze economiche presso l'Universit\u00e0 Federale di Rio Grande do Sul. Si laure\u00f2 nel 1977, senza partecipare ai movimenti studenteschi degli anni precedenti. Nel 1976, in marzo, nacque la sua unica figlia, Paula Rousseff Ara\u00fajo.\nLa sua prima attivit\u00e0 remunerata dopo essere uscita dalla prigione fu quella di stagista nella Fondazione di Economia e Statistica (\"Funda\u00e7\u00e3o de Economia e Estat\u00edstica \u2013 FEE\"), istituzione legata al governo di Rio Grande do Sul. La militanza politica di Dilma, questa volta dentro la legalit\u00e0, ricominci\u00f2 nell'Istituto di Studi Politici e Sociali (\"Instituto de Estudos Pol\u00edticos e Sociais\", IEPES), vicino all'unico partito di opposizione legalizzato, il Movimento Democr\u00e1tico Brasileiro (MDB). Pur non essendo scritta al partito, ella organizzava dibattiti nell'istituto, che ospitava conferenze di intellettuali del calibro di Francisco de Oliveira, Fernando Henrique Cardoso e Francisco Weffort.\nNel 1976, Ara\u00fajo e Dilma parteciparono attivamente alla campagna per l'elezione a consigliere comunale (\"Vereador\") di Gl\u00eanio Peres nelle liste del MDB. Nel novembre del 1977, il nome di Dilma Rousseff fu pubblicato nel giornale \"O Estado de S. Paulo\" in una lista di 97 sovversivi infiltrati nella macchina pubblica. Il rapporto era stato stilato dal Ministro dell'Esercito dimissionario, S\u00edlvio Frota. Dilma, indicata come militante dell'organizzazione VAR Palmares e del COLINA e \"amante del sovversivo\" Carlos Ara\u00fajo, fu allontanata dalla Fondazione di Economia e Statistica.\nNel 1978 Dilma si iscrisse all'Universit\u00e0 statale di Campinas, con l'intenzione di frequentare una laurea magistrale (\"mestrado\"). In questo stesso periodo partecipava a un gruppo di discussione a San Paolo con altri ex-militanti della VAR Palmares, tra i quali Rui Falc\u00e3o, Antonio Roberto Espinosa, suo compagno di prigione e, occasionalmente, lo stesso Carlos Ara\u00fajo. Riunendosi una volta ogni tre mesi, il gruppo fu attivo per circa due anni, leggendo opere di Marx, Poulantzas e Althusser, discutendo su quale fosse il momento migliore di tornare alla politica attiva. Dilma ha pi\u00f9 volte dichiarato di non aver concluso il suo corso di laurea magistrale e di aver interrotto gli studi prima della tesi; l'Universit\u00e0 ha smentito questa versione, dichiarando che Dilma non si sarebbe mai immatricolata per il corso di laurea magistrale.\nCarriera politica.\nCon la fine della dittatura militare, ella collabor\u00f2 insieme con Carlos Ara\u00fajo all'impegno di Leonel Brizola per la rifondazione del Partito Laburista Brasiliano (PTB), che fu rifondato con il nome di Partito Democratico Laburista (PDT). Ara\u00fajo fu eletto deputato statale nel 1982, 1986 e 1990. Fu candidato due volte anche alla carica di sindaco di Porto Alegre, perdendo contro Ol\u00edvio Dutra del Partito dos Trabalhadores nel 1988 e contro Tarso Genro, nel 1992.\nSegretaria Municipale della Fazenda.\nAra\u00fajo e Dilma Roussef s'impegnarono convintamente nella campagna per l'elezione di Alceu Collares a sindaco di Porto Alegre nel 1985: nella loro casa fu preparata gran parte della campagna e del programma di governo. Eletto sindaco, Collares nomin\u00f2 la Roussef titolare della Segreteria Municipale della Fazenda, una sorta di assessorato all'economia. la neo-politica dette un contributo fondamentale alla campagna elettorale di Aldo Pinto per la presidenza dello Stato di Rio Grande do Sul nel 1986.\nRest\u00f2 alla guida della Segreteria della Fazenda fino al 1988, quando si ritir\u00f2 per dedicarsi alla campagna di Ara\u00fajo per le elezioni comunali di Porto Alegre; fu sostituita da Pol\u00edbio Braga. Nel 1989 ella fu nominata direttore generale del Consiglio Comunale di Porto Allegre, ma fu sollevata dall'incarico dal presidente della stessa istituzione, Valdir Fraga per la sua scarsa puntualit\u00e0 nell'arrivare al lavoro.\nSegretaria Statale per l'Energia, le Miniere e le Comunicazioni.\nNel 1990, Alceu Collares fu eletto governatore dello Stato di Rio Grande do Sul e indic\u00f2 la per la presidenza della Fondazione di Economia e Statistica, di cui la Rousseff era stata stagista negli anni settanta. Rest\u00f2 l\u00ec fino alla fine del 1993, quando fu nominata Segretaria statale per l'Energia, le Miniere e le Comunicazioni, sostenuta da Carlos Ara\u00fajo e dal suo gruppo politico. Ricopr\u00ec tale incarico fino alla fine del 1994, anno in cui termin\u00f2 la sua relazione con Ara\u00fajo. Riconciliatisi, la Rousseff e Ara\u00fajo restarono insieme fino al 2000, quando si separarono definitivamente.\nNel 1995, concluso il mandato di Alceu Collares, la segretaria per l'Energia si ritir\u00f2 da incarichi politici e torn\u00f2 alla Fondazione di Economia e Statistica, dove pubblic\u00f2 la rivista \"Indicadores Econ\u00f4micos\". Fu in questo lasso di tempo che si immatricol\u00f2 ufficialmente per un corso di dottorato presso l'Universit\u00e0 di Campinas. Nel 1998, il politico del PT Ol\u00edvio Dutra vinse le elezioni per il governo dello Stato di Rio Grande do Sul con l'appoggio del PDT al secondo turno e Dilma Roussef torn\u00f2 a ricoprire la carica di Segretaria per le Miniere e l'Energia.\nDurante la sua gestione della Segreteria delle Miniere e dell'Energia nel governo Dutra, la copertura elettrica aument\u00f2 del 46%, grazie a un programma di opere di emergenza, a cui parteciparono imprese statali e private. Nel gennaio 1999, Dilma Roussef si rec\u00f2 a Brasilia per sollecitare l'attenzione delle autorit\u00e0 competenti riguardo all'urgenza di effettuare investimenti nella generazione di energia, al fine di evitare il rischio di black out in tutto il paese. Nel 2000, in seguito a contrasti con i vertici del PDT, la Roussef sostenne la candidatura di Tarso Genro a sindaco di Porto Alegre e, uscita dal PDT, entr\u00f2 ufficialmente nel PT.\nMinistro per le Miniere e l'Energia.\nLe questioni relative al settore delle miniere e dell'energia nella piattaforma programmatica del candidato Lula furono discusse in riunioni coordinate dal fisico e ingegnere nucleare Luiz Pinguelli Rosa. Dilma Rousseff fu invitata da Pinguelli a partecipare al gruppo nel giugno del 2001; qui si distinse per la sua buona conoscenza del settore. Per tutti, nel gruppo, era scontato che Pinguelli sarebbe stato il Ministro delle Miniere e dell'Energia in caso di vittoria di Lula alle elezioni del 2002.\nFu grande la sorpresa quando Lula, una volta eletto, scelse la nativa di Belo Horizonte per quel ruolo. Lula dichiar\u00f2: \"\"Nel 2002 arriva una compagna con un piccolo computer portatile in mano. Cominciamo a discutere e subito mi resi conto che lei aveva una marcia in pi\u00f9 rispetto agli altri che erano l\u00ec con lei, perch\u00e9 lei portava con s\u00e9 la pratica dell'esperienza come Segretaria per le Miniere e per l'Energia di Rio Grande do Sul. Per questo pensai subito: credo di aver gi\u00e0 trovato qui un mio ministro.\"\nIl suo lavoro al ministero fu caratterizzato dal rispetto degli impegni presi da chi l'aveva preceduta, dall'introduzione di un modello elettrico meno concentrato nelle mani dello Stato, al contrario di quello che avrebbero voluto Luiz Pinguelli Rosa e Ildo Sauer. Per quanto riguarda il libero mercato dell'energia, ella lo mantenne e lo ampli\u00f2. Convinta della necessit\u00e0 di investimenti urgenti nel campo dell'energia elettrica per evitare il rischio di un black out gi\u00e0 nel 2009, Dilma Roussef trov\u00f2 una strenua avversaria nel ministro dell'ambiente, Marina Silva, preoccupata per l'impatto ambientale di molte opere proposte dalla Rousseff.\nJos\u00e8 Dirceu, all'epoca ministro capo della Casa Civile, una sorta di ministro dell'interno con poteri di sottosegretario alla Presidenza del Consiglio, dovette dar vita a un'\u00e9quipe di collaboratori che mediassero tra le posizioni dei due ministri per tentare di risolvere le molte dispute. Amico di Lula, Pinguelli fu nominato presidente della Eletrobr\u00e1s, (azienda fornitrice di energia elettrica che coordina l'attivit\u00e0 di tutte le imprese private brasiliane del settore) ed ebbe, durante il suo mandato, significative divergenze con la ministra Dilma Rousseff, arrivando a mettere il suo incarico a disposizione di Lula e poi a lasciare il governo.\nMauricio Tolmasquim, che aveva una visione del settore pi\u00f9 vicina a quella di Dilma Rousseff, fu proposto da quest'ultima come sottosegretario esecutivo del ministero. Tolmasquim dichiar\u00f2 che, man mano che la Rousseff e il suo sottosegretario cominciavano a conoscersi meglio, la politica fu protagonista di feroci scenate contro lo stesso Tolmasquim: \"\u00c8 il suo modo di fare. Non \u00e8 niente di personale. E nel giro di cinque minuti torna tutto tranquillo\"\u201d. Anche Ildo Sauer ebbe vari dissensi con il ministro, che avrebbe respinto le idee di Sauer in materia di statalizzazione, tanto che fu necessario l'intervento diretto dello stesso Lula.\nSecondo Luciano Zica, ex deputato federale, che si trov\u00f2 spesso a dissentire con Dilma riguardo a questioni inerenti al problema dell'energia elettrica, \"Dilma \u00e8 la persona pi\u00f9 democratica del mondo, a patto che si concordi al 100% con lei\".\nLuz Para Todos.\nDilma Rousseff propose di accelerare l'obiettivo dell'universalizzazione dell'accesso all'energia elettrica, la cui scadenza era prevista per l'anno 2015, impegnandosi affinch\u00e9 1,4 milioni di case rurali fossero raggiunte dall'energia elettrica nel 2006.\nNel governo precedente era stato lanciato il programma \"Luce nel campo\" (in portoghese \"Luz no Campo\"), con l'obiettivo di incentivare l'agrobusiness. Meta prevista da quel programma era raggiungere un milione di famiglie, ma fino all'inizio del 2003 solo poco pi\u00f9 della met\u00e0 risultavano effettivamente raggiunte. Secondo lei, tale programma aveva ottenuto risultati solo negli stati nei quali i governi locali avevano sostenuto la popolazione e propose un programma alternativo, finanziato dal governo.. Il finanziamento, inoltre, doveva essere destinato al consumatore finale, non alle imprese.\nIl programma fu lanciato nel novembre 2003 con il nome \"Luz Para Todos\" (\"Luce per tutti\") e mise al centro le regioni a basso indice di sviluppo umano e le famiglie a basso reddito. Obiettivo del programma era raggiungere entro il 2008 due milioni di famiglie. Nell'aprile 2008 il governo aggiorn\u00f2 il programma, prevedendo, entro il 2010, di beneficiare ancora 1,17 milioni di famiglie. Nell'ottobre del 2008, la politica dovette riconoscere che il governo non sarebbe riuscito a raggiungere la meta in tempo, visto che restavano ancora 100.000 famiglie per l'anno 2009.\nMinistro-Capo della Casa Civile.\nCome ministro per le miniere e l'energia, Dilma Rousseff aveva l'appoggio di due dei principali ministri del governo Lula: Antonio Palocci e Jos\u00e9 Dirceu. Quando Dirceu lasci\u00f2 il governo a causa del cosiddetto scandalo del mensal\u00e3o, Lula sorprese tutti scegliendo Dilma per la guida della Casa civil, organo direttamente dipendente dal capo del governo, preposto alla coordinazione dell'azione di governo e degli altri ministeri.\nFranklin Martins, ex guerrigliero come la Roussef che divent\u00f2 ministro, afferm\u00f2 che Lula era stato favorevolmente impressionato dalla gestione del ministero delle miniere e dell'energia da parte sua, che aveva evitato un altro black out. Inoltre lo stesso Lula avrebbe evitato una disputa tra Palocci e Dirceu per la sua successione, dal momento che la Rousssef non aveva questa ambizione ed era nuova del partito. La politica rivel\u00f2 a Gilberto Carvalho che l'indicazione del suo nome per la Casa Civil fu una sorpresa di gran lunga superiore a quella provata quando fu nominata al ministero delle miniere e dell'energia.\nIl Consolato statunitense a San Paolo indirizz\u00f2 al Dipartimento di Stato, poco dopo la nomina della ministra alla Casa Civil, un dossier in cui veniva tracciato un profilo dettagliato della ministro e in cui si parlava diffusamente del suo passato di guerrigliera, dei suoi gusti e delle sue abitudini personali, delle sue caratteristiche professionali, descrivendo la Rousseff come tecnica di prestigio, attenta ai dettagli, con fama di workaholica e con grande capacit\u00e0 di ascoltare, ma con mancanza di tatto politico.\nCaso Varig.\nNel giugno del 2008 Denise Abreu, ex direttrice dell'Agenzia nazionale dell'Aviazione Civile brasiliana, afferm\u00f2 durante un'intervista al giornale \"O Estado de S. Paulo\", che la Casa Civil avrebbe favorito la vendita della compagnia aerea VarigLog, specializzata nel trasporto di merci, e della compagnia Varig al fondo nord americano Matlin Patterson e ai tre soci brasiliani..\nLa Abreu, che lasci\u00f2 l'incarico nell'agosto del 2007, rivel\u00f2 di aver ricevuto pressioni dalla ministra Rousseff e dalla segretaria esecutiva della Casa Civil, Erenice Guerra, affinch\u00e9 prendesse una decisione favorevole alla vendita della VarigLog e della Varig. A suo dire la Rousseff scoraggi\u00f2 il suo proposito di chiedere documenti che comprovassero la capacit\u00e0 finanziaria dei tre soci (Marco Ant\u00f4nio Audi, Lu\u00eds Eduardo Gallo e Marcos Haftel) per comprare l'impresa, dal momento che la legge proibisce a stranieri di possedere pi\u00f9 del 20% del capitale delle compagnie aeree. Dilma respinse le accuse e Denise Abreu non present\u00f2 nessun documento e nessuna prova che le sostenessero.\nCandidata alle elezioni presidenziali del 2010.\nNell'aprile del 2007 la brasil-bulgara era gi\u00e0 stata indicata come possibile candidata alla presidenza della repubblica. Il mese seguente Dilma afferm\u00f2 che si trattava di una simpatica idea. Nell'ottobre dello stesso anno, giornali stranieri come l'argentino La Naci\u00f3n o lo spagnolo El Pa\u00eds la indicavano gi\u00e0 tra i papabili alla successione di Lula. Lo stesso Lula, per testare il suo potenziale come candidata, fu regista di un'operazione di sovraesposizione della Rousseff.\nNell'aprile del 2008 l'\"Economist\" sostenne che una candidatura di Dilma non sembrava ancora fattibile, essendo la Rousseff ancora poco conosciuta, nonostante fosse il ministro pi\u00f9 potente di Lula. Nel dicembre Lula disse di non aver mai parlato con Dilma Rousseff di una sua possibile candidatura alle elezioni presidenziali del 2010, affermando di aver solo suggerito l'idea..\nNell'ottobre del 2009 la Roussef e Lula furono accusati dall'opposizione di stare facendo propaganda elettorale prima dell'avvio della campagna.\nPresunto dossier.\nSecondo un \"reportage\" del giornale Folha de S. Paulo, si sarebbe tenuto un incontro tra i coordinatori della campagna elettorale di Dilma Rousseff per la creazione di un \"dossier\" contro il politico Jos\u00e9 Serra, anch'egli candidato alla presidenza della repubblica.\nIl fatto fu denunciato alla stampa dall'avvocato On\u00e9zimo das Gra\u00e7as Sousa, dipendente in pensione del Dipartimento di Polizia Federale, il quale afferm\u00f2, nel corso di una dichiarazione rilasciata il 17 giugno 2010 di fronte alla Commissione parlamentare di controllo sui Servizi segreti, di essere stato minacciato di morte per aver rivelato il piano.\nIn un articolo pubblicato il 19 giugno 2010, la \"Folha de S. Paulo\" rivel\u00f2 che informazioni della dichiarazione dei redditi del presidente del Partito della Social Democrazia Brasiliana, Eduardo Jorge Caldas Pereira, provenienti dalla banca dati della Receita Federal, l'agenzia delle entrate brasiliana, erano state carpite da un gruppo di \"intelligence\" legato allo staff elettorale di Dilma Rousseff. Questi dati avrebbero dovuto far parte del presunto dossier. Due giorni dopo la pubblicazione del \"reportage\", la direzione nazionale del PT divulg\u00f2 una nota, nella quale negava qualunque coinvolgimento del partito nella vicenda.\nIl 13 luglio 2010, in una dichiarazione resa alla Commissione di Costituzione e Giustizia del Senato, dalla quale fu convocato per dare spiegazioni sul caso, il segretario della Receita Federal, Otac\u00edlio Cartaxo, conferm\u00f2 l'avvenuta violazione del sistema di accesso alla banca dati, ma si rifiut\u00f2 di rivelare i nomi dei responsabili, pur essendo l'assemblea a porte chiuse.. Il 21 luglio \u00e8 venuto fuori il nome di Antonia Aparecida Rodrigues dos Santos Neves Silva come possibile responsabile della violazione. La Rodrigues, consulente della Receita Federal, era stata sollevata dall'incarico che occupava in commissione il giorno 8 luglio, una settimana dopo le denunce della stampa e dopo che la Receita Federal aveva aperto le indagini. Per il fisco i dati furono consultati e stampati con la password della Rodrigues.\nLancio ufficiale e sostegno alla candidatura.\nLa sua candidatura \u00e8 stata ufficializzata il 13 giugno del 2010, durante la convenzione nazionale del Partito dei Lavoratori che si \u00e8 tenuta a Brasilia. Contemporaneamente, \u00e8 stato designato come suo vice il Presidente della Camera dei deputati Michel Temer.\nA sostegno della candidatura della Rousseff si \u00e8 formata, intorno al PT, una larga coalizione di partiti della sinistra, costituita dalle seguenti forze: il Partito del Movimento Democratico Brasiliano, il Partito Comunista del Brasile, il Partito Socialista Brasiliano, il Partito Repubblicano Brasiliano, il Partito della Repubblica, il Partito Sociale Cristiano, il Partito Laburista Cristiano, il Partito Laburista Nazionale e il Partito Democratico Laburista.\nSi sono inoltre espressi apertamente in favore suo figure di fama internazionale come l'attore portoricano Benicio Del Toro, Martine Aubry, primo segretario del Partito Socialista Francese, e il regista statunitense Oliver Stone, che ha registrato un messaggio in suo sostegno.\nReazioni in Bulgaria.\nDurante la campagna elettorale del 2010, la Bulgaria visse una vera e propria \"Febbre di Dilma\". Giornali, riviste e televisioni bulgare si occuparono diffusamente delle presidenziali brasiliane; molti giornalisti enfatizzarono la possibilit\u00e0 che una \"bulgara\" fosse eletta presidente dell'ottava potenza economica mondiale. Cos\u00ec come il Kenya festeggi\u00f2 l'elezione a presidente degli USA di Barack Obama, il cui padre era originario di quel paese, la Bulgaria volle celebrare la Roussef, il cui padre era bulgaro.\nLa Rousseff fu descritta dai media bulgari come una \"dama di ferro\", ossia una Margaret Thatcher brasiliana.\nSecondo Rumen Stoyanov, professore di letteratura all'Universit\u00e0 di Sofia, la Bulgaria soffrirebbe la mancanza di figure forti: \"Abbiamo bisogno di eroi. Siamo un popolo non numeroso, che sta diminuendo perch\u00e9 i bulgari non vogliono avere figli. Per questo \u00e8 importante che venga enfatizzato l'esempio positivo di una persona di origine bulgara, soprattutto fuori dal paese\"\nProgramma di governo.\nSecondo informazioni diffuse dal giornale \"O Estado de S. Paolo\", il programma di governo di Dilma Rousseff registrato presso il Tribunale Superiore Elettorale del Brasile (TSE) il 6 luglio 2010, una formalit\u00e0 richiesta dalla legislazione, ebbe due differenti versioni nel giro di poche ore: inizialmente il partito consegn\u00f2 un libretto di 19 pagine, tutte redatte dalla candidata, con temi controversi come il controllo dei media e l'aborto; qualche ora dopo fu inviata una seconda versione, depurata dai temi pi\u00f9 controversi\u00a0\u2013 definiti \"radicali\" da diversi periodici, come la \"Folha de S. Paulo\", il giornale \"O Globo\" e la rivista \"Veja\", firmata da avvocati procuratori del PT. Sempre secondo il giornale, tanto la candidata quanto il presidente del partito Jos\u00e9 Eduardo Dutra avrebbero firmato il testo del programma senza leggerne il contenuto.\nInterrogata, la Roussef rispose: \"Noi non concordiamo con la posizione espressa su temi come il controllo dei media e l'aborto.\" Tra i punti principali del programma con cui si present\u00f2 alle elezioni del 2010, occupava un posto importante, nel segno della continuit\u00e0 con il governo Lula, l'impegno per lo sradicamento della povert\u00e0 e la redristibuzione della ricchezza in un paese in forte crescita come il Brasile, gi\u00e0 diventato l'ottava potenza economica mondiale.\nSanzioni elettorali.\nDilma Roussef \u00e8 stata la prima candidata alla presidenza a essere multata per aver fatto propaganda illegale nelle elezioni del 2010. La prima sanzione, di cinquemila reais, fu decretata il 13 maggio 2010, dopo che il Tribunale Superiore Elettorale ebbe analizzato il programma di partito diffuso dal PT nel dicembre 2009, contenente propaganda in favore suo in anticipo rispetto all'inizio della campagna elettorale. La seconda infrazione ebbe luogo il 10 aprile 2010 nella sede del Sindacato dei metallurgici. La terza multa, anch'essa del valore di cinquemila reais, \u00e8 datata 8 luglio 2010. Il 13 luglio Nancy Andrighi, giudice del Tribunale Superiore Elettorale ha multato ancora una volta la candidata per un ammontare di seimila reais.\nVarie sanzioni furono poi decretate nelle settimane successive., per un totale di sette multe e 33.000 reais di debito con la giustizia.\nPresidente della Repubblica Federale del Brasile.\nSmentendo i pronostici della vigilia, che la davano vincente con un risultato superiore al 50%, al primo turno delle elezioni presidenziali, tenutosi il 3 ottobre 2010, Dilma Rousseff si ferm\u00f2 a 47.651.434 voti, pari al 46,91% del totale dei voti validi e dovette quindi affrontare al secondo turno il candidato socialdemocratico Jos\u00e9 Serra, governatore dello Stato di San Paolo.\nAl secondo turno delle presidenziali, tenutosi il 31 ottobre 2010, Dilma Rousseff fu eletta presidente del Brasile con 55.752.529 voti, pari al 56,05% del totale.\nElezioni presidenziali del 2014.\nIl 21 giugno 2014 dinanzi ai delegati del Partito dei Lavoratori Dilma Rousseff ufficializza la sua ricandidatura a Presidente della Repubblica Federale del Brasile alle elezioni presidenziali del 5 ottobre 2014. Alle Elezioni generali in Brasile del 2014 la Presidente Rousseff sfida A\u00e9cio Neves del Partito della Social Democrazia Brasiliana e Marina Silva del Partito Socialista Brasiliano. Il I turno si svolge il 5 ottobre 2014 dove la Rousseff ottiene il 41,6% dei voti contro il 33,55% di Neves, mentre Marina Silva (data come favorita per il ballottaggio alla vigilia delle elezioni) ottiene il 21,32%; quindi la Presidente uscente Rousseff e Neves si affrontano al II turno del 26 ottobre. Dilma Rousseff viene rieletta Presidente della Repubblica del Brasile per la seconda volta consecutiva grazie al 51,6% dei consensi contro il 48,3% di A\u00e9cio Neves.\nDestituzione.\nIl 3 dicembre 2015, la Camera dei Deputati ha intrapreso la procedura di messa in stato d'accusa della Rousseff, formalizzata con la votazione del 17 aprile 2016, 367 s\u00ec e 137 no, autorizzando il successivo passaggio al Senato, per l'accusa di aver truccato i dati sul deficit di bilancio annuale , due anni dopo, l'accusa \u00e8 risultata poi infondata.\nDopo mesi di incertezza politica e la perdita dell'appoggio di cruciali partiti alleati in Parlamento, il 12 maggio 2016 il Senato, 55 voti contro 22, ha sancito la sospensione dalla carica di Presidente di Dilma Rousseff (prevista dalla Costituzione brasiliana fino a 180 giorni). Le funzioni di presidente sono state quindi assunte dal vice, Michel Temer. Il 31 agosto successivo il Senato decreta la destituzione di Dilma Rousseff, alla quale succede come presidente lo stesso Temer.\nVita privata.\nIl primo marito di Dilma Rousseff fu il giornalista Cl\u00e1udio Galeno de Magalh\u00e3es Linhares. Alla fine degli anni settanta, ella si rifece un vita nel Rio Grande do Sul, scegliendo Porto Alegre per via del suo compagno di allora, l'ex guerrigliero ed ex deputato dello Stato di Rio Grande, Carlos Franklin Paix\u00e3o de Ara\u00fajo, con cui ebbe la sua unica figlia, Paula, nata il 27 marzo del 1976. Arrestato a San Paolo, Ara\u00fajo fu riportato nel suo Stato di origine per scontare la sua pena. Dilma lavor\u00f2 come insegnante in carcere per potere vedere Ara\u00fajo.\nCarlo Ara\u00fajo e Dilma Rousseff si separarono nel 1994, ma nel 1996 si riconciliarono e tornarono ad abitare insieme. Dopo pi\u00f9 di trenta anni di relazione, Dilma Rousseff e Carlo Ara\u00fajo divorziarono nel 2000. Durante la campagna elettorale per le presidenziali del 2010, la figlia Paula Rousseff de Ara\u00fajo, ebbe un figlio e rese Dilma Rousseff, nonna del suo primo nipote, Gabriel Rousseff Covolo, nato il 9 settembre a Porto Alegre.\nDilma Rousseff ha pi\u00f9 volte sostenuto di amare la storia e di essere molto interessata all'opera. All'inizio degli anni novanta si iscrisse al corso di teatro greco del drammaturgo Ivo Bender. La mitologia greca la ossession\u00f2 a tal punto che, ispirata dalla figura di Penelope, cominci\u00f2 a dedicarsi all'arte del ricamo.\nLa sua attrice preferita \u00e8 Fernanda Montenegro. Secondo quanto riportato dal suo sito internet, Dilma Rousseff sarebbe un'appassionata lettrice: suoi autori preferiti sarebbero Machado de Assis, Guimar\u00e3es Rosa, Cec\u00edlia Meireles e Ad\u00e9lia Prado.\nAi tempi del suo matrimonio con Cl\u00e1dio Galeno nel 1967, ella usava il cognome \"Linhares\". Anche dopo la separazione e il divorzio, avvenuto nel 1981, Dilma Rousseff continu\u00f2 a usare il cognome del primo marito fino al 1999, quando torn\u00f2 a usare il suo nome da ragazza: Dilma Vana Rousseff. In previsione della campagna elettorale del 2010, all'inizio del 2009 Dilma Rousseff si sarebbe sottoposta a un leggero lifting e avrebbe cambiato significativamente il suo aspetto estetico.\nTemperamento.\n, Dilma Rousseff \u00e8 accusata da parte della stampa di aver trattato in modo inurbano suoi colleghi ministri, particolarmente il ministro Paulo Bernardo, di fronte ai governatori Jos\u00e9 Serra e A\u00e9cio Neves. \u00c8 accusata inoltre di \"aver fatto piangere\" il presidente dell'azienda statale petrolifera Jos\u00e9 S\u00e9rgio Gabrielli, dopo una scenata al telefono. Secondo il giornale O Globo, il segretario esecutivo del Ministero dell'Integrazione Nazionale, Luiz Antonio Eira avrebbe rassegnato le sue dimissioni a causa di dissapori con Dilma Rousseff, dalla quale si sarebbe sentito umiliato.\nPolemiche sul titolo di studio.\nIl sito ufficiale della Casa Civil informava che Dilma Rousseff aveva conseguito una laurea magistrale in Economia presso l'Universit\u00e0 di Campinas ed era dottoranda in Economia monetaria e finanziaria presso la stessa Universit\u00e0. Nella \"Plataforma Lattes\", banca dati contenente i curricula dei ricercatori brasiliani e i dati relativi alle istituzioni del settore scientifico e tecnologico, Dilma Rousseff veniva indicata come laureata, con titolo di laurea magistrale (\"mestrado\"), conseguito nel 1979, e dottoranda in Scienze sociali applicate dal 1998. Secondo le informazioni dell'Universit\u00e0 di Campinas, Dilma consegu\u00ec tutti i crediti richiesti dal corso di studi, senza per\u00f2 discutere la tesi, cosicch\u00e9 non ottenne il titolo.\nLa Casa Civil riconobbe che l'informazione presente sul sito internet relativamente ai titoli di studio della Rousseff non era corretta, provvedendo a correggerla. L'ufficio stampa informa che Dilma Rousseff fu allieva del corso di laurea magistrale in Scienze economiche presso l'Universit\u00e0 di Campinas tra il marzo del 1978 e il luglio del 1983, conseguendo tutti i crediti formativi richiesti, ma senza arrivare a discutere la tesi, e che poi assunse la carica di Segretaria municipale della Fazenda di Porto Alegre. Neanche il dottorato sarebbe stato concluso, avendo Dilma assunto un altro incarico politico, la Segreteria delle Miniere, dell'Energia e delle Comunicazioni dello Stato di Rio Grande do Sul dal 1999 al 2002, per poi essere nominata ministro nel governo di Lula.\nCondizioni di salute.\nNell'aprile del 2009, la Roussef rivel\u00f2 che si stava sottoponendo a un trattamento contro un cancro al sistema linfatico (linfoma), che aveva scoperto durante un esame di routine, grazie a un nodulo all'ascella sinistra; il cancro era ancora in fase iniziale. Il trattamento comprendeva sessioni di chemioterapia. Si trattava della forma di cancro linfatico pi\u00f9 aggressivo, ma con una possibilit\u00e0 di guarigione del 90%..\nA maggio, fu ricoverata nell'Hospital S\u00edrio Liban\u00eas di San Paolo con forti dolori alle gambe e le fu diagnosticata una miopatia, infiammazione muscolare causata dai trattamenti contro il cancro. All'inizio di settembre dello stesso anno, rivel\u00f2 di aver concluso il trattamento di radioterapia, dichiarandosi guarita, come confermarono alla fine del mese anche i medici dello stesso ospedale. Si ras\u00f2 i capelli prima che questi cominciassero a cadere per la chemioterapia; per questo us\u00f2 per sette mesi una parrucca, fino al dicembre del 2009.\nAltre attivit\u00e0 professionali.\nTra il 1995 e il 1996, nel periodo di ritiro forzato dalla vita pubblica, Dilma Rousseff ebbe una breve esperienza da piccola imprenditrice.\nPosizioni politiche.\nDilma Rousseff si dichiara a favore della vita ed \u00e8 favorevole all'aborto solo in caso di gravidanze che mettano a rischio la vita della madre o che siano il risultato di uno stupro, casi nei quali la legislazione brasiliana attuale permette alle donne di interrompere la gravidanza. Le sue attuali posizioni sono state criticate da settori della Chiesa cattolica brasiliana e di altri gruppi religiosi, anche in considerazione del suo sostegno, dato in passato, alla legalizzazione dell'aborto.\nProprio questo cambio di posizione sull'aborto \u00e8 stato uno dei principali argomenti in campagna elettorale per l'avversario Jos\u00e8 Serra, cos\u00ec come per la rivista \"Veja\". Dilma Rousseff si oppone inoltre ai matrimonio omosessuale, ma appoggia le unioni civili tra persone dello stesso sesso. Secondo Rousseff, \"il matrimonio \u00e8 una questione religiosa. Io, come privata cittadina, non direi mai che cosa una religione debba fare o no.\" Per quanto riguarda le unioni civili tra persone dello stesso sesso, Dilma ha affermato che la base dei diritti civili deve essere riconosciuta legalmente.\nVenendo alle sue posizioni sulle droghe oggi illegali, Dilma Rousseff si oppone notoriamente a proposte che vadano in direzione di una loro legalizzazione. Di origine laburista e radicale, come antica militante del PDT, e nel ruolo attuale di esponente del Partito dei Lavoratori, un partito che si proclama social-democratico, Dilma Rousseff \u00e8 contro le privatizzazioni e il neoliberismo. Ci\u00f2 nonostante ha dichiarato di essere favorevole all'iniziativa privata per la costruzione di nuove strade, se questo fosse pi\u00f9 conveniente per lo Stato."}
{"id": "3098713", "revid": "104109699", "url": "https://it.wikipedia.org/wiki?curid=3098713", "title": "Parlate al portiere", "text": "Parlate al portiere \u00e8 una commedia in due atti di Eduardo De Filippo, scritta in collaborazione con la sorellastra Maria Scarpetta nel 1933. Venne messa in scena per la prima volta al Teatro Sannazaro di Napoli il 17 gennaio 1933 dalla compagnia teatrale \"Teatro umoristico i De Filippo\" e non \u00e8 mai stata pubblicata.\nTrama.\nPeppino \u00e8 il portiere di un abitato ed \u00e8 sposato con Concetta, donna ambiziosa al massimo della felicit\u00e0 per la figlia Nanninna, che ha lasciato il povero fidanzato Pascalino per Luigi, un giovanotto ricco. Peppino \u00e8 inizialmente contrario all'unione e accoglie la disperazione di Pascalino: messo alle strette dalla moglie, per\u00f2, invita a pranzo Luigi per la proposta di fidanzamento. Luigi arriva a casa di Peppino assieme allo zio Nicola, prendendo un taxi. A guidarlo \u00e8 Ciccillo, fratello di Nannina, con il quale Luigi aveva avuto un diverbio durante la corsa.\nIl pranzo si apre con i rozzi discorsi dei parenti di Peppino: Filomena, la bigotta zia tutta casa e chiesa e zio Vincenzo, \"ogliararo\" dai modi bruschi. All'arrivo di Ciccillo scoppia il putiferio con Luigi, assalito a ceffoni dal ragazzo: la situazione si complica quando il rag\u00f9 si rivela immangiabile a causa della pipa di Peppino, lasciata incidentalmente (o forse no) nella pentola del sugo.\nL'epilogo si ha quando una condomina, alla quale Concetta aveva fatto trafugare dalla cameriera una ricca tovaglia durante la sua assenza per far bella figura, irrompe nell'abitazione rovesciando il tavolo e riprendendosi le sue cose, scatenando le ire di Concetta che la prende per i capelli. Nicola si allontana dalla casa mentre Luigi, sconcertato, tenta di lasciare Nannina con molto tatto. La ragazza accusa il padre di aver complottato per mandare a monte il fidanzamento, ma l'uomo la convince pietosamente e onestamente del contrario, ricordandole la sua provenienza."}
{"id": "3098720", "revid": "1543377", "url": "https://it.wikipedia.org/wiki?curid=3098720", "title": "Mistero di via Veneto", "text": "Il mistero di via Veneto o omicidio di Christa Wanninger \u00e8 un delitto commesso il 2 maggio 1963 a Roma in un palazzo in via Emilia, nei pressi di via Veneto, che divenne uno dei casi di cronaca nera che maggiormente attir\u00f2 l'interesse dell'opinione pubblica nel periodo della Dolce vita.\nStoria.\nAlle ore 14:30 del 2 maggio 1963 l'aspirante attrice e modella tedesca Christa Wanninger (Monaco di Baviera, 1\u00ba dicembre 1940) sal\u00ec in ascensore per andare al quarto piano di un palazzo, a casa della sua amica, coetanea e connazionale Gerda Hodapp, ex ballerina nativa di Aquisgrana, anche lei venuta a Roma a cercare fortuna nel mondo dello spettacolo. Giunta sul pianerottolo, la ragazza venne raggiunta da undici colpi di coltello e ferita a morte, crollando senza riuscire a bussare alla porta dell'amica la quale, comunque, non apr\u00ec nonostante le grida d'aiuto della vittima; le urla vennero per\u00f2 sentite dagli altri condomini, che chiamarono un'ambulanza e la polizia; la Wanninger sar\u00e0 dichiarata morta all'arrivo in ospedale.\nIndagini.\nA coordinare le indagini \u00e8 il commissario Domenico Migliorini, capo della Squadra mobile di Roma. I poliziotti accorsi sul posto suonarono subito al campanello dell'appartamento della Hodapp, che apr\u00ec solo alle ore 14:49 e dichiar\u00f2 che all'amica che l'aveva preavvertita per telefono della sua visita, aveva detto di essere stanca e di non voler pranzare con lei, e che pertanto fino a quel momento stava dormendo e non si era accorta di nulla. Gli inquirenti sospettarono subito di lei, dato che avrebbe potuto conoscere l'assassino o magari averlo aiutato a fuggire.\nSia la portinaia sia altri abitanti dello stabile ricordarono di aver notato un uomo alto e magro, di una trentina d'anni circa e vestito con un completo blu, scendere tranquillamente le scale mentre loro si affacciavano sulla soglia o accorrevano al quarto piano. Il misterioso personaggio divenne il ricercato principale dalla polizia e venne ribattezzato \"l'uomo in blu\" dai media. Nella borsetta di Christa Wanninger vennero trovate due agende, mentre altre tre vennero rinvenute nella modesta stanza da lei occupata nella Pensione Leonardi nella vicina Via Sicilia al numero 24: i nomi presenti nelle agende erano numerosi, perlopi\u00f9 maschili, e comprendevano anche quelli di alcuni potenti dell'epoca. I nominativi vennero controllati, ma non portarono a nulla. Sia il convivente della Hodapp - proprietario dell'appartamento dove essa abitava - sia il fidanzato della vittima vennero presto scagionati perch\u00e9 in possesso di alibi certi, mentre la Hodapp, inizialmente accusata di favoreggiamento, venne detenuta a Rebibbia, con l'intento di convincerla a parlare ma, non fornendo alcun indizio utile, dopo poche settimane venne rimessa in libert\u00e0.\nNel 1964 il giornalista Maurizio Mengoni di \"Momento-sera\" ricevette una telefonata anonima da parte di un uomo che disse di essere il fratello dell'assassino e che dichiar\u00f2 di sapere tutto sul caso Wanninger, chiedendo cinque milioni di lire per le informazioni. Mengoni per\u00f2 prese tempo e avvert\u00ec i Carabinieri, i quali risalirono a chi stava chiamando da una cabina telefonica di piazza San Silvestro: era un certo Guido Pierri, un oscuro pittore aversano di 32 anni. In tasca gli trovarono un coltello, simile a quello che uccise Christa Wanninger, in casa un abito blu e quattro quaderni in cui Pierri delineava una delirante filosofia superomista e misogina, raccontava i pedinamenti - e pianificava l'omicidio - di diverse donne e confessava addirittura l'assassinio della Wanninger; inoltre Pierri per il giorno dell'omicidio risultava privo di alibi. L'artista, per\u00f2, affermava che le cose scritte nei diari erano fantasie d'ispirazione giornalistica, che lui con l'omicidio non c'entrava nulla e che, trovandosi in precarie condizioni economiche, intendeva soltanto fare un po' di soldi approfittando della notoriet\u00e0 del caso. In mancanza di prove certe, Pierri venne scagionato, mentre per i reati di tentata truffa e porto d'armi abusivo scont\u00f2 un paio di mesi di carcere e poi benefici\u00f2 di un'amnistia. \nLe indagini sembravano ormai in un binario morto, ma nel 1971 due giornalisti del settimanale tedesco \"Quick\", spacciatisi per critici d'arte, e poi un cronista di \"Paese Sera\", intervistarono Pierri nella sua casa-atelier di Carrara, e nel 1973 l'ex maresciallo dei Carabinieri ed ex addetto stampa del generale De Lorenzo Renzo Mambrini, andato in pensione proprio per potersi dedicare liberamente a una sua indagine parallela sul caso Wanninger, fece pubblicare un suo libro, \"Christa\", nel quale indicava in Pierri il vero colpevole e deposit\u00f2 un esposto alla Procura di Roma, inducendo gli inquirenti a riaprire il caso. Oltre alla mancanza di un alibi e agli scritti e ai disegni aggressivamente allusivi, a Pierri venne contestato il fatto di aver descritto, nel suo diario, particolari della scena del crimine mai divulgati dagli inquirenti. Cos\u00ec, nel 1976, venne disposta una perizia psichiatrica sul pittore che risult\u00f2 affetto da un disturbo schizofrenico e, il 5 maggio 1977, venne rinviato a giudizio e arrestato di nuovo con l'accusa di avere ucciso la modella tedesca in un raptus dopo averla pedinata.\nIl processo.\nIl 10 gennaio 1978 l'imputato viene assolto dalla Corte d'assise per insufficienza di prove, ma il 15 novembre 1985 la Corte d'assise d'appello - contro la richiesta del Procuratore generale, che avrebbe voluto la conferma della sentenza di primo grado - ribalta tale sentenza e dichiara Pierri colpevole di omicidio volontario bench\u00e9 totalmente incapace di intendere e di volere al momento del fatto. Il 15 marzo 1988 la Corte di Cassazione conferma la sentenza di appello: Pierri \u00e8 dunque colpevole dell'omicidio della Wanninger, ma non andr\u00e0 in carcere - perch\u00e9 non imputabile - n\u00e9 in un ospedale psichiatrico giudiziario - perch\u00e9 ritenuto ormai sano e non socialmente pericoloso. L'artista, che nel frattempo si \u00e8 sposato e ha avuto una figlia, si \u00e8 sempre dichiarato sano di mente e innocente, mentre la famiglia Wanninger ha sempre ritenuto che egli, al momento del fatto, fosse mentalmente incapace; e la Hodapp, che ha da tempo lasciato l'Italia, non \u00e8 mai stata inquisita come probabile complice dell'assassino.\nInfluenza culturale.\nIl caso Wanninger rester\u00e0, insieme al delitto che coinvolse i coniugi Bebawi, uno dei pi\u00f9 emblematici casi di cronaca nera del periodo cosiddetto della \"dolce vita\": se l'omicidio dell'uomo d'affari egiziano Farouk Chourbagi - avvenuto poco pi\u00f9 di otto mesi dopo, anch'esso in prossimit\u00e0 di via Veneto - coinvolger\u00e0 personaggi di alto rango e principi del foro, l'assassinio della giovane tedesca far\u00e0 puntare i riflettori su un sottobosco di playboy e mantenute, di particine cinematografiche ottenute in cambio di favori sessuali e sogni infranti di una vita migliore.\nAl mistero di via Veneto verr\u00e0 dedicata una puntata della serie \"Delitti\"."}
{"id": "3098724", "revid": "633110", "url": "https://it.wikipedia.org/wiki?curid=3098724", "title": "Societ\u00e0 Italiana Prodotti Esplodenti", "text": " \nSIPE - Societ\u00e0 Italiana Prodotti Esplodenti S.p.A. era una azienda italiana che operava nel settore della fabbricazione di esplosivi.\nStoria.\nSIPE viene fondata il 31 dicembre 1891 a Milano da Ferdinando Quartieri e da Bocconi e Bonzani S.p.A.\nNei primi anni del Novecento acquista il Polverificio Pallotti e Osti di Spilamberto, tramite la joint venture SIPE Nobel S.p.A. (poi S.r.l.), in collaborazione con Dinamite Nobel S.A., dove prende luogo la fabbricazione di nitroglicerina e balistite. La collaborazione porter\u00e0 all'apertura di altri impianti a Gallicano e Orbetello.\nNel 1906 viene acquistato il Dinamitificio Barbieri di Cengio dove si produrr\u00e0 TNT per il Regio Esercito Italiano impiegato nella guerra coloniale in Libia.\nCon l'avvento della prima guerra mondiale, inizia a produrre polvere da sparo per i proiettili e le mine delle Direzioni Artiglierie di Piacenza, Torino, Milano e per i calibri della Marina Militare Italiana, nello stabilimento di Forte dei Marmi e a fornire anche il servizio di caricamento di bombe da aeroplano, di riparazione degli apparecchi, e di scuola piloti nell'Aeroporto di Massa-Cinquale che diventer\u00e0 base operativa SIPE. Inoltre, apre un altro stabilimento a Ferrania, incaricata dall'Esercito Russo della fornitura di miscela di nitrocellulosa, da cui si originava la Polvere B per i proiettili dei cannoni Deport: con il ritiro dei russi dalla guerra, l'operativit\u00e0 viene concentrata sui proiettili leggeri del Regio Esercito. Al termine del conflitto l'intera area industriale di Forte dei Marmi sar\u00e0 ceduta, a seguito dell'iniziale sviluppo turistico della zona, per ottenere un notevole ritorno economico dalla vendita del vasto complesso: negli stessi anni, SIPE riconverte la produzione del sito di Ferrania, iniziando a fabbricare celluloide per pellicole cinematografiche, radiografiche e fotografiche, tanto da costituire una joint venture, Fabbrica Italiana Lamine Milano, con Path\u00e9 Fr\u00e8res, la maggiore azienda francese di prodotti sensibili. In seguito, a causa della crisi del settore della cinematografia, i francesi vendono le loro azioni a IRI-Credito Italiano, che, precedentemente, aveva rilevato la propriet\u00e0 SIPE dalla Famiglia Quartieri. Nonostante ci\u00f2, a Ferrania, due anni dopo ceduta a IFI, grazie alla commessa ottenuta dal Ministero della Guerra circa la fornitura di solenite per il munizionamento del fucile modello 1891, non vengono interrotte le attivit\u00e0 nel settore bellico.\nNel 1925 termina la produzione di tritolo a Cengio e il sito viene acquisito da Italgas: successivamente viene integrato con Societ\u00e0 di Coloranti Italica di Rho e di Cesano Maderno dando origine ad ACNA. Lo stabilimento verr\u00e0 dunque riconvertito alla creazione di coloranti, vernici e intermedi per l'industria tessile, arrivando a coprire quasi la totalit\u00e0 del fabbisogno nazionale: non viene, per\u00f2, abbandonata l'industria bellica, producendo esplosivi, per la guerra in Abissinia. A Spilamberto, con la seconda guerra mondiale inizia la fabbricazione di mine navali e, dopo il 1945, di dinamite e di razzi antigrandine per la prevenzione delle grandinate.; dal 1970, sotto la propriet\u00e0 SNIA Viscosa si fabbricher\u00e0 prevalentemente nitrocellulosa.\nNel 1992 lo stabilimento SIPE Nobel di Spilamberto viene acquistato dalla francese Soci\u00e9t\u00e9 Nationale des Poudres et Explosifs, che disporr\u00e0 il termine della produzione industriale in Italia nel 1995, trasferendo la produzione del propellente in Repubblica Ceca.\nSecondo quanto riportato da indagini dell'Autorit\u00e0 Garante della Concorrenza e del Mercato, la societ\u00e0 SIPE Nobel \u00e8 stata acquisita da Pravisani S.p.A., gruppo italiano attivo nel settore della produzione di esplosivi"}
{"id": "3098730", "revid": "695564", "url": "https://it.wikipedia.org/wiki?curid=3098730", "title": "Musiche ribelli Tour 2010", "text": ""}
{"id": "3098732", "revid": "352448", "url": "https://it.wikipedia.org/wiki?curid=3098732", "title": "Martim Codax", "text": ""}
{"id": "3098734", "revid": "729019", "url": "https://it.wikipedia.org/wiki?curid=3098734", "title": "Aeroporto di Walvis Bay", "text": "L'Aeroporto di Walvis Bay \u00e8 il primo aeroporto della Namibia dopo quello di Windhoek-Hosea Kutako e quello di Windhoek-Eros.\n\u00c8 un aeroporto che oltre ad essere collegato con diverse citt\u00e0 della Namibia, \u00e8 collegato anche col Sudafrica. Serve le citt\u00e0 di Walvis Bay e Swakopmund. Quest'ultima \u00e8 la seconda citt\u00e0 pi\u00f9 popolosa della Namibia ma l'aeroporto della citt\u00e0 \u00e8 molto piccolo. Quello di Walvis Bay \u00e8 ai soli 40 km di distanza."}
{"id": "3098745", "revid": "18323", "url": "https://it.wikipedia.org/wiki?curid=3098745", "title": "Episodi di Angel (quarta stagione)", "text": "La quarta stagione di \"Angel\" \u00e8 andata in onda negli Stati Uniti dal 6 ottobre 2002 al 7 maggio 2003, su The WB. In Italia \u00e8 stata trasmessa in anteprima da Fox nel 2006, in chiaro la quarta stagione \u00e8 proposta in prima tv da Rai 4 dal 4 febbraio 2010\nGli antagonisti principali sono La Bestia, Cordelia, Angelus e verso la fine della stagione Jasmine.\nIn profondit\u00e0.\nTrama.\nFred e Gun sono alla ricerca di Angel con l'aiuto di Connor, non sapendo che \u00e8 stato proprio lui a gettare in mare il padre. Wesley ritrova Angel e lo riporta a casa. Connor alla vista del padre tenta di scappare ma Angel lo ferma chiedendo se sapesse qualcosa di Cordelia.Connor risponde che non ne sa niente ed Angel lo scaccia di casa per tutto il male che ha fatto.\nStato fondamentale.\nTrama.\nAngel, ancora in pensiero per Cordelia (scomparsa alcuni mesi prima) decide di rubare \"L'Asse di Pizia\", un oggetto che permette di trovare la donna.\nMa non sar\u00e0 il solo a desiderarlo, una donna affascinante dai poteri enormi tenter\u00e0 di rubare il prezioso oggetto al legittimo proprietario.\nIl banco vince sempre.\nTrama.\nData la pesante situazione instauratasi con Connor e la mancanza di notizie di Cordelia, Angel decide di portare Fred e Gunn a Las Vegas perch\u00e9 si rende conto della necessit\u00e0 di staccare dal lavoro. A Las Vegas inoltre si \u00e8 trasferito Lorne che attualmente si esibisce in un casin\u00f2. Ben presto Angel e gli altri scoprono che Lorne \u00e8 costretto dal padrone del casin\u00f2 a individuare le persone \"con un destino importante\", a cui viene sottratta la memoria e la voglia di vivere. Anche Angel cade vittima del sortilegio dopo che il proprietario del casin\u00f2 scopre che \u00e8 destinato ad avere un grosso ruolo nell'apocalisse, ma Cordelia, che osserva tutto dall'alto, decide di correre in suo aiuto.\nAvvicinandosi a Betlemme.\nTrama.\nCordelia ricompare improvvisamente, ma non ricorda nulla della sua vita. Spaventata dal tipo di attivit\u00e0 svolte dalla Angel Invenstigation tenta di scappare, ma Angel riesce a convincerla a rimanere e le racconta tutto sulla sua vita. Il demone Lorne, leggendo il suo futuro facendola cantare, ne rimane spaventato. Mentre fugge da un demone viene aiutata da Connor e scappa insieme a lui. I due si trovano a combattere contro la Wolfram &amp; Hart che cerca di catturarla, ma Angel, Gun e Fred, informati da Wesley di dove si trovava, giungono in loro aiuto. Cordelia decide di rimanere con Connor in cui ripone tutta la sia fiducia.\nAl rientro all'albergo Angel trova Lorne legato: l'assalto a Cordelia era un diversivo per carpire tutte le informazioni che il demone Lorne aveva letto in lei.\nSupersimmetria.\nTrama.\nUn articolo di Fred sulla teoria delle super-stringhe viene pubblicato da un giornale accademico, e il suo vecchio professore universitario Seidel, le chiede di presentarlo ad un simposio di fisica. Durante la presentazione, per\u00f2, si apre un portale dimensionale da cui fuoriesce una creatura che si avventa su Fred per ucciderla. Fred si salva grazie all'aiuto di Gunn e Angel, ma scopre che \u00e8 stato proprio il Professor Seidel ad aprire questo portale ed il primo, quello che l'ha risucchiata a Pylea 6 anni prima. Il professore, infatti, temeva che le brillanti teorie di Fred, lo avrebbero messo in ombra. Fred vuole vendicarsi del Professor Seidel nonostante il parere contrario di Angel e Gunn, e cos\u00ec chiede aiuto a Wesley. Angel affronta Seidel, ma viene attaccato da un demone, e Fred inizia la sua vendetta aprendo un portale tra lei e il professore. Arriva Gunn e cerca di persuaderla dell'inutilit\u00e0 della vendetta, ma quando capisce che Fred non si fermer\u00e0 davanti a niente, prende lui l'iniziativa e uccide il professore con le sue stesse mani. I due non raccontano agli altri la verit\u00e0 sull'accaduto. Cordelia chiede a Angel se loro due si amassero, prima della sua sparizione e della perdita di memoria.\nGira la bottiglia.\nTrama.\nLorne ha trovato un incantesimo per ridare la memoria a Cordelia, ma durante il rito qualcosa va storto: tutta la gang, con Wesley tornato per l'occasione, \nrecede mentalmente a diciassette anni e nessuno ricorda nulla del proprio passato pi\u00f9 recente: Cordelia \u00e8 la ragazza viziata di una volta, Wesley \u00e8 un apprendista osservatore, Angel \u00e8 di nuovo Liam e non sa di essere un vampiro, Fred \u00e8 una timida studentessa texana e Gunn \u00e8 ribelle e irrequieto, mentre Lorne, unico a non aver perso la memoria, viene legato ad una sedia. Wesley sostiene che siano rinchiusi all'Hyperion per superare una prova: per uscire devono scovare un vampiro ed ucciderlo; il gruppo parte quindi per la caccia, senza sapere che il \"nemico\" \u00e8 uno di loro. Dopo vari tentativi, la gang riacquista la memoria e Cordelia ricorda che lei ed Angel erano innamorati l'uno dell'altra.\nPioggia di fuoco.\nTrama.\nIl demone chiamato \"La Bestia\" \u00e8 tornato dalle profondit\u00e0 infernali.Uscito fuori nello stesso punto dove Connor \u00e8 nato, il demone \u00e8 deciso a distruggere tutto, sar\u00e0 compito di Angel e i suoi amici scongiurare la catastrofe, ma, in questa prima battaglia, la sconfitta dei buoni sar\u00e0 schiacciante.\nIntanto Cordelia, spaventata dalla pioggia di fuoco e credendo ormai che non resti molto alla fine del mondo, decide di concedersi a Connor, ma nessuno dei due si accorge che Angel, fuori dalla finestra, li sta guardando.\nHabeas Corpses.\nTrama.\nAngel e la sua squadra stanno ancora cercando di capire chi sia la Bestia. Nel frattempo Connor, dopo aver discusso con Cordelia, si reca alla Wolfram&amp;Hart per capire chi sia e se davvero c'\u00e8 un collegamento tra lui e quel mostro. Subito dopo il suo arrivo, per\u00f2, la Bestia attacca l'edificio, uccidendo tutti quelli che incontra e battendo Connor. Lilah, ferita, tenta di sfuggire alla furia del demone, e viene salvata da Wesley. I 2 fuggono da un passaggio segreto e lo avverte della presenza di Connor all'interno dell'edificio. L'ex Osservatore va all'Angel Investigation per avvertirli, ed insieme riescono ad entrare alla Wolfram&amp;Hart dallo stesso passaggio segreto dalla quale sono usciti Wesley e Lilah. Dopo aver recuperato Connor il gruppo \u00e8 costretto ad affrontare un gruppo di zombi: gli stessi dipendenti della Wolfram&amp;Hart, cos\u00ec trasformati dalla Bestia (tra cui Gavin Park). Per salvarsi, Angel porta il gruppo nella camera bianca, sperando che il demone / bambina che la abita, li aiuti a scappare. Qui, per\u00f2, troveranno la Bestia che assorbe qualcosa dalla bambina. Dopo averlo fatto si appresta ad affrontare il gruppo di Angel, ma la bambina, prima di morire, li trasporta all'Hiperyon. Qui Angel intima a Cordelia di andarsene con Connor, facendo capire alla ragazza che sa della notte che ha passato col figlio.\nUn viaggio lungo un giorno.\nTrama.\nGwen, la ladra che sottrasse l'Asse di Pizia ad Angel, si presenta all'albergo con un problema: un suo cliente \u00e8 stato ucciso davanti a lei dalla Bestia. Wesley nel frattempo scopre che la bambina della Wolfram&amp;Hart cos\u00ec come il cliente di Gwen, erano entrambi dei totem del sole, e La Bestia li ha uccisi per rubare i loro tesori. In tutto i totem sono 5, e quindi Gwen ed Angel si dirigono nella Death Valley, per trovarne il quarto. Troveranno Manakeret (detto Manny), che era andato l\u00ec a cercare il fratello, ma lo aveva trovato ucciso. Manny racconta che i totem proteggono il sole, se i totem non ci sono pi\u00f9 il sole si spegner\u00e0 e la terra sar\u00e0 dominata dall'oscurit\u00e0 e dal male. Dopo aver scortato Manny alla lussuosa casa di Gwen, Gunn, Cordelia, Angel e la giovane ladra decidono di fare turni di guardia per proteggerlo, ma durante il loro turno, Cordelia ed Angel si addormentano, e la Bestia uccide Manny. Il gruppo allora decide di fermare la Bestia con un portale e si dirigono a casa di Connor, dove questa \u00e8 appena arrivata. La Bestia chiede ad Angel di unirsi a lui, chiamandolo con il suo vecchio nome: Angelus. Dopo di che se ne va. Intanto il sole si \u00e8 spento e Cordelia ha avuto una visione della Bestia, che, secoli prima, stava parlando proprio con Angelus. Wesley capisce che c'\u00e8 un solo modo per battere la Bestia: riportare indietro Angelus.\nRisveglio.\nTrama.\nAngel \u00e8 riluttante riguardo alla questione di riportare indietro Angelus. Wesley gli dice che sar\u00e0 una cosa temporanea e che sa gi\u00e0 con chi avr\u00e0 a che fare, ma Angel gli risponde che aver letto di Angelus non significa niente, perch\u00e9 non lo ha mai incontrato di persona. Cordelia \u00e8 d'accordo con lui, essendo l'unica ad aver visto le atrocit\u00e0 di cui era capace, sia mentre era sul piano superiore dell'esistenza sia mentre era a Sunnydale. Alla fine Wesley lo convince, ma lo sciamano che chiamano per estrargli l'anima tenta di ucciderlo per ordine della Bestia: Angel si salva, ma lo sciamano si uccide prima di essere interrogato. Tramite le scritte che si trovavano sul suo corpo, il gruppo trova informazioni riguardanti la Bestia, che nel frattempo continua ad uccidere. Il gruppo scopre che esiste una spada mistica in grado di trafiggere la bestia, cos\u00ec Angel la va a prendere. Durante il recupero, Angel rischia di morire e Cordelia, spaventata, lo bacia. Connor, dopo aver visto tutto, se ne va. Angel lo raggiunge, ma Connor gli dice che tutto ci\u00f2 che \u00e8 sbagliato nella sua vita \u00e8 colpa sua e i due iniziano a combattere. Alla fine scappa quando Cordelia gli dice che non \u00e8 mai stata realmente innamorata di lui. Fred scopre che nessun umano entro un certo raggio sopravviver\u00e0 alla distruzione della Bestia, quindi Angel decide di combattere da solo. La Bestia, per\u00f2, fa irruzione ed Angel allontana tutti i presenti per combattere singolarmente, ma la Bestia frantuma la spada. Connor, a sorpresa, giunge ad aiutare suo padre ed Angel approfitta della distrazione della Bestia per colpirlo con quanto rimasto della spada, distruggendolo e riportando il sole su Los Angeles. Connor e Angel fanno pace, dopodich\u00e9 quest'ultimo e Cordelia fanno l'amore, ma ecco il colpo di scena. Tutto ci\u00f2 avvenuto dal momento in cui lo sciamano ha tentato di uccidere Angel \u00e8 stato soltanto un'illusione creata dallo sciamano stesso per far s\u00ec che Angel, avendo un sogno molto realistico nel quale si riappacifica col figlio e fa l'amore con Cordelia, provasse il famoso attimo di pura felicit\u00e0 che provoca l'annullamento della maledizione su di lui posta: Angelus \u00e8 tornato.\nSenz'anima.\nTrama.\nLa Angel Investigation prova a interrogare Angelus per farsi parlare della Bestia, ma quest'ultimo, in breve tempo, fa in modo che tutti litighino tra di loro sfruttando le debolezze di ognuno, distruggendoli psicologicamente uno dopo l'altro. Cordelia allora propone al vampiro un accordo: se parler\u00e0 si conceder\u00e0 in ogni modo a lui. Angelus decide allora di parlare: lui e La Bestia si sono incontrati in Prussia durante la guerra. Dopo aver massacrato alcune donne prussiane, il vampiro trov\u00f2 una scia di corpi. Seguendolo trov\u00f2 la Bestia, che gli propose un accordo. Angelus avrebbe dovuto uccidere delle sacerdotesse, le uniche ad avere la formula per sconfiggerlo, e lui lo avrebbe reso parte dell'imminente Apocalisse. Quando Angelus rifiut\u00f2, La Bestia prov\u00f2 ad ucciderlo, ma venne rinchiuso all'inferno dalle sacerdotesse. Cordelia e il gruppo rintracciano le sacerdotesse, ma \u00e8 troppo tardi: La Bestia ha gi\u00e0 ucciso le sue carceriere. Non avendo pi\u00f9 nulla da chiedere ad Angelus, il gruppo si prepara a far ritornare tra loro Angel, ma con immenso stupore scoprono che la sua anima, che avevano chiuso in cassaforte per precauzione, \u00e8 invece scomparsa.\nCalvario.\nTrama.\nIl gruppo cerca di ritrovare l'anima di Angel, mentre Angelus riceve la visita di Lilah, che chiede informazioni sulla Bestia. Successivamente l'ex avvocato si unir\u00e0 al gruppo, anche se nessuno si fida di lei. Grazie a quest'ultima Wesley scopre che qualcuno ha cancellato ogni informazione sulla Bestia da questa dimensione. Angelus nel frattempo d\u00e0 al gruppo un'altra informazione importantissima: la Bestia che aveva conosciuto in Prussia era solo molto forte, ma non altrettanto intelligente, quindi \u00e8 solo il braccio che esegue gli ordini: la Bestia ha un capo. In un altro posto la Bestia consegna al suo capo un pugnale fatto con le sue ossa.\nCordelia nel frattempo trova il modo per ridare l'anima ad Angelus: tramite un rito oscuro. Il rito ha luogo e sembra funzionare, ma \u00e8 solo una finta di Angelus per liberarsi. Nonostante sia libero, per\u00f2, non trova cibo in giro, visto che tutti i vampiri si sono gi\u00e0 nutriti. Con uno stratagemma fa uscire dall'albergo tutti tranne Lilah e Cordelia, e dopo aver messo k.o. quest'ultima, prova a uccidere l'ex avvocata, ma questa riesce a liberarsi. Mentre scappa per\u00f2 il capo della Bestia si presenta, la blocca e la uccide col pugnale che gli ha dato il suo servitore.\nSalvataggio.\nTrama.\nWesley sta cercando il modo di risolvere il problema della Bestia e di Angelus e capisce che c'\u00e8 solo un modo per vincere: avere dalla loro parte la leggendaria Cacciatrice. Visto che Buffy si trova a Sunnydale e non pu\u00f2 andare a LA a causa della minaccia del Primo, Wesley va a prendere l'unica Cacciatrice rimasta: Faith Lehane. La ragazza si trova ancora in carcere, dove qualcuno ha appena attentato alla sua vita (si scoprir\u00e0 nella stagione di Buffy che il mandante era il Primo). Dopo essere evasa la ragazza si mette subito a capo del gruppo e si mette immediatamente a cercare Angelus insieme a Gunn, Connor e Wesley. Angelus nel frattempo ha trovato la Bestia \u00e8 gli dice che non si unir\u00e0 a lei fino a quando non parler\u00e0 col suo capo. Durante la caccia il vampiro scopre casualmente che la Cacciatrice \u00e8 tornata, e dopo aver appurato che non \u00e8 Buffy, prepara un benvenuto per Faith, che nel frattempo ha cacciato via dal gruppo Connor, visto che il ragazzo vuole, a differenza sua, uccidere Angelus. Rimasta sola con Wesley (visto che Gunn ha accompagnato Connor) viene attaccata da alcuni scagnozzi di Angelus, ma viene aiutata da Wesley che tiene a bada i 2 per permettere alla ragazza di raggiungere Angelus. Dopo averlo trovato i due cominciano una piccola lotta che viene interrotta dalla Bestia, che attacca e batte Faith. La ragazza viene sorprendentemente salvata da Angelus, che uccide la Bestia col pugnale che il demone aveva dato a Cordelia: precedentemente Angel aveva capito che l'unica cosa che poteva uccidere la Bestia era se stessa. La morte della Bestia porter\u00e0 il ritorno del sole, cosa che permetter\u00e0 a Faith di salvarsi da Angelus che voleva attaccarla. Nella scena finale Cordelia riveler\u00e0 a Connor di essere incinta.\nLiberazione.\nTrama.\nAngelus viene contattato dal misterioso padrone della Bestia: Cordelia, infatti, riesce a parlargli entrando nella sua mente. Faith, intanto, nonostante la prima sconfitta, torna all'attacco contro Angelus: con l'aiuto di Wesley riesce a mettersi sulle tracce del vampiro...\nOrpheus.\nTrama.\nMentre Faith ed Angelus combattono, la ragazza s'inietta nelle vene una sostanza stupefacente magica, che dannegger\u00e0 Angelus quando la morder\u00e0. Nel frattempo Wesley e Gunn riportano i due a casa e rinchiudono il vampiro in una cella. Quest'ultimo \u00e8 ancora stordito quando inizia a rivivere il passato: nel flashback sono presenti sia Angelus che Faith, ma entrambi sotto forma di fantasma e incapaci quindi di attaccarsi reciprocamente. Intanto Willow, l'unica persona ancora in vita che abbia ridato l'anima ad Angelus, arriva a Los Angeles, chiamata da Fred. Inizialmente non sa come compiere l'incantesimo senza avere il contenitore dell'anima, ma poi capisce che deve soltanto rompere il vasetto di vetro con un incantesimo; Cordelia, posseduta, tenter\u00e0 d'impedirlo, ma Willow \u00e8 ancora pi\u00f9 potente e riesce a distruggere il vetro. In quel momento, Angelus e Faith possono toccarsi di nuovo e Angelus mette al tappeto la Cacciatrice, ma a quel punto arriva Angel e le due controparti dello stesso vampiro iniziano a combattere ferocemente. Improvvisamente Faith si risveglia, il sogno di Angel finisce ed egli riacquista la sua anima. Alla fine Willow e Faith decidono di tornare a Sunnydale.\nGiocatori.\nTrama.\nAngel e gli altri hanno molti misteri da risolvere: da un lato, cercano di fare luce sulla strana gravidanza di Cordelia, dall'altro tentano di scoprire l'identit\u00e0 del padrone della Bestia, non sapendo che \u00e8 a pochi passi da loro. Nel frattempo fa la sua apparizione all'Hyperion Gwen, che chiede aiuto a Gunn per portare a termine un lavoro: recuperare una bambina rapita.\nDentro e fuori.\nTrama.\nCordelia, scoperta con le mani nel sacco dai suoi amici, viene salvata in extremis da Connor. Per capire in che modo Cordy \u00e8 diventata malvagia, Angel interroga il demone Skip, che ha assistito all'ascensione della ragazza. Nel frattempo, Cordelia si sta preparando al parto mistico...\nFelici e contenti.\nTrama.\nDal grembo di Cordelia \u00e8 nata una bellissima donna, che incanta tutti con uno sguardo. Questa ambigua divinit\u00e0 non sembra avere cattive intenzioni: dichiara di voler solo portare la pace nel mondo, e il suo sguardo incantatore trasforma tutti in suoi adoranti discepoli. Ma un membro della gang si risveglia dall'incantesimo e vede la terribile verit\u00e0\u2026\nLa pallottola magica.\nTrama.\nLa misteriosa Dea ha trovato un nome, Jasmine, e il suo potere \u00e8 sempre pi\u00f9 vasto: le basta apparire in tv o parlare alla radio per fare proseliti. Jasmine ora ha anche la capacit\u00e0 di entrare nelle menti dei suoi discepoli, non solo per controllarli, ma anche per vedere con i loro occhi e sentire con le loro orecchie. Fred, quindi, si trova sola contro tutti, braccata come una criminale...\nSacrificio.\nTrama.\nFred ed Angel sono riusciti a risvegliare dall'incantesimo Gunn, Wesley e Lorne, ma non Connor: sono cos\u00ec costretti a fuggire lasciandolo all'hotel con Jasmine. Nei cunicoli sotterranei per\u00f2, si aggira anche un demone di un'altra dimensione, che rapisce Wesley e gli d\u00e0 importanti informazioni su colei che gli esseri umani chiamano Jasmine.\nPace.\nTrama.\nWesley, Gunn, Fred e Lorne sono catturati dall'esercito di Jasmine e vengono imprigionati nella cantina dell'Hyperion. Nel frattempo, Angel, raggiunta la dimensione infernale dove \u00e8 custodito il nome di Jasmine, riesce a trovare il Guardiano della Parola e ad interrogarlo: quando tra la folla appare Angel: ha in mano la testa del Guardiano del Nome, dalla cui bocca esce finalmente il fatidico nome...\nUna nuova casa.\nTrama.\nAll'Hyperion appare Lilah, morta, ma determinata come sempre, e propone ad Angel un'offerta allettante: i Soci Anziani hanno deciso di donare al vampiro la sede di Los Angeles della Wolfram &amp; Hart. Angel e gli altri sono spiazzati dalla proposta, ma sono anche molto combattuti di accettare..."}
{"id": "3098747", "revid": "767487", "url": "https://it.wikipedia.org/wiki?curid=3098747", "title": "Bordata (navigazione)", "text": "La bordata (detta anche bordo) \u00e8 un tratto di navigazione di bolina percorso da un veliero senza cambiare l'orientamento dei pennoni o la posizione delle scotte. Pi\u00f9 precisamente, la bordata \u00e8 ogni tratto del bordeggio compreso fra una virata e la successiva.\nAd esempio, se la nave sta effettuando una bordata con il vento che soffia da destra e vira, finir\u00e0 con una bordata con il vento che soffia dal lato sinistro. Guardando l'immagine a destra, la freccia rossa indica la direzione del vento. \nIn pratica, , e . Le navi a rotore possono virare molto pi\u00f9 vicino al vento, da 20\u00b0 a 30\u00b0.\nUna manovra simile (chiamato abbattuta o strambata) \u00e8 usata durante la navigazione "}
{"id": "3098749", "revid": "33689", "url": "https://it.wikipedia.org/wiki?curid=3098749", "title": "Bordata", "text": ""}
{"id": "3098751", "revid": "117962656", "url": "https://it.wikipedia.org/wiki?curid=3098751", "title": "Ama il tuo nemico", "text": "Ama il tuo nemico \u00e8 una miniserie TV in due puntate del 1999 diretta da Damiano Damiani. Nel 2001 Damiani ha girato il seguito \"Ama il tuo nemico 2\", trasmesso da Rai 2 in due serate. \u00c8 stata girata a Latina, a Formia e a Gaeta.\nTrama.\nFabrizio Canepa, \u00e8 un giovane capobanda nel quartiere malfamato di Gaeta, una cittadina del sud, riceve dal potentissimo boss locale, Nistic\u00f2, l'incarico di uccidere Don Paolo Ditri, il parroco del quartiere, un prete scomodo, impegnato a combattere in prima persona la malavita organizzata. Tuttavia, prima di potersi macchiare del delitto, il giovane viene arrestato per le sue attivit\u00e0 nel racket e nello spaccio di droga. In carcere ha modo di conoscere meglio Don Paolo che, come cappellano, visita e assiste i detenuti. Tra i due nasce un rapporto di profonda stima e confidenza, che continua anche quando Fabrizio esce di prigione. Viene ideato un agguato per uccidere Don Paolo e Fabrizio durante una passeggiata: tra i due a perdere la vita \u00e8 solo Don Paolo che, dopo aver salvato Fabrizio, muore tra le sue braccia. Trascorrono sei anni e Fabrizio, nel frattempo diventato sacerdote, \u00e8 viceparroco proprio nella chiesa di Don Paolo. Con l'aiuto di in gruppo di giovani parrocchiani combatte gli spacciatori e i taglieggiatori che operano nel quartiere. Un giorno il figlio di Nistic\u00f2 fa saltare in aria la sua auto accanto alla quale si trova sfortunatamente il piccolo Salvino. La morte del bambino getta nello sconforto Don Fabrizio, gi\u00e0 lacerato dal dramma di Rachele, una ragazza da sempre innamorata di lui che si \u00e8 perduta in un giro di droga e prostituzione. Rachele ora, convinta da Nistic\u00f2, accusa Fabrizio di violenza carnale e sfruttamento. Calunniato e abbandonato da quasi tutti i parrocchiani, Don Fabrizio resiste e, convinto nonostante tutto dalla forza del perdono e della comprensione, dimostrer\u00e0 che si pu\u00f2 riuscire ad amare anche il proprio nemico."}
{"id": "3098764", "revid": "287204", "url": "https://it.wikipedia.org/wiki?curid=3098764", "title": "Tommaso Rues", "text": "Biografia.\nIl Rues, spesso anche citato come \"Tommaso Ruer\", pi\u00f9 raramente \"Ruez\" o \"Rerer\", era originario del Tirolo, verosimilmente da Brunico come Lorenzo Rues (1638-1690) intagliatore che si ferm\u00f2 a Roma. Avrebbe iniziato la sua attivit\u00e0 a Venezia come intagliatore con Giovanni Hach, nella cui bottega trascorse otto anni dal 1650 circa. Si spos\u00f2 nel 1666 ed il suo testimone di nozze fu lo scultore Melchior Barthel (1625-1672) di Dresda. Ebbe tre figli: Paolo, Elisabetta e Elena. La sua bottega era nella contrada di San Giovanni Grisostomo. La morte dell'artista \u00e8 annotata nel registro della parrocchia dei Santi Apostoli.\nLa sua opera \u00e8 largamente influenzata da Giusto Le Court.\nOpere.\nNumerose opere sono attribuite al Rues: \nA Venezia\nA Murlis di Zoppola: \nA Londra:\nA Udine:"}
{"id": "3098765", "revid": "1305772", "url": "https://it.wikipedia.org/wiki?curid=3098765", "title": "Raiders of the Lost Ark (videogioco)", "text": "Raiders of the Lost Ark \u00e8 un videogioco del 1982 creato per la console Atari 2600. \u00c8 basato sul film \"I predatori dell'arca perduta\" del 1981 ed \u00e8 considerato uno dei migliori titoli prodotti per la console di Atari. Il gioco \u00e8 stato scritto da Howard Scott Warshaw, gi\u00e0 autore di \"Yars' Revenge\".\nTrama.\nIl giocatore controlla Indiana Jones durante la sua ricerca della perduta arca dell'alleanza.\nIl videogioco \u00e8 ambientato nella citt\u00e0 del Cairo nel 1936, rappresentata da una sala d'ingresso e da un mercato. Nella sala d'ingresso Indiana Jones pu\u00f2 aprire uno squarcio in un muro utilizzando una granata ed entrare nel Tempio degli Antichi. Nel Tempio si trovano 2 percorsi, entrambi contenenti vari ostacoli, dopo i quali trover\u00e0, alla fine, la stanza del tesoro. In essa Indiana Jones pu\u00f2 raccogliere oro e altri oggetti che gli serviranno nel prosieguo del gioco.\nIl giocatore deve poi attraversare una mesa alla fine della quale trova la Stanza della Mappa dove \u00e8 indicato il posto in cui si trova l'Arca Perduta. A sud della Stanza della Mappa c'\u00e8 un Covo di Ladri e un Mercato Nero: all'interno di quest'ultimo ci sono diversi personaggi, tra cui due sceicchi e un matto e alcuni oggetti necessari per completare il gioco.\nDopo aver trovato tutti gli oggetti nascosti nelle varie stanze, il giocatore torna alla mesa e da l\u00ec si getta con un paracadute. Il giocatore cade all'interno della mesa passando attraverso un piccolo foro alla fine di una diramazione, e dissotterra l'Arca dopo aver sconfitto altri ladri.\nModalit\u00e0 di gioco.\nIl gioco richiede al giocatore di utilizzare i 2 joystick della console contemporaneamente: con il joystick numero 1 seleziona l'oggetto da utilizzare e con il suo pulsante lo pu\u00f2 gettare via; con il joystick numero 2 muove Indiana Jones e con il suo pulsante usa l'oggetto selezionato. Questo schema anticip\u00f2 i controller per giochi di futura progettazione dotati di pi\u00f9 pulsanti.\nL'ambiente di gioco \u00e8 formato da molte stanze, dove Indiana Jones \u00e8 disegnato di profilo ma pu\u00f2 camminare in tutte le direzioni. Molte stanze sono a schermata fissa ma ce ne sono anche a scorrimento verticale; dai bordi dello schermo si pu\u00f2 passare da una stanza all'altra.\nGli oggetti vengono raccolti passandoci sopra e mostrati in un inventario a icone alla base dello schermo. Indiana Jones ha tre vite che pu\u00f2 perdere al contatto con vari tipi di pericoli.\nSviluppo del gioco e critica.\nSull'onda del successo ai botteghini della pellicola cinematografica, i dirigenti di Atari decisero di effettuare la conversione in videogioco de \"I predatori dell'Arca Perduta\" ed affidarono il compito a Howard Scott Warshaw, l'autore del fortunato titolo \"Yars' Revenge\", considerato uno tra i migliori giochi per Atari 2600.\nAtari contatt\u00f2 quindi Steven Spielberg per l'acquisizione delle licenze e poi fece incontrare Warshaw e Spielberg. Warshaw mostr\u00f2 a Spielberg il suo \"Yars' Revenge\" e spieg\u00f2 l'idea che aveva in mente per la realizzazione del gioco. A Spielberg piacque \"Yars\"' ed approv\u00f2 la scelta di Warshaw come programmatore per il gioco.\nWarshaw aveva in mente di fare un gioco simile ad \"Adventure\", un altro gioco di avventura pubblicato per la 2600, ma con una grafica pi\u00f9 ricca, con effetti sonori pi\u00f9 elaborati e con pi\u00f9 rompicapo da risolvere.\nIl titolo, pubblicato nel mese di novembre del 1982, riscosse un riscontro molto positivo da parte della critica e degli utenti. Il gioco \u00e8 considerato infatti uno dei migliori prodotti per la console Atari 2600, sia per la grafica sia anche per la storia e la complessit\u00e0 del gioco, che richiedeva un certo impegno per giocarlo e risolverlo."}
{"id": "3098767", "revid": "287204", "url": "https://it.wikipedia.org/wiki?curid=3098767", "title": "Eccellenza Toscana 1996-1997", "text": "Il campionato italiano di calcio di Eccellenza regionale 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Toscana."}
{"id": "3098769", "revid": "182193", "url": "https://it.wikipedia.org/wiki?curid=3098769", "title": "Eccellenza Trentino-Alto Adige 1996-1997", "text": "Il campionato di Eccellenza Trentino-Alto Adige 1996-1997 \u00e8 stato il sesto organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Trentino-Alto Adige (anche noto in tedesco come \"Oberliga\", letteralmente \"lega superiore\")."}
{"id": "3098771", "revid": "287204", "url": "https://it.wikipedia.org/wiki?curid=3098771", "title": "Eccellenza Umbria 1996-1997", "text": "Il campionato italiano di calcio di Eccellenza regionale 1996-1997 \u00e8 il sesto organizzato in Italia. Rappresenta il sesto livello del calcio italiano ed il maggiore in ambito regionale.\nQuesto \u00e8 il girone unico organizzato dal Comitato Regionale dell'Umbria.\nClassifica finale.\nLegenda:\nRegolamento:\nBibliografia.\nGiornali:"}
{"id": "3098778", "revid": "580", "url": "https://it.wikipedia.org/wiki?curid=3098778", "title": "Villa Porcia Andreetta Dell'Andrea", "text": "Villa Porcia Andreetta Dell'Andrea, detta \"Rosa\", \u00e8 una villa veneta di Codogn\u00e8, ubicata nel cuore della frazione di Roverbasso.\nStoria.\nSorta nel XVIII secolo su un terreno acquistato dagli Andreetta, questa villa \u00e8 l'edificio di maggior rilievo architettonico di Roverbasso: si trattava del centro delle propriet\u00e0 fondiarie, coltivate a grano, della famiglia Andreetta, alla quale erano state concesse dalla Repubblica di Venezia nel secolo precedente.\nAttualmente, in buono stato di conservazione, la villa \u00e8 ancora sede di una azienda agricola.\nDescrizione.\nVilla Andreetta si compone di pi\u00f9 parti, disposte \"a U\".\nAl centro del complesso sorge il corpo principale, di tre piani: esso ha al piano terra un portale ad arco affiancato da due oculi; al piano nobile una bifora centrale con parapetto in ferro battuto; al terzo piano una monofora con balaustra lapidea. Tutte le aperture centrali sono dotate di mascherone in chiave di volta. La sommit\u00e0 dell'edificio \u00e8 percorsa da un cornicione dentellato; centralmente la terminazione \u00e8 costituita da un timpano, sovrastato da elementi scultorei a forma di vaso.\nAi lati del corpo principale, si allungano due ali, di due piani, aperte da semplici monofore rettangolari. Alle estremit\u00e0 delle ali si innestano perpendicolarmente due lunghe barchesse, sulla cui superficie degli arconi a tutto sesto interrompono la monotonia delle aperture quadrangolari.\nNel giardino, tagliato da un vialetto, \u00e8 presente una fontana, posta dirimpetto al portale della villa."}
{"id": "3098779", "revid": "196159", "url": "https://it.wikipedia.org/wiki?curid=3098779", "title": "Tommaso Ruer", "text": ""}
{"id": "3098784", "revid": "1543377", "url": "https://it.wikipedia.org/wiki?curid=3098784", "title": "Canzoniere di Elvas", "text": "Il Canzoniere di Elvas (\"Cancioneiro de Elvas\") \u00e8 un manoscritto portoghese del XVI secolo con musica e poesie dell'epoca rinascimentale. \u00c8 una delle fonti pi\u00f9 importanti di musica profana della Penisola Iberica, con opere in portoghese e castigliano.\nIl manoscritto.\nIl manoscritto venne scoperto nel 1928, nella Biblioteca Municipale di Elvas, dal musicologo Manuel Joaquim e successivamente pubblicato nel 1940. \u00c8 uno dei quattro canzonieri portoghesi del secolo XVI che sono arrivati fino a noi. Gli altri tre sono: il Canzoniere di Lisbona, il Canzoniere di Bel\u00e9m e il Canzoniere di Parigi.\nNon si conosce la data esatta della sua stesura. Tuttavia, alcuni fattori permettono di fornire una datazione approssimata:\nTutto ci\u00f2 permette di affermare che il Canzoniere di Elvas fu copiato, approssimativamente, tra le decadi 1560-1570 e 1570-1580.\nIl formato del manoscritto \u00e8 di 145 x 100 mm e consta di 100 fogli di carta. Presenta tracce di una rilegatura del XVIII secolo e venne rilegato di nuovo nell'anno 1965. Nel suo frontespizio vi \u00e8 l'iscrizione: \"ROMANCES / de / J.J. d'A.\".\nIl volume \u00e8 diviso in due sezioni: \nLe opere musicali.\nLa parte musicale del libro contiene 65 opere polifoniche a 3 voci (tutte anonime), in spagnolo e portoghese, 3 delle quali incomplete. Tuttavia, a partire dal confronto dei brani con quelli degli altri canzonieri di origine iberica, si \u00e8 potuto determinare l'autorialit\u00e0 di alcuni: Juan del Encina (4 opere), Pedro de Escobar (2 o 3 opere) e Pedro de Pastrana (1 opera). La maggior parte delle opere sono in castigliano, essendo solo 16 in portoghese. \nIl canzoniere \u00e8 costituito da quattro collezioni: due delle quali con opere del repertorio iberico del 1500 circa, una con brani portoghesi della prima met\u00e0 del XVI secolo, e l'ultima con opere di origine portoghese, con influenza italiana, del terzo quarto del XVI secolo.\nLe opere sono state trascritte da tre musicologi: Manuel Joaquim, Manuel Morais e Gil Miranda.\nElenco completo delle opere.\nQui di seguito riportiamo l'elenco delle opere. I codici nella colonna delle \"Concordanze\" vengono specificati alla fine della tabella, con il N\u00ba dell'opera della fonte corrispondente tra parentesi. Le concordanze non musicali, solo testuali, sono in corsivo. I codicis nella colonna delle \"Registrazioni\" sono specificati pi\u00f9 sotto, nella sezione \"Discografia\",\nConcordanze con altre fonti musicali:\nConcordanze dei testi con altre fonti (non musicali):\nLe opere letterarie.\nLa sezione letteraria del canzoniere contiene 36 opere, delle quali 15 sono \"romances\", 7 glosse e 14 villancicos e cantigas. Come succede per quelle musicali, la maggior parte delle opere letterarie sono in lingua castigliana. Solo tre in portoghese. Conosciamo alcuni autori le cui poesie si trovano anche in altre fonti. Tra quelle letterarie abbiamo: Juan del Encina, Garci S\u00e1nchez de Badajoz, Manuel de Portugal, P\u00earo Andrade de Caminha e il Comendador Escriv\u00e1.\nDiscografia.\nLa seguente discografia viene ordinata secondo l'anno di registrazione, che comprende anche l'edizione pi\u00f9 moderna in CD. Verranno citati solo i dischi originali, non le raccolte."}
{"id": "3098788", "revid": "352448", "url": "https://it.wikipedia.org/wiki?curid=3098788", "title": "Cancioneiro de Elvas", "text": ""}
{"id": "3098789", "revid": "121915495", "url": "https://it.wikipedia.org/wiki?curid=3098789", "title": "Sasu Salin", "text": ""}
{"id": "3098791", "revid": "1149807", "url": "https://it.wikipedia.org/wiki?curid=3098791", "title": "Yars' Revenge", "text": "Yars' Revenge \u00e8 un videogioco sviluppato nel 1981 da Howard Scott Warshaw e pubblicato da Atari, Inc. nel 1982 per la console Atari 2600. \"Yars's Revenge\" \u00e8 considerato uno dei migliori giochi per Atari 2600.\nSviluppo.\nIl gioco nacque come port del videogioco arcade \"Star Castle\" sotto licenza Cinematronics: \"Star Castle\" presentava un grosso cannone protetto da 3 scudi difensivi che gli ruotavano intorno. Il giocatore doveva sparare agli scudi pi\u00f9 esterni provocando dei fori attraverso cui colpire gli scudi interni ed infine il cannone. La difficolt\u00e0 risiedeva non solo nel fatto che i fori ruotavano con gli scudi ma anche che attraverso gli stessi fori poteva sparare il cannone. Durante lo sviluppo di \"Yars's Revenge\" le differenze tecniche fra la console e l'hardware dell'arcade originale imposero a Warshaw diverse modifiche ed adattamenti al punto che il risultato finale aveva ben poco in comune con \"Star Castle\".\nModalit\u00e0 di gioco.\nIn \"Yars' Revenge\" il personaggio appartiene alla razza degli \"Yar\", insetti mutanti derivanti dalle comuni mosche, e deve sconfiggere un nemico alieno, detto \"Qotile\", che sta sul lato destro dello schermo, evitandolo quando questo si trasforma in un temibile \"Swirl\" (un oggetto a forma di svastica rotante). Per poter colpire il Qotile il giocatore deve distruggere il suo scudo protettivo: questo pu\u00f2 essere fatto sparandogli oppure \"mangiandolo\" con lo Yar. Il Qotile si difende utilizzando un missile che segue lo Yar per lo schermo, per cui il giocatore deve costantemente spostare il personaggio, oppure trasformandosi periodicamente in un proiettile ruotante, lo Swirl appunto. Lo Swirl \u00e8 pericoloso e distruttivo ma la trasformazione \u00e8 temporanea ed \u00e8 preannunciata da un cambio di stato del Qotile, per cui lo Yar pu\u00f2 difendersi da esso allontanandosi. Per sconfiggere il nemico il giocatore deve usare il cannone \"Zorlon\", un'arma che compare sul lato sinistro: per attivarlo lo Yar deve toccare il Qotile oppure mangiare il suo scudo. Quando il Qotile viene colpito dal cannone esso muore esplodendo con un effetto grafico che coinvolge tutto lo schermo. Sulla met\u00e0 sinistra del campo di gioco esiste una banda colorata: essa \u00e8 una \"zona neutrale\" entro la quale lo Yar non pu\u00f2 essere colpito dal missile che lo insegue ma non pu\u00f2 neanche sparare al Qotile. In questa zona lo Yar resta comunque vulnerabile allo Swirl.\nPunteggi e livelli di difficolt\u00e0.\nPunti ottenibili:\nOgni livello termina con la distruzione del Qotile o dello Swirl. I livelli dispari presentano uno scudo protettivo del Qotile statico mentre i livelli pari presentano uno scudo rotante. Il missile del Qotile insegue il giocatore ad una velocit\u00e0 che cresce all'aumentare del livello di gioco.\nQuando un giocatore raggiunge il punteggio di 70.000 lo scudo del Qotile diviene blu e lo Swirl viene frequentemente sparato 3 volte, alcune volte senza preavviso.\nQuando il giocatore arriva a 150.000 punti, lo scudo del Qotile diviene grigio ed il Qotile si trasforma in Swirl con la normale frequenza: per\u00f2 lo Swirl \u00e8 ora una specie di missile teleguidato, rimanendo in aria in quello stato e inseguendo lo Yar per distruggerlo.\nQuando il giocatore raggiunge i 230.000 punti, lo scudo del Qotile diviene rosa e lo Swirl torna ad essere sparato 3 volte, anche senza preavviso.\nIl fumetto.\nAll'interno della confezione della cartuccia venne inserito un piccolo fumetto che illustrava la storia dietro \"Yars' Revenge\". Il fumetto, la cui trama era stata ideata dallo stesso Warshaw, spiegava la \"vendetta\" (traduzione di \"revenge\") del titolo del gioco: gli Yar si stanno vendicando della distruzione del loro mondo, \"Razak IV\", operata dai loro nemici Qotile.\nLa scelta dei nomi \u00e8 curiosa: Warshaw ha in seguito affermato che \"Yar\" \u00e8 \"Ray\" scritto alla rovescia, mentre il pianeta si chiama \"Razak\", una storpiatura di \"Kassar\" rovesciato, da Ray Kassar che era il nome dell'amministratore delegato di Atari di allora.\nAtari pubblic\u00f2 anche un album discografico, sotto l'etichetta \"Kid Stuff Records\", contenente la colonna sonora del gioco ed un racconto espanso della storia sotto forma di radiodramma. Un altro album, una registrazione a 7\", raccontava la tragedia degli Yar e precisava che uno Yar poteva puntare il cannone Zorlon usando s\u00e9 stesso come bersaglio e non solo mangiando lo scudo dei Qotile. Entrambi gli album furono prodotti da \"John Braden\".\nEaster egg.\nIl gioco contiene un easter egg. Se si distrugge lo Swirl a mezz'aria, compare una linea verticale che attraversa il punto in cui lo si \u00e8 colpito: se il giocatore segue quella linea verticalmente e si trova circa 4/5\u00a0cm sotto la met\u00e0 dello schermo quando l'esplosione termina, il gioco finisce ed il giocatore viene riportato alla schermata di selezione del gioco dove appaiono, al posto della scritta \"Select\" le lettere \"HSWWSH\", che sono le iniziali di Howard Scott Warshaw scritte normalmente ed in senso inverso.\nRifacimenti.\nNel 1999 \u00e8 stata prodotta una versione per il Game Boy Color, sviluppata da \"Vatical Entertainment\" e pubblicata da \"Telegames\". Nel 2005 ne \u00e8 stata creata una versione per l'Atari Flashback 2. Il gioco \u00e8 anche disponibile attraverso Game Room, la sala giochi virtuale della console Xbox 360, dal 2010.\nL'autore.\nWarshaw \u00e8 autore anche di \"Raiders of the Lost Ark\", un altro titolo di successo, e di \"E.T. the Extra Terrestrial\", considerato il peggior titolo mai realizzato nella storia dei videogiochi."}
{"id": "3098792", "revid": "38120", "url": "https://it.wikipedia.org/wiki?curid=3098792", "title": "Villa Paoletti", "text": ""}
{"id": "3098793", "revid": "486946", "url": "https://it.wikipedia.org/wiki?curid=3098793", "title": "Matteo d'Ajello", "text": ""}
{"id": "3098804", "revid": "1573940", "url": "https://it.wikipedia.org/wiki?curid=3098804", "title": "Eihwaz", "text": "Eiwaz (da \"*\u012bhaz\"/\"*\u0113haz\") o eihaz (da \"*\u012bwaz\"/\"*\u0113waz\") o eihwaz (il nome pi\u00f9 comune, che combina i due pi\u00f9 corretti precedenti) \u00e8 il nome proto-germanico ricostruito della runa del Fu\u00feark antico \u16c7 e significa \"tasso\". Tale runa compare anche nel Fu\u00feorc anglosassone con il nome di \u0112oh (con uno iato, mentre la runa \"eoh\" ha un dittongo).\nEssa viene comunemente traslitterata come \u00ef o \u00e6, oppure \u01132 nelle ricostruzioni del proto-germanico. Il suo valore fonetico al tempo dell'invenzione del Fu\u00feark antico (II secolo) non era necessariamente quello di un dittongo, ma pi\u00f9 probabilmente quello di una vocale tra [i] ed [e] o [\u00e6], continuazione del proto-indoeuropeo \"*ei\".\nSono stati ricostruiti due possibili nomi della runa in proto-germanico, \"*\u012bhaz\" (\"*\u01132haz\", proto-indoeuropeo \"*eikos\"), diventato \"\u0113oh\"/\"\u012bh\" in antico inglese, ed \"*\u012bwaz\" (\"*\u01132waz\", proto-indoeuropeo \"*eiwos\"), diventato \"\u012bw\" in antico inglese (da cui l'inglese moderno \"yew\", \"tasso\"); il secondo \u00e8 forse un prestito dal celtico (cfr. gallico \"ivos\", antico irlandese \"\u0113o\").\nLa runa \u00e8 talvolta associata ad Yggdrasil (l'Albero del Mondo), che pur essendo un frassino nella mitologia norrena potrebbe essere stato precedentemente un tasso o una quercia. La parola proto-germanica per \"quercia\" era \"*aiks\" (proto-indoeuropeo \"*aigs\", probabilmente imparentato con il greco \"krat-aigon\", \"biancospino\"), che si trasmise nel nome di un'altra runa del Fu\u00feorc, \"\u00e1c\" (\u16aa, derivata dalla runa del Fu\u00feark antico \"ansuz\", che per\u00f2 significa \"dio\").\nLa \"eihwaz\" non dev'essere confusa con la runa \"sowilo\", che ha una forma simile, o con \"ehwaz\", la runa che esprime la \"e\" breve o \"\u01131\". Nel Fu\u00feark recente esiste la runa \"yr\" (\u16e6, che esprime la \"\" finale) il cui nome significa \"tasso\", ma n\u00e9 la forma n\u00e9 il suono sono collegati alla \"eihwaz\": essa \u00e8 piuttosto una continuazione della \"algiz\".\nPoemi runici.\nLa runa \"eihwaz\" compare nel poema runico anglosassone:"}
{"id": "3098805", "revid": "125401957", "url": "https://it.wikipedia.org/wiki?curid=3098805", "title": "Castelli di Ancona", "text": "Per castelli di Ancona si intende una serie di fortificazioni edificate o acquisite dalla Repubblica di Ancona con lo scopo di difendere il suo territorio. I confini della repubblica marinara di Ancona, nel momento della sua massima estensione territoriale, in linea di massima erano: a nord-ovest il fiume Esino, a nord-est il mare Adriatico, a sud i fiumi Aspio e Musone. Il confine nord-ovest era, pi\u00f9 precisamente, a Case Bruciate (localit\u00e0 detta oggi Marina di Montemarciano). \nL'espressione ha vari corrispettivi nelle Marche, per esempio \"Castelli di Jesi\".\nI castelli.\nIl sistema difensivo della Repubblica di Ancona si componeva di venti castelli.\nSei avevano i compito di difendere il confine dell'Esino: Monte San Vito, Fiumesino, Cassero, Camerata, Castel d'Emilio, Falconara.\nCinque erano posti di guardia sul confine dell'Aspio: Agugliano, Polverigi, Offagna, Bolignano e Camerano.\nCinque servivano a difendere il Monte d'Ancona e la sua costa: Poggio, Massignano, Varano, Sirolo e Numana.\nQuattro castelli avevano lo scopo di difendere la zona centrale della Repubblica: Paterno, Sappanico, Gallignano, Montesicuro; la linea che essi formavano serviva da collegamento tra la linea meridionale dell'Aspio e quella settentrionale dell'Esino, oltre che a difendere direttamente Ancona. \nA questi venti, si devono aggiungere altre fortificazioni edificate a supporto dei castelli principali; tra questi Candia, le Torrette, Montacuto e Barcaglione.\nIl centro di Castelfidardo, per ragioni difensive, nel 1445 chiese al pontefice Eugenio IV di diventare un castello di Ancona; rimase tale fino al 1454.\nAmministrazione dei castelli.\nLe struttura amministrativa della Repubblica di Ancona prevedeva che il comando di ogni castello fosse affidato ad un podest\u00e0, un nobile estratto a sorte fra quelli cosiddetti \"di secondo bossolo\" e \"di secondo grado\"; l'incarico, che durava sei mesi, era retribuito e comportava l'obbligo di risiedere nel castello. \nNon tutti i castelli della Repubblica erano soggetti direttamente al governo cittadino, ma appartenevano alle pi\u00f9 importanti famiglie nobili della citt\u00e0; essi erano il Cassero dei conti Torriglioni, le Torrette dei conti Bonarelli e Castelferretto (oggi Castelferretti) dei conti Ferretti.\nOgni castello di Ancona aveva il compito di rifornire di olio una delle lampade che tuttora circondano l'edicola vanvitelliana che sorge nel duomo del capoluogo e che custodisce l'immagine della Madonna, compatrona della citt\u00e0 insieme a San Ciriaco.\nUna interessante manifestazione che vedeva coinvolti i castelli di Ancona si svolgeva nel XV secolo, in occasione della Pentecoste. Si trattava di una competizione tra i migliori balestrieri, che mettevano alla prova le loro abilit\u00e0 in Piazza Grande (l'attuale Piazza del Plebiscito); l'importanza relativa tra i vari castelli si pu\u00f2 desumere dal numero di balestrieri che ognuno inviava alla gara: i castelli di Agugliano, Camerano, Offagna inviavano dodici rappresentanti, Castel d'Emilio, Monte San Vito, Polverigi, Sirolo, Varano ne inviavano dieci, Paterno, Gallignano, Massignano, Poggio, Montesicuro, Camerata ne inviavano sei, mentre Sappanico solo tre.\nI castelli oggi.\nOggi alcuni castelli di Ancona sono divenuti comuni indipendenti dal capoluogo: Falconara Marittima, Monte San Vito, Camerata Picena, Agugliano, Polverigi, Offagna, Camerano, Sirolo. \nAltri sono invece oggi frazioni di Ancona: Montesicuro, Gallignano, Sappanico, Poggio, Varano, Massignano, Paterno. \nAltri ancora, infine, sono frazioni di altri comuni: Rocca Priora di Falconara, Cassero di Camerata Picena, Castel d'Emilio di Agugliano e Castelferretti. \nUn caso a parte \u00e8 la rocca di Bolignano, che non \u00e8 circondata da un abitato, ma svetta ancora solitaria nella collina che domina il fiume Aspio.\nNon sempre nei castelli di Ancona si conservano tracce delle originarie fortificazioni; senz'altro le rocche meglio conservate sono quella di Offagna, di Bolignano e di Fiumesino (ossia Rocca Priora). \nInteressanti testimonianze sono visibili anche a Castel d'Emilio, a Falconara (castello di Falconara alta) e Sirolo dove tutto il paese \u00e8 ancora stretto nelle mura del vecchio castello."}
{"id": "3098806", "revid": "767487", "url": "https://it.wikipedia.org/wiki?curid=3098806", "title": "Mochtar Lubis", "text": "Nato a Padang (Sumatra Occidentale), Lubis fu sposato e padre di tre figli: due maschi (Iwan e Ade) e una femmina, Ira. Lubis era figlio di un funzionario batak dell'amministrazione coloniale neerlandese che fin\u00ec la sua carriera come \"demang\" di kerinci, e d'una donna minangkabau, dopo i suoi studi secondari insegn\u00f2 matematica all'HIS di Teluk Dalam sull'isola di Nias tra il 1939 e il luglio del 1941, prima di raggiungere Giacarta, dove lavor\u00f2 durante l'occupazione giapponese dell'Indonesia per una radio militare giapponese.\nDue giorni dopo il trasferimento formale della sovranit\u00e0, il 29 dicembre 1949, fece parte del gruppo di fondatori del quotidiano \"Indonesia Raya\".\nFu uno dei primi componenti dell'International Press Institute, \"IPI\" nel 1952.\nNel 1954 entr\u00f2 a far parte del Congresso per la libert\u00e0 della cultura, un'associazione culturale anticomunista che era segretamente finanziata (come fu rivelato nel 1967), dalla Central Intelligence Agency attraverso un sistema di fondazioni culturali.\nOpposizione a Soekarno.\nCriticando sistematicamente l'azione politica e il comportamento personale del presidente Soekarno e quello dei successivi governi, prende apertamente posizione in favore della ribellione del PRRI a Sumatra occidentale. \u00c8 perci\u00f2 arrestato il 21 dicembre 1956 e messo in carcere una prima volta per 15 giorni, poi passato agli arresti domiciliari nella sua casa di Jalan Bonang 18, nel quartiere di Menteng a Giacarta, per 4 anni. Passati i primi anni, secondo lo stesso Mochtar Lubis, le condizioni di prigionia non rimasero troppo dure: pot\u00e9 ricevere gli amici del giornale \"Indonesia Raya\" perch\u00e9 fossero pubblicati suoi lavori. Finalmente il regime mise fine al divieto di movimento dello scrittore e consent\u00ec che egli si recasse il 29 aprile 1961 al congresso dell'IPI a Tel Aviv ma, al ritorno, dopo appena due mesi e mezzo di libert\u00e0, fu nuovamente arrestato dapprima a Giakarta e poi trasferito il 22 dicembre 1962 in un carcere di Madiun, dove le condizioni carcerarie a suo dire erano pi\u00f9 miti, visto che in un istituto di detenzione che poteva ospitare un centinaio di condannati, ve n'erano reclusi appena nove. Qui i cancelli delle celle erano quasi sempre aperti, i detenuti avevano qualche prigioniero comune posto al loro servizio e le relazioni tra secondini e imprigionati potevano essere definite persino amichevoli. La presenza di minigolf o di una piscina, l'organizzazione di attivit\u00e0 artistiche o sportive e la possibilit\u00e0 di accogliere ogni mese la moglie completavano il quadro d'insieme.\nIn seguito agli avvenimenti provocati dal Movimento del 30 settembre 1965 in Indonesia, alcuni membri del Partito Comunista Indonesiano (PKI) furono inviati nel carcere e Mochtar Lubis, con i suoi compagni di detenzione, furono mandati a Giakarta il 25 ottobre 1965, dove egli rest\u00f2 incarcerato fino al 17 maggio 1966, pur dovendo rispettare limitazioni ai suoi spostamenti fino al novembre dello stesso anno..\nSotto l'Orda Baru.\nNel 1966, in compagnia d'un pugno di altre figure dell'ambiente artistico e giornalistico indonesiano, d\u00e0 vita e diventa direttore della \"Fondazione Indonesia\", \"Yayasan Indonesia\".\nNel 1970, con una parte dei membri fondatori della \"Yayasan Indonesia\" e di qualche altro personaggio del mondo culturale indonesiano, partecipa alla creazione della \"Fondazione Obor\", \"Yayasan Obor\", che si assegna l'obiettivo di riempire il vuoto intellettuale e culturale lasciato in Indonesia dal regime di Soekarno e mira a pubblicare opere di scienze sociali riguardanti l'Indonesia, tradotte dall'inglese o dal neerlandese in indonesiano. All'inizio il posto di direttore \u00e8 attribuito a Ivan Kats.\nIn Italia il suo romanzo, \"La strada senza fine\" (Jalan Tak Ada Ujung) - che aveva ricevuto un premio dal Badan Musyawarah Kebudayaan Nasional - fu tradotto nel 1967 da Luigi Santa Maria e pubblicato dall'Istituto per l'Oriente."}
{"id": "3098807", "revid": "114325", "url": "https://it.wikipedia.org/wiki?curid=3098807", "title": "Eiwaz", "text": ""}
{"id": "3098808", "revid": "114325", "url": "https://it.wikipedia.org/wiki?curid=3098808", "title": "Eihaz", "text": ""}
{"id": "3098810", "revid": "114325", "url": "https://it.wikipedia.org/wiki?curid=3098810", "title": "\u012ahaz", "text": ""}
{"id": "3098812", "revid": "114325", "url": "https://it.wikipedia.org/wiki?curid=3098812", "title": "\u0112haz", "text": ""}
{"id": "3098813", "revid": "114325", "url": "https://it.wikipedia.org/wiki?curid=3098813", "title": "\u012awaz", "text": ""}
