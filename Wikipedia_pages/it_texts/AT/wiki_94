{"id": "3345562", "revid": "1543377", "url": "https://it.wikipedia.org/wiki?curid=3345562", "title": "Gilles (Watteau)", "text": "Gilles (conosciuto anche come Pierrot detto Gilles) \u00e8 un olio su tela (184x149) di Antoine Watteau, completato tra il 1718 ed il 1719. \u00c8 custodito al museo del Louvre di Parigi.\nDescrizione e stile.\nPierrot, noto personaggio della Commedia dell'arte, \u00e8 raffigurato da Watteau come un attore dal volto fortemente malinconico, con uno sguardo triste e perso verso lo spettatore. Alle sue spalle si trovano altri personaggi teatrali, probabilmente intenti a schernire Gilles in primo piano. Le varie figure si trovano in un ambiente esterno, caratterizzato da una leggera vegetazione ai lati del dipinto; le tinte dell'intera opera non sono particolarmente brillanti, con l'eccezione della veste rossa dell'uomo all'estrema destra.\nStoria.\nL'opera fu richiesta a Watteau dall'amico attore Belloni, gi\u00e0 noto per aver vestito i panni di Pierrot, affinch\u00e9 questa divenisse l'insegna della sua nuova caffetteria, \"Au Caff\u00e8 Comique\"; l'attore decise di concludere la sua carriera teatrale per condurre questo esercizio commerciale dopo il 1718, fatto che ci permette di ricavare la datazione del dipinto. Inoltre Belloni aveva in quel periodo superato i 35 anni, un'et\u00e0 paragonabile a quella del protagonista del dipinto; questo ha fatto ipotizzare gli studiosi che il Pierrot di Watteau fosse proprio lui, anche se ci\u00f2 \u00e8 impossibile da stabilire dato che non conosciamo nessun altro ritratto di Belloni. Alle spalle di Gilles si trovano altri personaggi della Commedia dell'arte; anche per loro non si sa se abbiano avuto come modelli attori realmente esistiti. Il critico Paul Mantz riporta il nome Bianconelli per il comico sopracitato, senza per\u00f2 escludere altre identificazioni; tra queste Erwin Panofsky cita il possibile autoritratto.\nAltra ipotesi per la datazione viene proposta dai critici Emile Dacier e Albert Vuaflart, i quali accostano il dipinto di Watteau ad un cartellone per un'opera messa in scena al teatro della Foire il 25 luglio 1721, pochi giorni dopo la morte di Watteau; Doris Panofsky accoglie l'idea, pur ventilando un rapporto tra la tela e delle parades di Thomas-Simon Gueullette.\nIl quadro divenne insegna per la bottega del mercante d'arte Meunier, situata a Place de Carousel, per poi essere acquistato nel 1804 dal barone Dominique Vivant-Denon, primo direttore del Louvre. Nel 1869 pass\u00f2 al Museo del Louvre grazie ad un lascito di Louis La Caze, che si era procurato l'opera proprio da Vivant-Denon; la cui collezione form\u00f2 il primo nucleo del museo parigino riguardante la pittura francese del XVIII secolo."}
{"id": "3345566", "revid": "729019", "url": "https://it.wikipedia.org/wiki?curid=3345566", "title": "11\u00ba Corpo carri della Guardia", "text": "L'11\u00ba Corpo carri della Guardia (in russo: 11-\u0439 \u0433\u0432\u0430\u0440\u0434\u0435\u0439\u0441\u043a\u0438\u0439 \u0442\u0430\u043d\u043a\u043e\u0432\u044b\u0439 \u043a\u043e\u0440\u043f\u0443\u0441, \"11-j gvardejskij tankovyj korpus\") era una formazione corazzata dell'Armata Rossa che prese parte alle pi\u00f9 importanti battaglie sul fronte orientale durante la seconda guerra mondiale; in particolare fu elemento corazzato di punta durante le ultime campagne del 1944-1945 inquadrato nella famosa 1\u00aa Armata carri della Guardia, e termin\u00f2 vittoriosamente la guerra a Berlino partecipando ai sanguinosi scontri dentro la capitale stessa del Terzo Reich.\nL'unit\u00e0 corazzata era stata costituita nella primavera 1942 con la denominazione di 6\u00ba Corpo carri ed inizialmente partecip\u00f2 alle costose e fallimentari offensive sovietiche contro il saliente di R\u017eev, prima di essere trasferita pi\u00f9 a sud distinguendosi in primo luogo durante l'aspra battaglia di Kursk. Dopo la nuova vittoria a Char'kov, il 23 ottobre 1943 Stalin e lo Stavka assegnarono al 6\u00ba Corpo carri la nuova denominazione onorifica di \"11\u00ba Corpo carri della Guardia\".\nAssegnato alla 1\u00aa Armata carri della Guardia e guidato da comandanti energici, abili ed esperti, l'11\u00ba Corpo carri della Guardia mostr\u00f2 fino al termine della guerra grande slancio offensivo e durante la gigantesca offensiva sulla Vistola del gennaio 1945 fu alla testa della rapidissima avanzata fino all'Oder, che avrebbe superato per prima a sud di Kostrzyn. Ad aprile, dopo alcune difficolt\u00e0 iniziali, fu una delle sette armate sovietiche che accerchiarono e conquistarono Berlino.\nDopo la guerra l'11\u00ba Corpo venne ridenominato 11\u00aa Divisione carri della Guardia e rimase nella Repubblica Democratica Tedesca durante tutto il periodo della Guerra fredda, costituendo una delle unit\u00e0 pi\u00f9 potenti e preparate dell'Esercito sovietico, pronto a passare all'offensiva attraverso il varco di Fulda in caso di guerra con la NATO.\nStoria.\nIl 6\u00ba Corpo carri sul fronte di R\u017eev.\nNell'aprile 1942 la Direzione Centrale delle Forze corazzate e meccanizzate dell'Armata Rossa, guidata dal capace generale Y.Fedorenko, diede inizio al faticoso e complesso programma di ricostituzione delle forze mobili sovietiche in vista della nuova campagna estiva, allo scopo di dotarsi di idonee formazioni dotate di potenza d'urto e di velocit\u00e0 di movimento da impiegare per ottenere sfondamenti in profondit\u00e0 e sferrare grandi offensive strategiche secondo le note teoria dei teorici sovietici degli anni trenta.\nTra le nuove formazioni, venne costituito nella regione di Mosca anche il 6\u00ba Corpo carri, inizialmente organizzato principalmente come quartier generale di addestramento con l'assegnazione di quattro nuove brigate corazzate. Solo nel mese di maggio il 6\u00ba Corpo carri divenne un corpo corazzato pienamente operativo assegnato al \"Fronte Occidentale\" con tre brigate corazzate ed una brigata motorizzata e comandato dal generale Getman, esperto di guerra corazzata. Durante l'estate 1942 il \"Fronte Occidentale\", guidato personalmente dal generale \u017dukov, sferr\u00f2 una serie di infruttuosi attacchi contro le solide difese tedesche nel saliente di R\u017eev, subendo pesanti perdite, senza ottenere alcuni risultato operativo.\nIl 6\u00ba Corpo carri, dotato in questa fase di 169 carri armati, tra cui 24 carri pesanti KV e 46 carri medi T-34, prese parte a questi costosi attacchi frontali e sub\u00ec gravi perdite, dimostrando, come anche tutte le altre inesperte formazioni meccanizzate sovietiche, gravi carenze organizzative e tattiche. A novembre e dicembre 1942 il 6\u00ba Corpo carri, ricostituito e portato a 170 carri, venne assegnato al nuovo \"Fronte Occidentale\" comandato dal generale Konev e partecip\u00f2 alla disastrosa operazione Marte.\nI sovietici fallirono di nuovo nel tentativo di sfondare le difese della 9\u00aa Armata tedesca del generale Model nel saliente di R\u017eev, e le forze corazzate impiegate prematuramente contro gli anticarro tedeschi vennero quasi completamente distrutte. Il 6\u00ba Corpo carri sub\u00ec perdite elevatissime e dovette quindi, ridotto ad una sola brigata corazzata, essere ritirato, nel febbraio 1943 nelle retrovie per ricostituzione e riequipaggiamento.\nNel marzo 1943, il 6\u00ba Corpo carri venne quindi assegnato alla nuova 1\u00aa Armata corazzata, appena costituita dallo Stavka al comando del famoso generale Michail Efimovi\u010d Katukov, con cui sarebbe rimasto per il resto della guerra, condividendo numerosi e grandi successi durante oltre due anni di cruente battaglie. Appena costituita, la nuova armata corazzata venne subito inviata a sud nel settore di Obojan', per consolidare il lato meridionale del saliente di Kursk e bloccare eventuali attacchi tedeschi. Il 6\u00ba Corpo carri, costituito ora da tre brigate corazzate, tra cui la nuova 112\u00aa Brigata corazzata (che, ridenominata pi\u00f9 tardi 44\u00aa Brigata corazzata della Guardia, sarebbe diventata una delle pi\u00f9 celebri e valorose formazioni meccanizzate dell'Armata Rossa), quindi si port\u00f2 a sud insieme al 3\u00ba Corpo meccanizzato, l'altra unit\u00e0 mobile assegnata alla 1\u00aa Armata corazzata del generale Katukov.\nKursk e Char'kov.\nNel luglio 1943 il 6\u00ba Corpo carri era completamente riequipaggiato con carri sovietici T-34 e T-70 e carri americani M3 Lee (ritenuti poco idonei ad affrontare i potenti Panzer tedeschi). Con queste forze, a partire dal 5 luglio 1943, venne impegnato quindi nei furiosi e prolungati scontri con le Panzer-Divisionen tedesche nella battaglia di Kursk; il 6\u00ba Corpo carri si batt\u00e9 con valore ed efficacia insieme alle altre formazioni della 1\u00aa Armata corazzata, in parte interrando i suoi mezzi corazzati e limitando gli inutili contrattacchi frontali (secondo le prudenti direttive del generale Katukov) e riusc\u00ec, a costo di pesanti perdite, a logorare progressivamente le forze corazzate tedesche del 48\u00ba \"Panzerkorps\" contribuendo in modo rilevante al successo finale sovietico.\nIl 6\u00ba Corpo carri usc\u00ec tuttavia decimato dalla dura battaglia e dovette essere freneticamente rafforzato con il massiccio recupero dei mezzi danneggiati e con l'accelerato ritorno in combattimento degli equipaggi feriti, in vista della prevista offensiva sovietica verso Char'kov (\"Operazione Rumjancev\"). Durante questa offensiva le forze corazzate sovietiche impiegarono per la prima volta con successo d'estate le nuove tattiche di avanzata in profondit\u00e0; il 6\u00ba Corpo carri, sempre inquadrato nella 1\u00aa Armata corazzata di Katukov, fu alla testa dell'offensiva, spingendo in avanti alcune brigate di punta destinate ad occupare di sorpresa aree tatticamente rilevanti anche a costo di rimanere pericolosamente isolate.\nLa 112\u00aa Brigata corazzata e la famosa 1\u00aa Brigata corazzata della Guardia (facente parte del 3\u00ba Corpo meccanizzato) furono spesso in prima linea in queste veloci avanzate isolate con il ruolo di \"distaccamenti avanzati\". Durante la Quarta battaglia di Char'kov, quindi, il 6\u00ba Corpo carri, guidato sempre dal generale Getman, mise in mostra notevole slancio offensivo e grande mobilit\u00e0 operativa, ed anche se, contrattaccato a Bogoduchov e Acthyrka dalle Panzer-Divisionen, sub\u00ec di nuovo forti perdite, mantenne il terreno conquistato e contribu\u00ec al successo dell'operazione ed alla vittoria finale sovietica, culminata nella liberazione di Char'kov il 23 agosto 1943.\nGravemente indebolito dagli estenuanti e aspri scontri con le abili formazioni corazzate tedesche, il 6\u00ba Corpo carri, come tutta la 1\u00aa Armata corazzata (ridotta in totale a soli 162 carri armati), dopo aver conseguito notevoli risultati nelle avanzate estive, pass\u00f2 in riserva nel mese di settembre, e gioc\u00f2 un ruolo secondario nella successiva marcia dell'Armata Rossa verso il Dnepr, ma Stalin e il Comando supremo della Stavka, il 23 ottobre 1943, decisero di assegnare il titolo onorifico \"della Guardia\" a tutte le formazioni della armata corazzata del generale Katukov in riconoscimento degli strenui sforzi e dei successi ottenuti nella dura battaglia difensiva di Kursk e nella vigorosa offensiva Belgorod-Char'kov. Il 3\u00ba Corpo meccanizzato quindi divenne l'8\u00ba Corpo meccanizzato della Guardia, mentre il 6\u00ba Corpo carri assunse la nuova denominazione di \"11\u00ba Corpo carri della Guardia\", penultima unit\u00e0 corazzata sovietica ad ottenere durante la guerra questo prestigioso titolo.\nL'11\u00ba Corpo carri della Guardia dal Dnepr alla Vistola.\nL'11\u00ba Corpo carri della Guardia rientr\u00f2 in azione, insieme a tutta la 1\u00aa Armata corazzata, solo nel dicembre 1943, per rafforzare l'importante testa di ponte di Kiev del 1\u00ba \"Fronte ucraino\", duramente contrattaccata dalle riserve corazzate tedesche. Il 24 dicembre il fronte sovietico ripart\u00ec all'offensiva e l'11\u00ba Corpo partecip\u00f2 con successo alla difficile avanzata, contrastata dal nemico e resa particolarmente faticosa per le proibitive condizioni del clima e del terreno.\nFu nel marzo 1944 che la 1\u00aa Armata corazzata e l'11\u00ba Corpo carri della Guardia giocarono un ruolo molto importante durante la grande offensiva generale del maresciallo \u017dukov verso i Carpazi; le unit\u00e0 corazzate del corpo avanzarono rapidamente in profondit\u00e0, contribuirono al temporaneo accerchiamento della 1. \"Panzerarmee\" tedesca nella sacca di Kam\"janec'-Podil's'kyj e poi proseguirono ancora fino a raggiungere \u010cernivci e quindi il confine rumeno-ungherese.\nIn questa regione l'11\u00ba Corpo carri dovette fronteggiare aspri contrattacchi delle forze meccanizzate tedesche e l'unit\u00e0 riusc\u00ec a mantenere il terreno conquistato ed a respingere il nemico; in questa occasione venne equipaggiato, tra i primi corpi mobili dell'Armata Rossa, con i nuovi carri T-34/85, in grado di contrastare i carri pesanti della Wehrmacht. Per i successi raggiunti nella primavera 1944 anche la 1\u00aa Armata corazzata del generale Katukov ottenne il 25 aprile 1944 la designazione onorifica \"della Guardia\".\nL'11\u00ba Corpo carri della Guardia, ora completamente equipaggiato con carri T-34/85, si distinse ancora durante la successiva Offensiva Leopoli-Sandomierz del luglio 1944; la formazione, raggruppata insieme al resto della 1\u00aa Armata corazzata della Guardia della regione di Luc'k, sfrutt\u00f2 in profondit\u00e0 lo sfondamento delle linee tedesche e la 44\u00aa Brigata corazzata della Guardia (guidata dall'abile colonnello I.I. Gusakovskij), impegnata come \"Distaccamento avanzato\" del corpo, raggiunse e super\u00f2 per prima il fiume Bug, sbaragliando completamente le forze nemiche. Il 17 luglio la 44\u00aa Brigata corazzata fronteggi\u00f2 e respinse il debole contrattacco della 17. Panzer-Division, e quindi continu\u00f2 ad avanzare, seguita dal resto dell'11\u00ba Corpo.\nNei giorni successivi le colonne corazzate sovietiche del generale Katukov si diressero verso la Vistola che raggiunsero e superarono gi\u00e0 il 29 luglio; le prime teste di ponte furono rapidamente conquistate dalla 1\u00aa Brigata corazzata della Guardia (dell'8\u00ba Corpo meccanizzato della Guardia) e dalla 44\u00aa Brigata corazzata della Guardia dell'11\u00ba Corpo carri, nell'area di Baran\u00f3w e Tarnobrzeg. L'11\u00ba Corpo carri della Guardia quindi fu impegnato a contrastare i contrattacchi tedeschi rafforzati anche dai carri pesanti Tiger II, e riusc\u00ec a mantenere il possesso delle importanti posizioni strategiche. Finalmente nel settembre 1944 il corpo corazzato della Guardia pass\u00f2 nelle riserve dello Stavka per riequipaggiarsi e rafforzarsi in vista della campagna finale verso la Germania.\nFino a Berlino.\nNel novembre 1944 l'11\u00ba Corpo carri della Guardia, ora guidato dal generale di origine armena Babajanyan, ritorn\u00f2 sulla linea del fronte a ranghi completi con carri T-34/85 e semoventi pesanti ISU-152, ISU-122 e SU-100, sempre inquadrata nella 1\u00aa Armata corazzata della Guardia, formazione assegnata al potente 1\u00ba \"Fronte bielorusso\" del maresciallo \u017dukov, incaricato di sfondare la linea della Vistola e marciare direttamente verso l'Oder e Berlino.\nIl 14 gennaio 1945 il fronte di \u017dukov sferr\u00f2 il suo travolgente attacco dalle teste di ponte di Magnuszew e Pu\u0142awy, provocando il rapido crollo delle deboli difese tedesche del Gruppo d'armate A. La 1\u00aa Armata corazzata della Guardia del generale Katukov venne quindi subito incaricata di sfruttare lo sfondamento e di avanzare, accanto alla 2\u00aa Armata corazzata della Guardia, in profondit\u00e0 per sbaragliare le retrovie nemiche e raggiungere la Germania. L'11\u00ba Corpo carri, sempre preceduto dal \"Distaccamento avanzato\" della 44\u00aa Brigata corazzata della Guardia, guid\u00f2 l'audace avanzata nelle innevate pianure polacche.\nNell'occasione i carristi della 44\u00aa Brigata corazzata, sempre guidati dall'energico colonnello Gusakovskij, effettuarono un terrificante attraversamento del fiume Pilica ghiacciato, frantumando il ghiaccio e proseguendo per accelerare i tempi direttamente a guado. I carri dell'11\u00ba Corpo carri della Guardia dopo aver superato il fiume respinsero quindi alcuni deboli contrattacchi tedeschi della 25. e 19. Panzer-Division, e proseguirono la rapidissima avanzata verso Poznan e la linea dell'Oder.\nGi\u00e0 alla fine del mese di gennaio l'11\u00ba Corpo era sulla linea del fiume che venne attraversato contemporaneamente dalla 44\u00aa Brigata corazzata della Guardia a nord di Francoforte, e dalle unit\u00e0 della 2\u00aa Armata corazzata della Guardia a nord di Kostrzyn. Dopo questo clamoroso successo l'11\u00ba Corpo carri della Guardia fu impegnato durante i mesi di febbraio e marzo 1945 a consolidare le posizioni conquistate sull'Oder e poi nella difficile campagna di Pomerania per distruggere le forze tedesche rimaste isolate dalla travolgente avanzata dell'Armata Rossa.\nL'ultimo atto della guerra sul Fronte orientale ebbe inizio il 16 aprile 1945 e la 1\u00aa Armata corazzata della Guardia e l'11\u00ba Corpo carri della Guardia, sempre assegnati al 1\u00ba \"Fronte bielorusso\" del maresciallo \u017dukov, furono impegnate al centro dell'azione direttamente nell'attacco frontale alle solide difese tedesche dell alture di Seelow. L'inizio della battaglia finale di Berlino non fu molto favorevole alle forze sovietiche; il comando del Fronte impegn\u00f2 prematuramente le sue massicce riserve corazzate e anche l'11\u00ba Corpo carri della Guardia fu intralciato dallo scarso spazio disponibile, sub\u00ec pesanti perdite ed avanz\u00f2 solo con difficolt\u00e0.\nSolo dopo tre giorni di sanguinosi scontri i carri sovietici dell'11\u00ba Corpo, dopo aver respinto un disperato contrattacco della Panzer-Division M\u00fcncheberg, raggiunsero il terreno aperto e anche questa volta la 44\u00aa Brigata corazzata della Guardia venne lanciata in avanti per accelerare l'avanzata e scardinare le retrovie tedesche. Entro il 25 aprile l'11\u00ba Corpo carri della Guardia, accanto alle altre formazioni della 1\u00aa Armata corazzata di Katukov ed alle numerose armate di fucilieri sovietiche, raggiunse la periferia orientale di Berlino e si impegn\u00f2 negli aspri e prolungati scontri all'interno della cerchia cittadina.\nFurono combattimenti particolarmente difficili e costosi per i carri dell'11\u00ba Corpo, che tuttavia continuarono lentamente ad avanzare supportando i fucilieri della 8\u00aa Armata della Guardia del generale \u010cujkov. Al momento della vittoriosa conclusione della battaglia di Berlino (2 maggio 1945) i carristi dell'11\u00ba Corpo carri della Guardia erano giunti a 200 metri dalla Cancelleria del Reich e dal Bunker di Hitler (gi\u00e0 suicidatosi il 30 aprile).\nLa guerra dell'11\u00ba Corpo carri della Guardia, caratterizzata, dopo alcuni insuccessi iniziali, da una serie quasi ininterrotta di riuscite avanzate, si concluse quindi nel cuore della capitale nemica; il corpo della Guardia, sempre inquadrato nella prestigiosa armata del generale Katukov, diede prova costantemente di notevole slancio offensivo e di capacit\u00e0 operativa, impiegando negli ultimi due anni con successo le tattiche sovietiche di avanzata in profondit\u00e0. Numerosi uomini del corpo si distinsero in azione, e 43 soldati ottennero il riconoscimento di Eroe dell'Unione Sovietica, tra cui 16 appartenenti alla famosa 44\u00aa Brigata corazzata della Guardia del colonnello Gusakovskij (a sua volto premiato per due volte con il titolo di Eroe dell'Unione Sovietica).\nDopo la fine della Grande Guerra Patriottica, l'11\u00ba Corpo carri della Guardia rimase nella Germania orientale, trasformato in 11\u00aa Divisione carri della Guardia, sempre inserito nella 1\u00aa Armata carri della Guardia, una delle unit\u00e0 di punta del Gruppo di forze sovietiche in Germania, schierata a Dresda ed incaricata, in caso di guerra con la NATO di sferrare uno degli attacchi pi\u00f9 importanti contro la stretta di Fulda.\nDopo la fine della Guerra fredda la 11\u00aa Divisione corazzata della Guardia \u00e8 stata ritirata in Bielorussia per essere assegnata alle forze armate della nuova repubblica indipendente.\nOrdine di battaglia.\n1942: Operazione Marte (6\u00ba Corpo carri)\n1944: Offensive Proskurov-\u010cernivci e Leopoli-Sandomierz (11\u00ba Corpo carri della Guardia)\n1945: Offensiva Vistola-Oder e Battaglia di Berlino (11\u00ba Corpo carri della Guardia)"}
{"id": "3345571", "revid": "100632507", "url": "https://it.wikipedia.org/wiki?curid=3345571", "title": "Er domPasquale", "text": "\"\u00abPare che fosse un carattere chiuso e melanconico, ma era buono come pochi a far sorridere, quel noto compositore bergamasco, ex-violinista. Oggi si dice tanto che fosse un genio. B\u00e8, lo era. E a noi romani \u201cintenerisce er core\u201d sapere che capitava spesso a Roma, dalle parti de Tordinona, a fasse un bicchio all'ostaria cor sor G.G.Belli. Lo sapevate che a Carnevale Gaetano e Gioacchino se ne andavano assieme mascherati a far danno per le strade di Roma? Dovevano essere amici per la pelle se quel poeta \u201cpop\u201d, nella sua lingua fuorilegge, chiamava scherzosamente il musicista Maestro Dozzinetti.\u00bb\"\n(Dalla prefazione contenuta nel libretto accluso al cofanetto).\nIl disco.\nEr domPasquale - Pop corn opera \u00e8 un album prodotto dalla RCA Italiana nel 1980, il primo triplo album originale del pop italiano, scritto ed interpretato da Tito Schipa Jr.. \u00c8 tratto dall'omonima opera pop, rivisitazione con testi in dialetto dell'opera lirica Don Pasquale di Gaetano Donizetti.\nNel 1980, stesso anno della pubblicazione su disco, \u00e8 stata effettuata una registrazione video dello spettacolo da parte della Rai con il cast del disco eccetto Lucio Dalla sostituito nel ruolo del Notaio da Ignazio Marcozzi. Le riprese - fatte al Piper Club - sono state registrate sia in playback che dal vivo a seconda delle esigenze di scena e trasmesse pi\u00f9 volte negli anni dalla Rai.\nEr domPasquale \u00e8 stato adattato anche per il teatro e vede la partecipazione dello stesso identico cast del disco eccetto Lucio Dalla. Lo spettacolo \u00e8 stato riproposto dal vivo per quasi tutto il decennio degli anni 80 con alcuni cambi nei componenti del cast.\nLo stesso musical - re-intitolato \"Non Pasquale\" - \u00e8 stato portato in scena al \"New York Shakespeare Festival\" nel 1983, tradotto in inglese, con l'aggiunta di nuovi personaggi e la produzione di Joseph Papp."}
{"id": "3345572", "revid": "599013", "url": "https://it.wikipedia.org/wiki?curid=3345572", "title": "Bruno Frison", "text": "Carriera sportiva.\nNazionale.\nNel 1964 partecipa ai IX Giochi olimpici invernali di Innsbruck, Austria, qualificandosi al 15\u00ba posto e primo del girone di consolazione.\nCampionato italiano.\nFrison milita tutta la carriera nella Sportivi Ghiaccio Cortina, societ\u00e0 con cui vincer\u00e0 12 campionati italiani.\nMedaglie ai campionati italiani di hockey su ghiaccio:"}
{"id": "3345577", "revid": "1185701", "url": "https://it.wikipedia.org/wiki?curid=3345577", "title": "Josef Sterff", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1958 (edizione tenutasi a Garmisch-Partenkirchen, Germania) insieme ai suoi connazionali Franz Schelle, Eduard Kaltenberger e Otto G\u00f6bl\nNell'edizione l'oro and\u00f2 all'altra nazionale tedesca. L'anno successivo sempre nel bob a quattro vinse una medaglia di bronzo. Ai mondiali del 1962 vinse una medaglia d'oro nella stessa disciplina."}
{"id": "3345578", "revid": "77628", "url": "https://it.wikipedia.org/wiki?curid=3345578", "title": "Light gun", "text": ""}
{"id": "3345579", "revid": "287204", "url": "https://it.wikipedia.org/wiki?curid=3345579", "title": "Arcana Heart 3", "text": " \u00e8 un picchiaduro a incontri in 2D sviluppato dalla Examu pubblicato per arcade principalmente in Giappone il 22 dicembre 2009. Si tratta del secondo sequel di \"Arcana Heart\". Il videogioco \u00e8 stato convertito per PlayStation 3 ed Xbox 360, ed \u00e8 stato pubblicato per entrambe le console il 13 gennaio 2011.\nAccoglienza.\nLa rivista \"Play Generation\" diede alla versione per PlayStation 3 un punteggio di 78/100, apprezzando lo splendido design, l'ottimo impianto di gioco e le numerosissime varianti mentre come contro la modalit\u00e0 Storia forse un po' troppo \"debole\", finendo per consigliarlo quasi esclusivamente agli appassionati del genere, ai quali per\u00f2 avrebbe offerto un'esperienza di gioco ricca e appagante. La stessa testata lo classific\u00f2 in seguito come il quarto migliore titolo picchiaduro del 2011."}
{"id": "3345586", "revid": "124045605", "url": "https://it.wikipedia.org/wiki?curid=3345586", "title": "Volo Air Ontario 1363", "text": "Il volo Air Ontario 1363 era un volo di linea operato da Air Ontario con un Fokker F28-1000 Fellowship, che il 10 marzo 1989 \u00e8 precipitato vicino a Dryden, Ontario, Canada, provocando la morte di 24 tra passeggeri e membri dell'equipaggio.\nIl volo ripartiva dallo scalo intermedio sulla rotta fra Thunder Bay e Winnipeg e si \u00e8 schiantato al suolo dopo soli 15 secondi dal decollo a causa della presenza di ghiaccio e neve sulle ali che non hanno consentito al velivolo di raggiungere una quota sufficiente per sorvolare gli alberi presenti al termine della pista.\nL'incidente ha provocato la morte di 21 dei 65 passeggeri a bordo e di 3 dei 4 membri dell'equipaggio.\nAereo.\nL'aereo, un Fokker F28-100 era stato fabbricato nel 1972 ed entrato in servizio nel 1973. Era uno dei due F28 di propriet\u00e0 della compagnia aerea\nIl Comandante dell'aeromobile era George Moorwood (52), aviatore esperto con pi\u00f9 di 24.100 ore di volo all'attivo. Il Primo Ufficiale era Keith Mills (35), anche lui pilota di grande esperienza con pi\u00f9 di 10.000 ore di volo. Entrambi i piloti avevano per\u00f2 una scarsa esperienza dell'F28, con meno di 150 ore sull'aereo\nInvestigazione.\nL'inchiesta dell'incidente venne presieduta da Virgil P. Moshansky. L'inchiesta rilev\u00f2 che l'APU (Auxiliary Power Unit) non funzionava e nessun carrellone era disponibile nell'aeroporto, perci\u00f2 l'equipaggio decise di tenere acceso il motore di sinistra e sull'aereo non venne mai effettuata l'operazione di pulizia della neve dalle ali. L'aereo venne rifornito con il motore acceso mentre i passeggeri erano a bordo. Le decisioni del Comandante di partire dal rifornire l'aereo con il motore acceso e non richiedere la pulizia delle ali si rivel\u00f2 molto dubbie anche se in Canada il rifornimento con il motore acceso non era ancora vietato.\nIl velivolo non avrebbe dovuto fare uno scalo programmato in un aeroporto senza le attrezzature adeguate. Inoltre, n\u00e9 i corsi n\u00e9 il manuale di volo avevano sufficientemente avvertito il pilota dei rischi del ghiaccio sulle ali.\nIl volo Air Ontario 1363 nei media.\nL'incidente del volo 1363 della Air Ontario \u00e8 stato analizzato nella puntata \"Gelo mortale\" della nona stagione del documentario \"Indagini ad alta quota\" trasmesso dal National Geographic Channel."}
{"id": "3345591", "revid": "1629429", "url": "https://it.wikipedia.org/wiki?curid=3345591", "title": "Pattinaggio di velocit\u00e0 ai VII Giochi asiatici invernali", "text": "Le gare di pattinaggio di velocit\u00e0 dei VII Giochi asiatici invernali si sono svolte all'Indoor Speed Skating Stadium di Astana, in Kazakistan, dal 31 gennaio al 6 febbraio 2011."}
{"id": "3345595", "revid": "343572", "url": "https://it.wikipedia.org/wiki?curid=3345595", "title": "Sant'Oliva", "text": ""}
{"id": "3345596", "revid": "6923", "url": "https://it.wikipedia.org/wiki?curid=3345596", "title": "Angel (Akon)", "text": "Angel \u00e8 un brano musicale del cantante senegalese Akon, pubblicato il 17 settembre 2010 come singolo. Il singolo \u00e8 arrivato sino alla cinquantaseiesima posizione della Billboard Hot 100."}
{"id": "3345599", "revid": "1185701", "url": "https://it.wikipedia.org/wiki?curid=3345599", "title": "Otto G\u00f6bl", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1958 (edizione tenutasi a Garmisch-Partenkirchen, Germania) insieme ai suoi connazionali Franz Schelle, Josef Sterff e Eduard Kaltenberger\nNell'edizione l'oro and\u00f2 all'altra nazionale tedesca. Ai mondiali del 1959 sempre nel bob a quattro vinse una medaglia di bronzo, nel 1960 una medaglia d'argento nel bob a due e nel 1962 vinse una medaglia d'oro nuovamente nel bob a quattro."}
{"id": "3345603", "revid": "76963", "url": "https://it.wikipedia.org/wiki?curid=3345603", "title": "Robin Riker", "text": "Carriera.\nDopo aver esordito in Tv nel 1976, nel 1980 raggiunge il successo interpretando il film horror cult \"Alligator\" nella parte della protagonista Marisa, insieme a Robert Forster. Da l\u00ec in poi la sua carriera continua, interpreta ruoli da guest star in decine di telefilm, soap e sitcom. Passa da \"Professione pericolo\" (1983, con Lee Majors) a \"La signora in giallo\" (1989-1996, con Angela Lansbury) passando per \"Sabrina, vita da strega\", dove interpreta la parte della zia di Sabrina (Melissa Joan Hart), Marigold. \nInterpreta anche film come \"Passione fatale 2\" (1992), \"Una verit\u00e0 da nascondere\" (1995) e \"Brink! Sfida su rotelle\" nel 1998.\nHa interpretato ruoli da protagonista nella serie \"Brothers\" (1984-1987), nella parte di Kelly Hall, \"Il tempo della nostra vita\" (2000) nella parte di Maureen, e pi\u00f9 recentemente in \"Beautiful\" (2008-2010) nella parte di Beth Logan."}
{"id": "3345610", "revid": "1543377", "url": "https://it.wikipedia.org/wiki?curid=3345610", "title": "Coldrain", "text": "I sono un gruppo musicale giapponese formatosi nel 2007 a Nagoya.\nNel loro stile uniscono elementi melodici alternative ad altri pi\u00f9 duri e aggressivi tipici dell'hardcore punk e del metal.\nDopo i primi due album pubblicati solo in Giappone, il gruppo ha debuttato internazionalmente nel 2014 con \"The Revelation\", pubblicato dalla Hopeless Records e dalla Sony.\nStoria del gruppo.\nIl successo in Giappone (2007-2013).\nLa band si forma da cinque ragazzi giapponesi nel 2007 a Nagoya, provenienti da due diversi gruppi locali scioltisi da poco. Iniziano esibendosi nella loro citt\u00e0 distribuendo i loro demo durante le performance. I Coldrain si caratterizzano per l'uso della lingua inglese nelle proprie canzoni, nonostante siano una band giapponese. Il cantante della band, Masato, principale autore della musica e dei testi, \u00e8 infatti nato da padre giapponese e madre statunitense e parla sia in giapponese che in inglese.\nDopo aver firmato un contratto discografico con l'etichetta discografica giapponese VAP, la band pubblica i primi due singoli, \"Fiction\" e \"8AM\" (quest'ultimo utilizzato per l'anime \"Hajime no Ippo New Challenger\"), rispettivamente il 5 novembre 2008 e il 5 gennaio 2009. Nell'estate dello stesso anno si esibiscono al Summer Sonic Festival, per tornare poi in studio di registrazione per completare il loro primo album in studio, \"Final Destination\", uscito il 28 ottobre 2009.\nIl 23 giugno 2010 pubblicano l'EP \"Nothing Lasts Forever\". La canzone \"We're Not Alone\" contenuta nell'EP viene utilizzata come sigla iniziale dell'anime \"Rainbow\", mentre \"Die Tomorrow\" viene inclusa nella colonna sonora del videogioco calcistico \"PES 2011\".\nIl 16 febbraio 2011 pubblicano il loro secondo album in studio \"The Enemy Inside\", a cui segue un tour per tutto il Giappone, culminato il 7 dicembre 2011 nella pubblicazione del loro primo DVD, intitolato \"Three Days of Adrenaline\".\nIl 20 aprile 2012 la band pubblica un nuovo brano, \"No Escape\", che viene utilizzato nel trailer ufficiale del videogioco \"\" e che proveniente dal nuovo EP della band, \"Through Clarity\", pubblicato il 4 luglio successivo. L'EP \u00e8 stato prodotto da David Bendeth, famoso per le sue collaborazioni con artisti internazionali come Paramore, All Time Low e A Day to Remember. Durante l'estate, infine, tornano ad esibirsi al Summer Sonic Festival. Il 30 novembre dello stesso anno i Coldrain annunciano che saranno in studio da dicembre a febbraio per registrare con David Bendeth il loro terzo album in studio. L'album, intitolato \"The Revelation\", \u00e8 stato pubblicato il 17 aprile 2013.\nIl debutto internazionale (2014-2020).\nNel dicembre 2013 i Coldrain firmano un contratto discografico con la Raw Power Management, compagnia britannica che pu\u00f2 vantare la collaborazione con gruppi internazionali come Bullet for My Valentine, Bring Me the Horizon, Of Mice &amp; Men e Crossfaith. Ci\u00f2 permetter\u00e0 al gruppo di intraprendere tra febbraio e marzo 2014 un tour europeo con i Bullet for My Valentine e i Chiodos. Successivamente vengono annunciate anche alcune date da headliner nel Regno Unito, insieme alla pubblicazione in Europa dell'EP \"Trough Clarity\", avvenuta il 27 gennaio 2014, con la possibilit\u00e0 di scaricare gratuitamente il brano \"Inside of Me\" se si \u00e8 preordinato l'EP.\nIl 21 febbraio 2014 viene annunciata l'uscita del DVD \"The Score 2007-2013\", mentre il 30 aprile viene pubblicato il primo album dal vivo dei coldrain, intitolato \"Evolve\". L'album viene reso disponibile anche in DVD e, per la prima volta per il gruppo, in Blu-ray Disc. Sempre nello stesso periodo arriva la notizia che i coldrain si esibiranno al Rock am Ring, al Rock im Park e al Download Festival nel giugno 2014. Il 9 aprile viene annunciato che i Coldrain hanno firmato un contratto con l'etichetta discografica statunitense Hopeless Records per una nuova edizione del loro terzo album, \"The Revelation\", che per la prima volta verr\u00e0 pubblicato in tutto il mondo. Lo stesso giorno viene pubblicato dalla Hopeless l'omonimo singolo \"The Revelation\". L'edizione internazionale dell'album viene pubblicata successivamente il 23 giugno in Europa e il 24 giugno in Nord America. Viene inoltre annunciata una pubblicazione dell'album anche in Australia, fissata per l'8 agosto dello stesso anno, accompagnata dalla notizia che la band si esibir\u00e0 durante l'edizione 2015 del Soundwave Festival.\nIl 18 giugno 2014 viene pubblicato in Giappone il terzo EP della band, intitolato \"Until the End\".\nIl 28 agosto 2015 viene annunciato il titolo del quarto album in studio dei Coldrain, \"Vena\", la cui pubblicazione \u00e8 avvenuta il 21 ottobre 2015 in Giappone e il 23 ottobre nel resto del mondo. Il disco \u00e8 stato promosso, a partire da settembre e sino ad agosto 2016, dal primo tour mondiale da headliner della band, durante il quale partecipa per la prima volta in carriera al Warped Tour, con date in tutti gli Stati Uniti d'America. Nel 2016 viene pubblicato il CD singolo \"Vena II\", stampato in edizione limitata con un DVD contenente uno dei concerti del recente tour mondiale del gruppo.\nEbbero poi la fortuna di fare il secondo opening dell'anime Fire Force (Atsushi Ohkubo) e conquistando cosi` una nuova fascia di pubblico.\nLa firma con la Warner Music (2017-presente).\nL'11 ottobre 2017 viene pubblicato il quinto album di inediti \"Fateless\", il primo pubblicato dalla Warner Music Japan, anticipato dal singolo \"Envy\". \"Feed the Fire\", secondo singolo estratto dal disco, viene inoltre utilizzato come tema d'apertura dell'anime \"Ousama Game The Animation\". Si tratta del primo disco dei Coldrain pubblicato senza la VAP, con la quale il gruppo aveva debuttato dieci anni prima.\nIl 26 settembre 2018 esce \"20180206 Live at Budokan\", secondo album dal vivo e quarto DVD del gruppo.\nAnticipato dai singoli \"Revolution\" e \"Coexist\", il 28 agosto 2019 viene invece pubblicato il sesto album in studio \"The Side Effects\". Il 28 ottobre 2020 viene pubblicato il DVD \"Live &amp; Backstage at Blare Fest. 2020\", contenente l'esibizione del gruppo al \"Blare Fest\" nell'autunno 2019.\nStile e influenze.\nAll'inizio della sua carriera il gruppo suonava brani assimilabili al rock alternativo e soprattutto al post-hardcore. Dal terzo album, \"The Revelation\", la musica dei Coldrain \u00e8 stata invece definita come un mix di alternative metal, metalcore e screamo. Secondo altri critici alcune influenze richiamano invece generi come il pop punk, e il gruppo \u00e8 stato associato a gruppi come My Chemical Romance, Pay Money to My Pain, Asking Alexandria, Destroy Rebuild Until God Shows, Bullet for My Valentine e A Day to Remember.\nAlternano un cantato melodico a scream aggressivi tipici del post-hardcore accompagnati da parti di chitarra richiamanti i classici riff del metalcore e del thrash metal. A partire dall'album \"The Side Effects\", inoltre, il gruppo ha cominciato a includere un maggiore uso dell'elettronica e del rapping nelle proprie canzoni. Nonostante siano giapponesi, tutte le loro canzoni sono scritte in lingua inglese ed eseguite fedelmente al cantato statunitense, ci\u00f2 dovuto al fatto che il cantante Masato \u00e8 sia madrelingua giapponese che inglese."}
{"id": "3345611", "revid": "354397", "url": "https://it.wikipedia.org/wiki?curid=3345611", "title": "P4O10", "text": ""}
{"id": "3345615", "revid": "1573940", "url": "https://it.wikipedia.org/wiki?curid=3345615", "title": "Bathippus", "text": "Bathippus \u00e8 un genere di ragni appartenente alla famiglia Salticidae.\nCaratteristiche.\nQuesto genere ha varie peculiarit\u00e0 in comune col genere Canama Simon, 1903.\nLe femmine sono lunghe dai 6 ai 9 millimetri, i maschi leggermente pi\u00f9 grandi. Sono ragni dalle zampe lunghe e opistosoma sottile e allungato.\nI maschi hanno lunghi e robusti cheliceri che puntano in avanti. Il cefalotorace nella maggior parte delle specie \u00e8 arancione con leggere strisce. L'opistosoma \u00e8 prevalentemente grigio con macchie grigio scure a coppia; le zampe sono arancioni.\nDistribuzione.\nLe 31 specie oggi note di questo genere sono diffuse in Australasia, sono quasi tutte endemiche di una sola localit\u00e0, isola o arcipelago.\nTassonomia.\nQuesto genere \u00e8 considerato un sinonimo anteriore di Dudasia a causa della sinonimia fra le specie tipo evidenziata da uno studio dell'aracnologo Pr\u00f3szynski del 1984.\nA dicembre 2010, si compone di 31 specie:"}
{"id": "3345617", "revid": "486946", "url": "https://it.wikipedia.org/wiki?curid=3345617", "title": "Controlled flight into terrain", "text": ""}
{"id": "3345621", "revid": "599013", "url": "https://it.wikipedia.org/wiki?curid=3345621", "title": "Campionati Internazionali di Sicilia 1982 - Singolare", "text": "Il singolare del torneo di tennis Campionati Internazionali di Sicilia 1982, facente parte della categoria Grand Prix, ha avuto come vincitore Mario Martinez che ha battuto in finale John Alexander 6-4, 7-5."}
{"id": "3345622", "revid": "1305772", "url": "https://it.wikipedia.org/wiki?curid=3345622", "title": "Jaume Nomen Torres", "text": "Il Minor Planet Center gli accredita la scoperta di cinquantadue asteroidi, effettuate tra il 1999 e il 2002. Nel 2002 ha guidato la costituzione del ramo spagnolo della fondazione Spaceguard."}
{"id": "3345623", "revid": "287204", "url": "https://it.wikipedia.org/wiki?curid=3345623", "title": "ATP Bordeaux 1982 - Singolare", "text": "Il singolare del torneo di tennis ATP Bordeaux 1982, facente parte della categoria Grand Prix, ha avuto come vincitore Hans Gildemeister che ha battuto in finale Pablo Arraya 7-5, 6-1."}
{"id": "3345624", "revid": "547992", "url": "https://it.wikipedia.org/wiki?curid=3345624", "title": "Graham Faulkner", "text": "Biografia.\nLa sua prima, e pi\u00f9 importante, interpretazione \u00e8 quella di Francesco d'Assisi nel film \"Fratello sole, sorella luna\" (1972) del regista Franco Zeffirelli. Dopo questa prima esperienza si \u00e8 virtualmente ritirato dalla professione di attore anche se ha interpretato piccole parti, per poche produzioni cinematografiche e televisive, fino al 1984. Non ha proseguito la carriera di attore per cercare un impiego stabile, che ha trovato in una banca privata inglese."}
{"id": "3345625", "revid": "726373", "url": "https://it.wikipedia.org/wiki?curid=3345625", "title": "Macbeth (film 2010)", "text": "Macbeth \u00e8 un film televisivo del 2010, diretto da Rupert Goold e basato sull'omonima opera teatrale adattata e messa in scena per il Chichester Festival Theatre nel 2007, con protagonista Patrick Stewart.\nTrasmessa dalla BBC Four il 12 dicembre 2010, impiega uniformi ed armi che si rifanno a quelle della Russia sovietica, come il AK47, ma mantiene i nomi di persona e di localit\u00e0 nell'originale forma scozzese. \u00c8 stato interamente girato ad Welbeck Abbey.\nTrama.\nScozia. Macbeth scopre che secondo una profezia potr\u00e0 diventare re.&lt;br&gt;Cos\u00ec fa uccidere il suo predecessore re Duncan e ne prende il posto tiranneggiando e governando crudelmente. La moglie, Lady Macbeth, che per ambizione lo aveva spinto al regicidio, non sopportando i rimorsi si uccider\u00e0. Nel regno si former\u00e0 un esercito di oppositori, e Macbeth verr\u00e0 sconfitto e ucciso.."}
{"id": "3345629", "revid": "1442080", "url": "https://it.wikipedia.org/wiki?curid=3345629", "title": "Geneva Open 1982 - Singolare", "text": "Il singolare del torneo di tennis Geneva Open 1982, facente parte della categoria Grand Prix, ha avuto come vincitore Mats Wilander che ha battuto in finale Tom\u00e1\u0161 \u0160m\u00edd 7-5, 4-6, 6-4."}
{"id": "3345630", "revid": "463126", "url": "https://it.wikipedia.org/wiki?curid=3345630", "title": "Nidogenina", "text": ""}
{"id": "3345635", "revid": "287204", "url": "https://it.wikipedia.org/wiki?curid=3345635", "title": "9123 Yoshiko", "text": "9123 Yoshiko \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,5907814\u00a0UA e da un'eccentricit\u00e0 di 0,2075008, inclinata di 11,86755\u00b0 rispetto all'eclittica.\nL'asteroide \u00e8 dedicato al giapponese Yoshiko Nakano, direttore dell'Osservatorio Gekko nella prefettura di Shizuoka in Giappone."}
{"id": "3345636", "revid": "287204", "url": "https://it.wikipedia.org/wiki?curid=3345636", "title": "Alfonso Romero Holmes", "text": "All'et\u00e0 di 18 anni si classific\u00f2 secondo al campionato di Catalogna, e l'anno successivo vinse il campionato juniores spagnolo. Nel 1985 fu vicecampione europeo giovanile a Groninga, ottenendo il titolo di Maestro Internazionale.\nNel 1987 vinse il campionato spagnolo assoluto. Dal 1986 al 2004 partecip\u00f2 con la nazionale spagnola a cinque olimpiadi degli scacchi, vincendo una medaglia di bronzo individuale alle olimpiadi di Bled 2002.\nOttenne il titolo di Grande maestro nel 1995.\nTra i principali risultati di torneo: \nNel 2009 ha vinto a Senigallia il 41\u00ba Campionato italiano a squadre con la squadra \"Obiettivo Risarcimento Padova\" (in seconda scacchiera)."}
{"id": "3345639", "revid": "1543377", "url": "https://it.wikipedia.org/wiki?curid=3345639", "title": "Modifiche territoriali e amministrative dei comuni della Lombardia", "text": ""}
{"id": "3345640", "revid": "1305772", "url": "https://it.wikipedia.org/wiki?curid=3345640", "title": "Pacific Coast Championships 1982 - Singolare", "text": "Il singolare del torneo di tennis Pacific Coast Championships 1982, facente parte della categoria Grand Prix, ha avuto come vincitore John McEnroe che ha battuto in finale Jimmy Connors 6-1, 6-3."}
{"id": "3345647", "revid": "312810", "url": "https://it.wikipedia.org/wiki?curid=3345647", "title": "Donna sotto le stelle", "text": "Donna sotto le stelle \u00e8 la trasmissione televisiva della sfilata di moda che chiude la settimana della moda di Roma. L'evento \u00e8 organizzato dalla Camera nazionale della moda italiana e va in onda tradizionalmente in estate, in diretta dalla scalinata di Trinit\u00e0 dei Monti in piazza di Spagna a Roma. Le edizioni dal 1986 al 1992 sono state trasmesse da Rai 1 e vedevano sfilare esclusivamente le case dell'alta moda, mentre le edizioni dal 1993 al 2003 sono state trasmesse da Canale 5 ed hanno incluso anche le sfilate del pr\u00eat-\u00e0-porter. L'anno seguente la trasmissione di \"Donna sotto le stelle\" doveva passare alla Rai, ma all'ultimo momento l'evento \u00e8 stato annullato per difficolt\u00e0 economiche. Nel 2010 il sindaco di Roma, Gianni Alemanno, aveva ventilato la possibilit\u00e0 di una nuova edizione dell'evento."}
{"id": "3345650", "revid": "767487", "url": "https://it.wikipedia.org/wiki?curid=3345650", "title": "Albert Kandlbinder", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1960 (edizione tenutasi a Cortina d'Ampezzo, Italia) insieme ai suoi connazionali Hans R\u00f6sch, Alfred Hammer e Theodore Bauer\nNell'edizione l'oro and\u00f2 alla nazionale italiana."}
{"id": "3345651", "revid": "1305772", "url": "https://it.wikipedia.org/wiki?curid=3345651", "title": "Hawaiian Open 1982 - Singolare", "text": "Il singolare del torneo di tennis Hawaiian Open 1982, facente parte della categoria Grand Prix, ha avuto come vincitore John Fitzgerald che ha battuto in finale Brian Teacher 6-2, 6-3."}
{"id": "3345655", "revid": "486946", "url": "https://it.wikipedia.org/wiki?curid=3345655", "title": "Nomi giungla", "text": ""}
{"id": "3345656", "revid": "486946", "url": "https://it.wikipedia.org/wiki?curid=3345656", "title": "Nome giungla", "text": ""}
{"id": "3345658", "revid": "729019", "url": "https://it.wikipedia.org/wiki?curid=3345658", "title": "Christopher Lawford", "text": "Biografia.\nNato nello Stato della California, era il primogenito di Peter e Patricia Kennedy Lawford.\nDopo aver studiato alla Tufts University e alla Harvard Medical School, ha partecipato a diverse pellicole cinematografiche e serie televisive come \"Frasier\" e \"General Hospital\".\nSposatosi con Jean Olsson il 17 novembre 1984, la coppia ha avuto tre figli: David, Savannah e Matthew Valentine."}
{"id": "3345667", "revid": "1442080", "url": "https://it.wikipedia.org/wiki?curid=3345667", "title": "Melbourne Indoor 1982 - Singolare", "text": "Il singolare del torneo di tennis Melbourne Indoor 1982, facente parte della categoria Grand Prix, ha avuto come vincitore Vitas Gerulaitis che ha battuto in finale Eliot Teltscher 2-6, 6-2, 6-2."}
{"id": "3345669", "revid": "38120", "url": "https://it.wikipedia.org/wiki?curid=3345669", "title": "Rumour", "text": ""}
{"id": "3345671", "revid": "278830", "url": "https://it.wikipedia.org/wiki?curid=3345671", "title": "Space station No. 9", "text": "Space station No. 9 \u00e8 un EP del duo di musica elettronica giapponese Capsule, pubblicato il 2 febbraio 2005.\nIl singolo omonimo anticipa l'album Nexus-2060, distribuito una settimana dopo, ovvero il 9 febbraio.\nVideoclip.\nIl video del singolo \"Space station No. 9\" \u00e8 stato realizzato con la collaborazione dello Studio Kajino e la regia di Yoshiyuki Momose.\n\u00c8 infatti un anime nello stile dello Studio Ghibli, molto simile nella grafica ai due corti \"Ghiblies\" e \"Ghiblies Episode 2\" (anche se pi\u00f9 elaborato), diretto dallo stesso regista Yoshiyuki Momose.\n\u00c8 il secondo videoclip d'animazione realizzato per i Capsule, dopo quello per \"Portable Airport\" e prima di \"Flying City Plan\"."}
{"id": "3345673", "revid": "1568601", "url": "https://it.wikipedia.org/wiki?curid=3345673", "title": "Fonti di Poiano", "text": "Le Fonti di Poiano sono sorgenti carsiche situate in localit\u00e0 Poiano (Villa Minozzo) in provincia di Reggio Emilia. Sono affluenti di destra del fiume Secchia, situate nell'area dei Gessi Triassici.\nDescrizione.\nLe fonti di Poiano con una portata di 600 lt/sec, abbastanza costante nel corso dell'anno, sono la maggiore risorgente carsica dell'Emilia-Romagna. \nDa queste sorgenti sgorga un'acqua caratterizzata da un'elevata concentrazione di cloruro di sodio, circa 5 gr/litro, e di solfato di calcio , circa 2.5 gr/litro, che si originano dallo scioglimento di depositi di sale nelle profondit\u00e0 dell'ammasso dei Gessi Triassici."}
{"id": "3345675", "revid": "287204", "url": "https://it.wikipedia.org/wiki?curid=3345675", "title": "Software di sistema della Xbox 360", "text": "Il Software di sistema della Xbox 360 (o Dashboard), \u00e8 un sistema operativo aggiornabile. Esso risiede in un file system di 16MB, che pu\u00f2 arrivare ad un massimo di 32. Gli aggiornamenti per tale sistema possono essere scaricati dal servizio Xbox Live direttamente su Xbox 360 e successivamente installati. Microsoft, ha per\u00f2 anche fornito un sito web, accessibile tramite PC, dal quale \u00e8 possibile scaricare tali aggiornamenti, tali aggiornamenti potranno poi essere installati tramite chiavetta USB o supporti ottici di memorizzazione. Gli aggiornamenti del software di sistema possono anche essere installati tramite dischi di gioco. Esistono tuttavia eccezioni per le quali gli aggiornamenti per il software di sistema diventano obbligatori, ad esempio quando ci si connette a Xbox Live oppure quando si dispone di un gioco compatibile unicamente con una versione del software di sistema pi\u00f9 recente. Questo tipo di OS \u00e8 un kernel di Windows XP, quindi utilizza l'architettura di Windows NT.\nVersioni.\nL'attuale versione pubblica del software di sistema \u00e8 la 2.0.17559.0, risalente al 12 novembre 2019.\nApplicazioni scaricabili.\nLa console Xbox 360 permette agli utenti di scaricare applicazioni che si aggiungono alle funzionalit\u00e0 standard della Dashboard. La maggior parte delle applicazioni per poter funzionare richiedono una sottoscrizione a Xbox Live Gold. Fatta eccezione per alcune primissime applicazioni, Microsoft sta aggiungendo sempre pi\u00f9 partner allo sviluppo di applicazioni per Xbox 360 dopo l'aggiornamento apportato alla dashboard nel 2008 (NXE), e nel 2010 (Kinect).\nLimitazioni delle applicazioni.\nMolte delle applicazioni scaricabili su Xbox 360 hanno restrizioni legate alla sottoscrizione e alla regione, la pi\u00f9 importante riguarda la non totale disponibilit\u00e0 delle app.\nAggiornamento supporto opzionale.\nData di rilascio: 14 novembre 2005\nGrandezza file: 2.1MB\nConsente agli utenti di riprodurre musica non protetta da Ipod in formato (AAC) sulle loro console. Questo aggiornamento \u00e8 stato il primo download opzionale, disponibile tramite Xbox Live.\nNetflix.\nData di rilascio: 19 settembre 2008\nStreaming immediato di film da Netflix, dall'istante in cui vengono aggiunti alla coda. L'aggiornamento dell'1/11/2010 ha apportato diverse migliorie al sistema di ricerca di Netflix, e un'interfaccia grafica migliorata.\nESPN.\nData di rilascio: 1\u00ba novembre 2010\nConsente agli utenti di visualizzare eventi sportivi in diretta on demand.\nLast.FM.\nData di rilascio: 11/18/2008\nPermette agli utenti l'ascolto di radio in streaming.\nZune.\nData di rilascio: 18 novembre 2008\nPermette agli utenti di acquistare contenuti multimediali tra cui film e musica da salvare sul disco rigido della console.\nFacebook.\nData di rilascio: 18 novembre 2008\nConsente agli utenti con abbonamento Xbox Live Gold di accedere a Facebook tramite la console.\nTwitter.\nData di rilascio: 18 novembre 2008\nConsente agli utenti di accedere al servizio di micro blogging di Twitter. Twitter \u00e8 integrato nel software di sistema della xbox, ed \u00e8 quindi accessibile senza bisogno di scaricare alcun tipo di app.\nVideo Kinect.\nData di rilascio: 1\u00ba novembre 2010\nVideo Kinect consente di parlare in modo semplice e veloce con amici e familiari tramite 2 consolle Xbox 360, o tra consolle Xbox 360 e Windows Live Messenger\nHalo Waypoint.\nData di rilascio: 5 novembre 2009\nGrandezza file: 163.8MB\nCostantemente aggiornato con le ultime notizie e le attivit\u00e0 di Halo, con accesso a contenuti che vanno da interviste, trailer, riprese video e contenuti esclusivi per la comunit\u00e0 Halo. I giocatori di Halo possono anche progredire attraverso un percorso tutto nuovo, legato alla realizzazione di nuove carriere in-game in pi\u00f9 giochi della serie Halo. Halo Waypoint \u00e8 un'esperienza dinamica che cresce e si espande, ogni qual volta viene aggiunto un nuovo contenuto. Halo Waypoint viene riconosciuto come un videogioco dalla Dashboard della Xbox 360.\nDestination Arcade.\nData di rilascio: 21 luglio 2010\nGrandezza file: 17.6MB\nQuesta applicazione \u00e8 consigliata per il gioco tra amici e per la ricerca di giochi. L'applicazione di Destination Arcade \u00e8 tecnicamente un videogioco Xbox 360 secondo l'Xbox 360 Dashboard.\nFoxtel.\nData di rilascio: 8 novembre 2010\nDispone di 30 canali live e video on demand, contenuti televisivi e film (disponibile solo in Australia).\nRetrocompatibilit\u00e0.\nIl software di sistema della Xbox 360 include un software di emulazione per giochi Xbox di prima generazione, tale software di emulazione pu\u00f2 essere scaricato sotto forma di add-on da Xbox Live. L'ultimo aggiornamento dei titoli compatibili con tale software risale al 2008, quando Microsoft decise di interrompere il supporto per eventuali nuove aggiunte. Per una lista dei titoli compatibili, vedi Videogiochi Xbox compatibili con Xbox 360."}
{"id": "3345678", "revid": "767487", "url": "https://it.wikipedia.org/wiki?curid=3345678", "title": "Il mostro invincibile", "text": ", noto anche come Ai confini del mondo - Il mostro invincibile, \u00e8 un film del 1968 diretto da Noriaki Yuasa.\nIl protagonista di questo film di fantascienza \u00e8 Gamera, un \"kaij\u016b\" (\"mostro misterioso\") a forma di gigantesca testuggine particolarmente amato dai bambini in Giappone.\nTrama.\nDue scout, in seguito ad una escursione con un piccolo sottomarino, incontrano il gigantesco mostro misterioso Gamera sul fondo del mare. Degli alieni rapiscono la gigantesca testuggine e i due scout.\nGli extraterrestri, utilizzando un particolare dispositivo, riescono a controllare la volont\u00e0 di Gamera, che viene utilizzato per distruggere il Giappone e conquistare il mondo. \nI due ragazzi riescono a liberare Gamera dal controllo degli alieni e questi ultimi si fondono insieme per creare Viras, un mostro simile a un calamaro. Tuttavia verr\u00e0 sconfitto da Gamera.\nDistribuzione.\nNell'edizione italiana del 1969 il film fu rititolato \"Ai confini del mondo - Il mostro invincibile\".\nLa pellicola \u00e8 entrata nel pubblico dominio negli Stati Uniti, dove fu distribuita coi titoli \"Gamera vs. Viras\", \"Destroy All Planets\" e \"Gamera vs. The Outer Monster Viras\".\nAccoglienza.\nCritica.\nFantafilm scrive che il film \"non fu particolarmente amato dai critici\" e che \"presenta una delle pi\u00f9 curiose astronavi extraterrestri mai apparse sullo schermo: cinque palle da ping-pong unite assieme da una giuntura circolare che sprigionano il raggio risucchiatore.\""}
{"id": "3345679", "revid": "599013", "url": "https://it.wikipedia.org/wiki?curid=3345679", "title": "Irina Pole\u0161\u010duk", "text": "Milita nel ruolo di centrale nel MO Mougins.\nCarriera.\nLa carriera di Irina Polechtchouk inizia nel 1985 tra le file dell'Amkodor Minsk, dove gioca fino al 1994, vincendo un campionato bielorusso. Tra il 1991 ed il 1992 fa parte della nazionale Under-20 della Comunit\u00e0 degli Stati Indipendenti, con cui vince un campionato mondiale Under-20 ed un campionato europeo Under-19. Nel 1993 debutta nella nazionale bielorussa, di cui fa parte fino al 2003 senza grandi risultati. Dal 1994 al 2004 gioca nel Racing Club Villebon 91, con cui vince una Coppa di Francia ed una Top Teams Cup.\nTra il 2004 e il 2006 gioca nel La Rochette Volley. In questo periodo entra a far parte anche della nazionale francese, con cui debutta nel 2005. Dopo una stagione al Racing Club de Cannes, in cui vince campionato e coppa nazionale, gioca, nuovamente per una sola stagione, nell'Entente Sportive Le Cannet-Rocheville Volley-Ball. Dal 2008 gioca nuovamente nel Racing Club de Cannes, con cui si aggiudica tre edizioni del campionato francese e della Coppa di Francia.\nDopo un anno di inattivit\u00e0 viene ingaggiata dal MO Mougins."}
{"id": "3345681", "revid": "1573940", "url": "https://it.wikipedia.org/wiki?curid=3345681", "title": "Portable Airport", "text": " \u00e8 un EP del duo di musica elettronica giapponese Capsule, pubblicato il 19 maggio 2004.\nIl singolo omonimo ha funzionato da apripista per l'album del quale fa parte, \"S.F. Sound Furniture\", distribuito il 9 giugno 2004.\nVideoclip.\nIl video del singolo \"Portable Airport\" \u00e8 stato realizzato con la collaborazione dello Studio Kajino e della regia di Yoshiyuki Momose.\n\u00c8 il primo dei tre videoclip d'animazione realizzati per i Capsule, nati dalla collaborazione dei musicisti con lo Studio Kajino e Momose.\nGli altri due saranno \"Space station No. 9\", dall'album \"Nexus-2060\", e \"Flying City Plan\", dall'album \"L.D.K. Lounge Designers Killer\"."}
{"id": "3345682", "revid": "161374", "url": "https://it.wikipedia.org/wiki?curid=3345682", "title": "Serie C 1945-1946 (Centro-Sud)", "text": ""}
{"id": "3345685", "revid": "161374", "url": "https://it.wikipedia.org/wiki?curid=3345685", "title": "Serie C-Regionale Alta Italia 1945-1946", "text": ""}
{"id": "3345692", "revid": "287204", "url": "https://it.wikipedia.org/wiki?curid=3345692", "title": "Cicogna (famiglia)", "text": "I Cicogna furono una famiglia patrizia veneziana, annoverata fra le cosiddette \"Casade Novissime\". Nella seconda met\u00e0 del secolo XVI diedero alla Repubblica un doge, Pasquale Cicogna.\nStoria.\nLa famiglia Cicogna sarebbe originaria delle isole lagunari e, inizialmente di umili condizioni, si arricch\u00ec nel tempo.\nNel 1381 fu ammessa al Maggior Consiglio nella figura di un Marco Cicogna, di professione speziale, distintosi nella guerra di Chioggia vinta contro i Genovesi.\nAcquis\u00ec importanza nel corso del Quattrocento, in particolare con Francesco di Marco, che ebbe vari incarichi nello Stato da Mar. La casata aveva numerose propriet\u00e0 in Oriente, specialmente a Candia.\nCaduta la Serenissima e soppresso il patriziato, l'11 novembre 1817 con Sovrana Risoluzione il governo austriaco conferm\u00f2 la nobilt\u00e0 dei Cicogna.\nNella toponomastica veneziana la famiglia \u00e8 ricordata in una \"calle Cicogna\", presso San Mois\u00e8. Esiste inoltre una \"calle Trevisan o Cicogna\" a Santa Maria Formosa, intitolata all'erudito Emanuele Antonio Cicogna che, per\u00f2, non era nobile."}
{"id": "3345693", "revid": "1573940", "url": "https://it.wikipedia.org/wiki?curid=3345693", "title": "AEROPOLIS", "text": "AEROPOLIS \u00e8 un EP del duo di musica elettronica giapponese Capsule, pubblicato il 21 settembre 2005.\nVideoclip.\nIl video del pezzo \"Flying City Plan\" \u00e8 stato realizzato con la collaborazione dello Studio Kajino e della regia di Yoshiyuki Momose.\u00c8 il terzo ed ultimo dei videoclip d'animazione realizzati per il duo giapponese, frutto della collaborazione dei musicisti con lo Studio Kajino e Momose.I precedenti lavori sono stati Portable Airport dall'album \"S.F. Sound Furniture\" e Space station No. 9 dall'album \"Nexus-2060\"."}
{"id": "3345696", "revid": "92723", "url": "https://it.wikipedia.org/wiki?curid=3345696", "title": "Palacio del Marqu\u00e9s de Dos Aguas", "text": "Il Palacio del Marqu\u00e9s de Dos Aguas \u00e8 un palazzo che si trova a Valencia, frutto di una radicale ristrutturazione in stile rococ\u00f2 effettuata intorno al 1740 sulla residenza dei Rabassa de Perell\u00f3s, titolari del marchesato di Dos Aguas.\nIl palazzo ha una pianta quadrangolare irregolare, circondato da torri finemente lavorate, e ruota attorno ad un patio interno. Molto bella \u00e8 la facciata principale, arricchita da una porta riccamente decorata in alabastro e dall'immagine della Vergine dalla quale scendono due corsi d'acqua come allusione al titolo della signoria.\nOggi il palazzo \u00e8 la sede del Museo della Ceramica Gonz\u00e1lez Mart\u00ed."}
{"id": "3345706", "revid": "287204", "url": "https://it.wikipedia.org/wiki?curid=3345706", "title": "Romuliano", "text": "Romuliano \u00e8 il nome di due alti funzionari dell'Impero romano:"}
{"id": "3345707", "revid": "33689", "url": "https://it.wikipedia.org/wiki?curid=3345707", "title": "Romuliano (prefetto del pretorio)", "text": "La sua carica \u00e8 attestata da due leggi: \"Codice teodosiano\" XVI 8.16, data a Roma il 22 aprile 404; \"Codice teodosiano\" IX 38.10, data a Ravenna il 6 agosto 405 (sebbene i manoscritti riportino la data corrispondente al 400)."}
{"id": "3345710", "revid": "124123", "url": "https://it.wikipedia.org/wiki?curid=3345710", "title": "Esuperanzio (prefetto del pretorio)", "text": "Biografia.\nNativo di Poitiers, aveva un figlio di nome Palladio che studiava legge, ed era imparentato col politico e poeta Rutilio Namaziano.\n\u00c8 proprio Namaziano, nel suo poema \"De reditu suo\", a registrare la presenza di Esuperanzio in Armorica nel 417, col compito di riportare l'ordine nella zona, colpita da alcune sommosse sociali o dall'occupazione barbarica; \u00e8 probabile che in questa occasione ricoprisse la carica di \"vicarius Galliarum\", o che operasse come privato.\nMor\u00ec ad \"Arelate\" (Arles) nel 424, dove ricopriva la carica di Prefetto del pretorio delle Gallie, ucciso da soldati rivoltosi legati all'usurpatore Giovanni Primicerio."}
{"id": "3345711", "revid": "3082", "url": "https://it.wikipedia.org/wiki?curid=3345711", "title": "Prospero Tirone", "text": ""}
{"id": "3345716", "revid": "709565", "url": "https://it.wikipedia.org/wiki?curid=3345716", "title": "Maelstrom (personaggio)", "text": "Maelstrom \u00e8 un personaggio dei fumetti creato da Mark Gruenwald, Ralph Macchio (testi) e Ron Wilson (disegni), pubblicato dalla Marvel Comics. \u00c8 apparso per la prima volta in \"Marvel Two-In-One\" n. 72 (febbraio 1981), inedito in Italia."}
{"id": "3345724", "revid": "305330", "url": "https://it.wikipedia.org/wiki?curid=3345724", "title": "Premio Willard Gibbs", "text": "Il Premio Willard Gibbs, \u00e8 un premio fondato nel 1910 da William A. Converse che prende il nome da Willard Gibbs. Il premio consiste in una medaglia d'oro ed \u00e8 assegnato dalla sezione di Chicago dell'American Chemical Society."}
{"id": "3345725", "revid": "219355", "url": "https://it.wikipedia.org/wiki?curid=3345725", "title": "Leo H. Baekeland", "text": ""}
{"id": "3345726", "revid": "110157", "url": "https://it.wikipedia.org/wiki?curid=3345726", "title": "Frank Morgan (matematico)", "text": "Contributi.\n\u00c8 noto soprattutto per aver dimostrato la congettura della doppia bolla standard, che dice che la doppia bolla di sapone \u00e8 il sistema pi\u00f9 efficiente per racchiudere e separare due volumi dati nello spazio euclideo (dove efficiente sta a significare che le bolle racchiudono il maggiore volume possibile nella minore superficie possibile).\nAltro.\n, volutamente formulato in maniera da risultare paradossale:"}
{"id": "3345727", "revid": "219355", "url": "https://it.wikipedia.org/wiki?curid=3345727", "title": "Edward W. Morley", "text": ""}
{"id": "3345728", "revid": "219355", "url": "https://it.wikipedia.org/wiki?curid=3345728", "title": "William M. Burton", "text": ""}
{"id": "3345729", "revid": "219355", "url": "https://it.wikipedia.org/wiki?curid=3345729", "title": "Gilbert N. Lewis", "text": ""}
{"id": "3345730", "revid": "219355", "url": "https://it.wikipedia.org/wiki?curid=3345730", "title": "Willard Gibbs Award", "text": ""}
{"id": "3345731", "revid": "287204", "url": "https://it.wikipedia.org/wiki?curid=3345731", "title": "Vittime della notte dei lunghi coltelli", "text": "La notte dei lunghi coltelli, in tedesco \"Nacht der langen Messer,\" e ricordata in Germania come \"R\u00f6hm-Putsch\", fu l'epurazione nazista dei vertici delle \"Sturmabteilungen\", o SA, avvenuta, per ordine di Adolf Hitler, la notte del 30 giugno 1934 nella cittadina bavarese di Bad Wiessee, dove, secondo i dati forniti dallo stesso Cancelliere del Reich, furono assassinate 71 persone, ma si ritiene che il totale di vittime dell'epurazione, che prosegu\u00ec in tutta la Germania fino al 2 luglio, sia di circa 200.\nElenco delle vittime.\nLe esecuzioni iniziarono la notte del 30 giugno 1934 e proseguirono fino alle 04.00 del 2 luglio quando Hitler vi pose ufficialmente termine: i vertici delle SA furono decapitati, cos\u00ec come erano stati eliminati vecchi ufficiali da sempre ostili al regime nazista ed oppositori della classe conservatrice, ma non fu possibile stabilire con esattezza il numero totale delle vittime, militari e civili, della \"notte dei lunghi coltelli\"."}
{"id": "3345733", "revid": "2197462", "url": "https://it.wikipedia.org/wiki?curid=3345733", "title": "Didi Leoni", "text": "Biografia.\nLaureata con lode in lettere con una tesi di Semiologia all'Universit\u00e0 di Torino, nel 1985 entra nel gruppo Fininvest prima come addetto stampa e poi come redattrice per Nonsolomoda, trasmissione di attualit\u00e0 e costume di Canale 5 a cadenza settimanale. Nell'autunno-inverno 1987-1988 \u00e8 stata per un breve periodo signorina buonasera sul canale televisivo nazionale Odeon TV.\nNel 1988 passa a Rai 1 per condurre fino al 1991 diversi programmi di informazione e intrattenimento tra cui \"Porto Matto\", \"Il sabato dello Zecchino\" e \"Big! News\".\nNel 1992 viene assunta al \"TG5\", allora al debutto, e vi resta fino al 2008. Conduce in video le edizioni delle 13:00 (spesso in coppia con Fabrizio Summonte) e delle 20:00 e raggiunge la qualifica di caporedattore coordinamento. Dopo un periodo di congedo dal 2009 \u00e8 corrispondente speciale da New York per le reti Mediaset.\nNel 2005 ha pubblicato insieme con Renata Jannuzzi il libro \"Veri uomini per\u00f2. Regole di stile per maschi contemporanei\", edito da Sperling&amp;Kupfer e tradotto anche in portoghese e in russo.\nDal 2018 coordina e presenta la cerimonia del Premio America della Fondazione Italia USA alla Camera dei deputati.\nCollabora con l'Istituto Bruno Leoni, la fondazione intitolata alla memoria del padre, filosofo del diritto ed economista di fama internazionale. Da sempre appassionata di design degli interni, \u00e8 consulente professionista di feng shui."}
{"id": "3345746", "revid": "767487", "url": "https://it.wikipedia.org/wiki?curid=3345746", "title": "Kevyn Popovich", "text": ""}
{"id": "3345747", "revid": "599013", "url": "https://it.wikipedia.org/wiki?curid=3345747", "title": "Julien Rahier", "text": ""}
{"id": "3345751", "revid": "767487", "url": "https://it.wikipedia.org/wiki?curid=3345751", "title": "Base dieci", "text": ""}
{"id": "3345752", "revid": "767487", "url": "https://it.wikipedia.org/wiki?curid=3345752", "title": "Base due", "text": ""}
{"id": "3345753", "revid": "287204", "url": "https://it.wikipedia.org/wiki?curid=3345753", "title": "Alien 9", "text": " \u00e8 un OAV animato dalla Genco per la serie di JCStaff e adattato dal manga originale di Hitoshi Tomizawa pubblicato dalla Akita Shoten (1998 - 1999). La serie animata si conclude nel 2002 in 4 episodi, mentre il manga comprendeva una prima serie in 3 volumi del 1998, successivamente l'autore ha pubblicato, per la Akita Shoten, \"Alien 9 Emulator\" (1 volume soltanto) dal quale per\u00f2 non \u00e8 stato tratto il seguito nella serie animata.\nTrama.\nLa terra viene \"invasa\" da una particolare fauna aliena che appare all'improvviso a bordo di navi dalla forma vegetale, queste navi finiscono per schiantarsi sulla terra senza un apparente motivo. Per nulla minacciati dalla comparsa improvvisa di creature spaziali i terrestri si limitano solamente alla loro cattura e alla preservazione delle specie spaziali che cadono casualmente sulla terra. Per questo compito nelle scuole giapponesi esiste un'apposita squadra denominata squadra anti alieni (\"alien Party\"), composta da studenti eletti per classe. La squadra, formata da tre studenti, ha il compito di dare la caccia agli alieni che compaiono all'interno dell'istituto durante le ore di lezione e garantire cos\u00ec la sicurezza degli studenti. La squadra deve tenere particolarmente conto dell'incolumita degli alieni stessi, considerati una specie protetta e preziosa. Dopo la cattura vengono condotti e rinchiusi in un luogo di detenzione situato all'interno della scuola, uno dei compiti della squadra \u00e8 anche quello di occuparsi degli alieni catturati. Per la cattura la squadra sfrutta a sua volta una specie aliena chiamata \"Borg\", un simbionte che vive come un parassita con il suo ospite umano e dal quale trae il suo nutrimento, in un rapporto che viene definito dai borg stessi \"Un dare e ricevere\". I borg sono una razza aliena telepatica capace di reagire allo stato emotivo del proprio ospite e di comunicare con lui, il rapporto che si crea con il simbionte diventa sempre pi\u00f9 forte man mano che lo si utilizza fino a fondere alcune capacit\u00e0 aliene con l'utilizzatore.\nLa protagonista della serie \u00e8 Yuri Otani, una dodicenne dal carattere fragile e insicuro che ha appena iniziato il sesto anno di scuola (equivalente alla nostra prima media). Ha una profonda paura degli alieni ai quali non riesce ad abituarsi, solo la loro presenza \u00e8 motivo per lei di paura e disagio. Destino vorr\u00e0 che Yuri, il primo giorno, venga eletta quasi all'unanimit\u00e0 dai suoi compagni per entrare nella squadra anti alieni, iniziando cos\u00ec un tormentato rapporto con il suo borg e il suo ingrato compito.\nPersonaggi.\nUmani.\n\u00c8 una dodicenne tormentata dalla presenza aliena e la loro apparizione all'interno dell'istituto sono per lei motivo di un costante disagio. Il suo fobico rapporto con gli alieni verr\u00e0 peggiorato dalla sua elezione, da parte dei suoi compagni di classe, come membro della squadra anti alieni. Nelle varie spedizioni di caccia, dove si trova costretta a intervenire assieme alla sua squadra, Yuri subisce spesso attacchi di panico che finiscono per paralizzarla in lacrime nel mezzo di un'azione, il suo stato emotivo la mette spesso di fronte al pericolo obbligando pi\u00f9 di una volta il suo borg a uccidere gli alieni ostili per proteggerla, contravvenendo alle regole delle insegnanti di non nuocere alle creature, verr\u00e0 spesso salvata anche dalle sue due compagne di squadra che la troveranno pi\u00f9 di una volta in una crisi di pianto ininterrotto. Lo strano rapporto che lega Yuri al suo simbionte \u00e8 a senso unico, mentre per le sue compagne la sintonia con il borg \u00e8 vitale, Yuri spesso perde il controllo facendo agire il Borg attraverso le sue emozioni di odio e panico per gli alieni. Nell'arco di tutta la serie animata non verr\u00e0 svelato per\u00f2 da cosa \u00e8 dovuta la sua paura patologica per gli alieni.\n\u00c8 il membro pi\u00f9 indipendente della squadra, il suo approccio serafico e responsabile spesso \u00e8 motivo di contrasto con quello remissivo e inefficiente di Yuri. Membro da anni del consiglio degli studenti \u00e8 stata molto vicina alla madre, rimasta vedova, per aiutarla nel suo lavoro di scrittrice. Le sue attivit\u00e0 extra scolastiche la ricoprono di doveri e responsabilit\u00e0, compiti per i quali ha imparato a farsene carico con rassegnazione.\nIl suo carattere \u00e8 diametralmente opposto a quello di Yuri. Far parte della squadra anti alieni \u00e8 motivo per lei di entusiasmo e divertimento. Ragazza dai molteplici talenti eccelle in molte discipline come il pianoforte, la danza, gli scacchi e il pattinaggio a rotelle. Colleziona trofei e medaglie al merito per i suoi molteplici successi ed \u00e8 capace di eccellere in quasi tutto quello che fa. I suoi progressi sono merito del padre, il quale, rispondendo alle domande dell'insegnante della figlia, gli riferisce che come padre gli permette di fare qualunque cosa, tranne che abbandonare le sue attivit\u00e0 fino a quando non d\u00e0 il meglio di s\u00e9. Kasumi ha un fratello da lei molto amato e che si \u00e8 dovuta separare a malincuore perch\u00e9 mandato a studiare all'estero. Si trova spesso a salvare Yuri ma al contrario di Kumi, che non sembra sopportare il suo continuo vittimismo, Kasumi si limita a pensare solo a se stessa e alle sue capacit\u00e0.\n\u00c8 l'insegnante incaricata di occuparsi della formazione delle tre ragazzine. Il suo compito \u00e8 monitorare, compilando lunghi rapporti, i progressi nell'attivit\u00e0 anti alieni della squadra. Per ognuna di loro archivia un rapporto dettagliato analizzando gli aspetti pi\u00f9 intimi delle loro personalit\u00e0. Il soggetto pi\u00f9 difficile \u00e8 ovviamente Yuri a cui dedica maggiori attenzioni, ma anche per le altre due ragazze approfondisce analizzando difetti e condizionamenti sociali. Considera gli alieni, anche quelli pi\u00f9 feroci e pericolosi, preziosi come forme di vita e impone alla squadra di catturarli senza fargli alcun male. Nell'ultimo OAV si svela che \u00e8 lei che organizza e combina l'arrivo degli alieni, in segreto, per addestrare le ragazze.\nEntit\u00e0 aliene.\nSono una specie simbionte che vive come parassita dell'ospite che lo utilizza e con il quale si lega telepaticamente. Il borg va indossato come un casco, possiede un corpo largo e piatto e la testa fusa al corpo, privo di braccia e gambe si sposta solo tramite il suo simbionte. Indossato il borg entra in sintonia con i pensieri dell'ospite obbedendo alle sensazioni e impulsi emotivi. Il suo compito \u00e8 proteggere l'ospite ma riceve da esso anche il nutrimento per sopravvivere. L'arma dei borg \u00e8 costituita da filamenti piliferi molto estesi che scaturiscono dalla sua base, di colore bianco e sottili, intrecciandosi in fasci pi\u00f9 spessi assumono una consistenza metallica flessibile a vite che terminano con uno spuntone. Questi filamenti possono protrarsi a centinaia dal borg creando reti protettive o vere e proprie armi di offesa capaci di fare a pezzi qualunque cosa. Un effetto collaterale nell'utilizzo del borg \u00e8 la mutazione fisica di alcune loro capacit\u00e0 aliene che vengono trasmesse all'ospite, come l'abilit\u00e0 di trasformare i propri capelli nelle armi che i borg utilizzano per difendersi.\nI rapporti che i borg intrecciano con le tre protagoniste sono differenti a seconda delle personalit\u00e0 di queste ultime. Yuri \u00e8 anche l'unica umana del gruppo, oltre alle loro insegnanti, che dopo la morte del proprio Borg sviluppa la stessa abilit\u00e0 offensiva.\nAppaiono come capsule da schianto che portano al loro interno gli alieni, sono per\u00f2 a loro volta delle forme di vita e possono comparire all'improvviso. Ne atterra una, nel primo OAV, nel cortile della scuola come un enorme fungo alto una decina di metri al cui interno vengono cercati gli alieni nel frattempo fuggiti.\nFanno la loro apparizione nel secondo OAV. Hanno le stesse capacit\u00e0 e armi dei borg usati dalla squadra anti alieni, con la differenza che si impossessano della mente del loro ospite manovrandolo come una marionetta. Le capacit\u00e0 psichiche degli alieni sono tra gli aspetti che pi\u00f9 contraddistinguono il bestiario dell'anime.\nCompare alla fine del terzo OAV. Viene descritto come tipo vegetale, assomiglia per\u00f2 di pi\u00f9 a un'enorme megattera adagiata sul tetto della scuola in un'apparente immobilit\u00e0. Se minacciato assorbe un campione delle onde cerebrali e i ricordi isolandoli e utilizzandoli per terrorizzare il nemico, le riflette come onde cerebrali d'interferenza o distruggendogli le capacit\u00e0 cognitive.\nCon questa capacit\u00e0 riesce a condizionare Kasumi, che viene infine divorata dall'alieno. Il Yellow Knife esplorer\u00e0 le paure e i ricordi delle protagoniste fino a metterle a nudo di fronte alle paure pi\u00f9 inconsce. Per salvare Kasumi, ancora viva all'interno del corpo alieno, interverranno anche le loro insegnanti, anch'esse vittime dell'attacco psichico.\nLa maggior parte degli alieni si presentano come animali comuni, alcuni aggressivi altri pi\u00f9 innocui, fanno tutti parte di una fauna esotica che arriva sulla terra attraverso le navi aliene e che si ritrovano, loro malgrado, in un mondo urbano. Vengono catturati e tenuti sotto chiave all'interno dell'istituto, nutriti e accuditi dai componenti della squadra anti alieni fino a quando Yuri, dopo che gli viene ucciso il proprio borg, sviluppa la capacit\u00e0 offensiva del suo simbionte uccidendo ogni alieno custodito nella scuola.\nAnime.\nRiferimenti con il manga.\nL'anime \u00e8 stato adattato dal manga in 4 OAV, le storie sono riprese da met\u00e0 del secondo volume del manga e animate dalla JCStaff e Genco dal 2001 fino alla conclusione del quarto OAV nel 2002 e trasmesso dalla rete televisiva Animax. La serie animata \u00e8 rimasta inconclusa rispetto ai volumi cartacei dai quali ha preso ispirazione solo per 4 storie indipendenti. La mancanza di una serializzazione completa, che lascia quindi praticamente ogni mistero in sospeso, \u00e8 stata una decisione dall'autore per invogliare l'acquisto dei tre volumi del manga. Hitoshi Tomizawa \u00e8 infatti conosciuto per aver realizzato serie molto brevi dai temi profondi e riflessivi che rendono difficile la commercializzazione in serie tv per la limitata durata delle storie.\nCharacter design.\nIl character design \u00e8 molto particolare, si rif\u00e0 a uno stile infantile con personaggi adolescenti, ma in forte contrasto con i temi e le atmosfere spesso spiazanti per un pubblico giovanissimo, per i temi complessi e psicologici che l'autore realizza con trame complesse e caratterizzazioni profondamente introspettive."}
{"id": "3345754", "revid": "1305772", "url": "https://it.wikipedia.org/wiki?curid=3345754", "title": "Battaglia del monte Grappa", "text": ""}
{"id": "3345758", "revid": "92723", "url": "https://it.wikipedia.org/wiki?curid=3345758", "title": "Gubernija di Vyborg", "text": ""}
{"id": "3345764", "revid": "1573940", "url": "https://it.wikipedia.org/wiki?curid=3345764", "title": "Canama", "text": "Canama \u00e8 un genere di ragni appartenente alla famiglia Salticidae.\nCaratteristiche.\nQuesto genere ha varie peculiarit\u00e0 in comune col genere Bathippus .\nLe femmine sono lunghe 8\u00a0mm; i maschi, leggermente pi\u00f9 grossi, raggiungono i 10\u00a0mm. L'opistosoma \u00e8 allungato, ricoperto di peli biancastri e solcato da bande o striature rosse.\nI maschi hanno i due cheliceri molto allungati, divergenti e distesi in avanti; le zampe sono piuttosto lunghe, ricoperte di tricobotri, hanno colore scuro con tarsi e metatarsi pi\u00f9 chiari.\nDistribuzione.\nLe 6 specie oggi note di questo genere sono diffuse in diverse localit\u00e0 dell'Indonesia e nel Queensland: sono tutte specie endemiche.\nTassonomia.\nLa sinonimia di questo genere con Bathippus \u00e8 stata suggerita da Pr\u00f3szynski nel 1987 ma respinta a seguito di uno studio di Davies e Zabka del 1989.\nA dicembre 2010, si compone di sei specie:"}
{"id": "3345773", "revid": "600608", "url": "https://it.wikipedia.org/wiki?curid=3345773", "title": "Carl Laemmle jr.", "text": ""}
{"id": "3345774", "revid": "149485", "url": "https://it.wikipedia.org/wiki?curid=3345774", "title": "Short track ai VII Giochi asiatici invernali", "text": "Le gare di short track ai VII Giochi asiatici invernali si sono svolte al Republican Cycling Track di Astana, in Kazakistan, dal 31 gennaio al 2 febbraio 2011. In programma otto eventi."}
{"id": "3345777", "revid": "767487", "url": "https://it.wikipedia.org/wiki?curid=3345777", "title": "Vanina Vanini (film 1961)", "text": "Vanina Vanini \u00e8 un film del 1961 diretto da Roberto Rossellini.\nTrama.\nTratto dal racconto omonimo di Stendhal, narra la storia d'amore fra Vanina Vanini, una giovane aristocratica romana, e Pietro Missirilli, un affiliato alla Carboneria.\nNote di produzione.\nIl produttore Moris Ergas ebbe dei contrasti con il regista e cambi\u00f2 il montaggio del film contro la sua volont\u00e0. Il desiderio di Ergas di dare maggiore importanza al ruolo di Sandra Milo port\u00f2 all'eliminazione delle parti riguardanti la contessa Vitelleschi, interpretata da Martine Carol.\nScene girate a Gradara (PU) nelle Marche e alla rocca di San Leo (RN) in Emilia-Romagna."}
{"id": "3345779", "revid": "38437513", "url": "https://it.wikipedia.org/wiki?curid=3345779", "title": "Distretto di Pe\u010dory", "text": ""}
{"id": "3345780", "revid": "110157", "url": "https://it.wikipedia.org/wiki?curid=3345780", "title": "Pe\u010dorskij rajon", "text": "Il Pe\u010dorskij rajon () \u00e8 un rajon dell'Oblast' di Pskov, nella Russia europea; il capoluogo \u00e8 Pe\u010dory. Istituito il 16 gennaio 1945, ricopre una superficie di 1.251 chilometri quadrati e nel 2010 ospitava una popolazione di circa 22.500 abitanti."}
{"id": "3345782", "revid": "2036605", "url": "https://it.wikipedia.org/wiki?curid=3345782", "title": "Regno dei Burgundi", "text": "Il Regno dei Burgundi o Primo regno di Borgogna \u00e8 stato un regno fondato dalla popolazione germanica dei Burgundi dapprima lungo il corso del Reno e successivamente in Savoia nel corso del V secolo.\nStoria.\nAntefatti.\nI Burgundi, una trib\u00f9 dei Germani Orientali, potrebbero essere migrati dall'isola scandinava di Bornholm fino al bacino della Vistola nel corso del III secolo. Il primo re dei Burgundi documentato, anche se non storicamente accertato, Gj\u00faki (Gebicca), visse verso la fine del IV secolo.\nNel 406 gli Alani, Vandali, Svevi - e probabilmente i Burgundi - attraversarono il Reno e invasero la Gallia romana. I Burgundi si insediarono come \"foederati\" nella provincia romana di Germania II lungo il medio corso del Reno.\nRegno.\nNel 411, il re burgundo Gunther (o Gundahar o Gundicaro) in cooperazione con Goar, re degli Alani, elev\u00f2 Giovino come imperatore fantoccio. Sotto il pretesto dell'autorit\u00e0 imperiale di Giovino, Gunther insedi\u00f2 il suo popolo sulla riva occidentale e romana del Reno, tra i fiumi Lauter e Nahe, occupando le citt\u00e0 di Borbetomagus (l'odierna Worms), Spira, e Strasburgo. Apparentemente in seguito a una tregua, successivamente fu l'Imperatore Onorio stesso a concedere loro ufficialmente la terra dove insediarsi. I Burgundi stabilirono la propria capitale a Borbetomagus.\nNonostante la concessione di essere riconosciuti come \"foederati\", le incursioni burgunde nella Gallia Belgica divennero intollerabili per i Romani e vennero brutalmente portate alla fine nel 436, quando il generale romano Flavio Ezio sollecit\u00f2 l'intervento dei mercenari Unni che provocarono il collasso del regno burgundo nel 437. Gunther fu ucciso nel corso degli scontri, si narra insieme alla maggioranza dei Burgundi. La campagna ispir\u00f2 il poema medievale dei \"Nibelungenlied\" (Nibelunghi).\nGunther fu succeduto come re da Gunderico (o Gundioco o Gondioco) nel 437. Dopo il 443, i superstiti Burgundi furono reinsediati da Ezio in \"Sapaudia\" (Savoia) nell'odierna Francia Centrale, ancora una volta come \"foederati\", nella provincia romana di Maxima Sequanorum, dove stabilirono la propria capitale a \"Lugdunum\" (l'odierna Lione). Nel 451, Gunderico un\u00ec le forze con Ezio contro Attila, re degli Unni, nella Battaglia dei Campi Catalauni. Successivamente, quando Roma non fu pi\u00f9 in grado di garantire protezione agli abitanti della Gallia, i Sequani si fusero nel nuovo Regno dei Burgundi. I loro tentativi di allargare il loro regno lungo il Rodano li port\u00f2 in conflitto con il Regno visigoto a sud.\nSpentosi Gunderico nel 473, il suo regno fu diviso tra i suoi quattro figli: Gundobado (473\u2013516 a Lione, re di tutti i Burgundi dal 480), Chilperico II (473\u2013493 a Valence), Gundomaro/Godomaro (473\u2013486 a Vienne) e Godegiselo (473\u2013500, a Vienne e Ginevra).\nIn seguito alla caduta dell'Impero romano d'Occidente nel 476, il Re Gundobado si alle\u00f2 con il potente re franco Clodoveo I contro la minaccia del re degli Ostrogoti Teodorico. Fu pertanto in grado di rendere sicuri i territori burgundi, e compil\u00f2 inoltre il \"Lex Burgundionum\", un codice di diritto antico germanico.\nSecondo Gregorio di Tours (538\u2013594), nel 493 Gundobado uccise suo fratello Chilperico II ed esili\u00f2 sua figlia Clotilde, che aveva sposato il re merovingio Clodoveo, Re dei Franchi, che aveva appena conquistato la Gallia settentrionale. Il declino del regno cominci\u00f2 quando furono attaccati dai loro precedenti alleati franchi. Nel 523, i figli di Re Clodoveo condussero delle campagne nei territori burgundi, istigati dalla madre Clotilde, per vendicare l'assassinio di suo padre ad opera di Gundobado. Nel 532, i Burgundi subirono una sconfitta decisiva ad opera dei Franchi nella Battaglia di Autun, in seguito alla quale re Gondomaro fu ucciso e il regno dei Burgundi incorporato nel Regno dei Franchi nel 534.\nRe.\n\"Flavio Ezio sposta i Burgundi in Sapaudia (Alto Bacino del Rodano)\"."}
{"id": "3345785", "revid": "124944337", "url": "https://it.wikipedia.org/wiki?curid=3345785", "title": "Anser cygnoides", "text": "L'oca cignoide (Anser cygnoides (, 1758)) \u00e8 un uccello appartenente alla famiglia degli Anatidi\nDescrizione.\nL'oca cignoide presenta un piumaggio di color grigio con delle barrature di bianco, spesso e compatto, con il ventre bianco. Il collo \u00e8 di color nocciola, sfumando al crema risalendo verso il becco, lungo e piatto interamente nero cinto alla sua base da un anello di piume bianche. Dalla nuca si dipana una striscia marrone che va a sfumare nel bruno delle ali. Le zampe palmate sono rosso-arancio, ed il becco di colore nero scuro presenta nella parte superiore una protuberanza di cartilagine di color nero. Il maschio pesa mediamente 5-6 kg, la femmina 4-5 kg.\nDistribuzione e habitat.\nQuesto esemplare di oca viene spesso allevata a scopo prevalentemente ornamentale. Allo stato selvatico popola fiumi e stagni nella Siberia settentrionale e nell'Asia orientale (Mongolia e Manciuria). Deve il nome al suo portamento regale e fiero che la fa assomigliare ad un cigno. Il suo allevamento si \u00e8 diffuso anche grazie alla sua rusticit\u00e0 e alla qualit\u00e0 della carne (ottima e magra). \nL'oca cignoide \u00e8 nota universalmente come \"razza cinese\".\nIn arancione le aree di riproduzione, \nin blu le aree di svernamento\nBiologia.\nL'alimentazione in cattivit\u00e0 varia a seconda della stagione: nei periodi di abbondante verdura questa svolge una parte importante della dieta. In carenza di erbe verdi, l'alimentazione \u00e8 prevalentemente costituita da mangimi e cereali sfarinati. La dieta degli anatroccoli nelle prime settimane di vita deve essere ricca in proteine. I gruppi devono essere costituiti da un maschio e tre o quattro femmine. Dopo l'anno le femmine depongono un uovo ogni due o tre giorni che devono essere raccolte e fatte covare successivamente da tacchine o poste in incubatrice per 30-32 giorni, o in molti casi l'oca cover\u00e0 direttamente le uova.\nStatus e conservazione.\n\"A. cygnoides\" \u00e8 classificata dalla \"IUCN Red List\" come specie vulnerabile."}
{"id": "3345786", "revid": "765341", "url": "https://it.wikipedia.org/wiki?curid=3345786", "title": "Salto con gli sci ai VII Giochi asiatici invernali", "text": "Le gare di salto con gli sci dei VII Giochi asiatici invernali si sono svolte all'International Ski Jump Complex di Almaty, in Kazakistan, dal 31 gennaio al 4 febbraio 2011. In programma tre eventi."}
{"id": "3345788", "revid": "183114", "url": "https://it.wikipedia.org/wiki?curid=3345788", "title": "La storia come pensiero e come azione", "text": "La storia come pensiero e come azione di Benedetto Croce \u00e8 il primo di una serie di saggi che costituiscono l'intera opera pubblicata nel 1938 che porta lo stesso titolo e che \u00e8 cos\u00ec strutturata:\nRecenti controversie intorno all'unit\u00e0 della storia d'Italia\nAvvertenza.\nNell'introduzione al volume Croce sinteticamente accenna al clima politico in cui l'opera nasce (il fascismo nella sua fase ascendente) e al significato stesso del tema trattato: \u00abUn'insistenza particolare \u00e8 messa in questo volume sul rapporto tra storiografia e azione pratica\u00bb non tanto per respingere le proteste di chi si pone come portatore di \u00abun astratto assolutismo morale\u00bb e dichiarando di agire in base a valori morali assoluti si oppone a quella morale che si invera nella storia e ne assume la realt\u00e0. Questa \u00abgente... ha i suoi buoni motivi per porre la moralit\u00e0 fuori dalla storia, ben in alto, la quale posizione ne agevola la riverenza da lontano e l'inosservanza da vicino...\u00bb Quindi non rispondere a questi ipocriti oppositori \u00e8 lo scopo dell'opera ma per mostrare come \u00abil pensiero storico nasce da un travaglio di passione pratica, lo trascende liberandosene\u00bb, elaborando cio\u00e8 un pensiero vero che si tradurr\u00e0 in azione.\nIl problema sottinteso in questa concezione \u00e8 quello di stabilire il rapporto tra teoria e pratica: se la storia \u00e8 conoscenza cosa spinge la teoria a concretarsi nella pratica?\nLa storicit\u00e0 di un libro di storia.\nUn libro di storia non va giudicato come un libro di buona letteratura: anche se fosse mal scritto esso conserva il suo pensiero storico. Un'opera di storia non ha la sua validit\u00e0 nell'abbondanza delle notizie che esso riporta poich\u00e9 in questo caso siamo di fronte alla cronaca non alla storia. Le notizie riportate dalla cronaca per essere storia devono diventare \u00abverit\u00e0 nostra, che val quanto dire, prodotta da noi, sulla nostra esperienza interiore.\u00bb \nUn libro di storia non \u00e8 tale se ecciti pi\u00f9 o meno la mia immaginazione o mi commuova o mi annoi: in questi casi ci troveremo di fronte a opere di vario genere: poetiche, esortatorie, satiriche.\n\u00abIl giudizio di un libro di storia deve farsi, dunque, secondo la sua s t o r i c i t \u00e0 \u00bb intesa come \u00abun atto di comprensione e d'intelligenza\u00bb che nasca dall'esigenza pratica che non potr\u00e0 diventare concreta azione se prima non diventi chiaro il problema teorico da risolvere. \u00abUn bisogno di vita pratica\u00bb che pu\u00f2 essere \u00abun bisogno morale\u00bb che presuppone la conoscenza della situazione in cui ci si trovi per poi agire bene, o un bisogno economico per decidere come conseguire il proprio utile o un bisogno d'altra natura. \u00abTutte le storie di tutti i tempi e di tutti i popoli\u00bb sono nate per soddisfare nuovi bisogni dopo aver resa chiara la \u00absituazione reale\u00bb di partenza per la loro soddisfazione. Dalla storia quindi nasce la necessit\u00e0 di capire, rendere chiaro, risolvere un problema teorico che trover\u00e0 la sua soluzione per una successiva azione nella storia\n\u00abMolte volte la storicit\u00e0 di un libro \u00e8 per noi inerte o morta\u00bb lo leggiamo per erudizione, per piacere emotivo ma accade che i bisogni del tempo presente che \u00absi accendono in noi\u00bb, ci portano a collegarci a quella storia passata finalmente per capirla e tentare di risolvere cos\u00ec i bisogni che quelli che ci precederono avevano risolto.\nLa verit\u00e0 di un libro di storia.\nIl bisogno pratico che sta a fondamento di ogni conoscenza storica fa s\u00ec che ogni storia sia storia contemporanea, perch\u00e9 per quanto lontani da noi nel tempo siano i fatti che essa tratta \u00abessa \u00e8 in realt\u00e0 sempre storia riferita al bisogno e alla situazione presente nella quale quei fatti propagano le loro vibrazioni\u00bb.\nQuelli stessi che nella storiografia costituiscono i documenti storici passerebbero dallo storico inosservati se non suscitassero in lui emozioni, interessi e sentimenti. Ma il bisogno pratico e lo stato d'animo dello storico non possono di per s\u00e9 costituire storia, questa si avr\u00e0 quando quel materiale dar\u00e0 luogo alla conoscenza, suprema sintesi di particolare (i fatti) e universale (la loro interpretazione):\nL'unit\u00e0 di un libro di storia.\nL'oggetto che rende unitario un libro di storia \u00e8 il problema che lo storico definisce logicamente a conclusione e soluzione del suo lavoro: si tratta quindi di un'unit\u00e0 logica che non si ritrova in tutti quei libri che pretendono di scrivere storia ma che hanno la loro unit\u00e0 non in un problema ma in una cosa come le storie di una nazione, di una citt\u00e0, di un singolo individuo o di un gruppo d'individui. Queste se svolte in modo coerente sono tutt'al pi\u00f9 cronache ordinate riguardo ad un oggetto oppure sono un'incoerente mescolanza di pensieri storici con fantasie.\nIl significato storico della necessit\u00e0.\n\u00abIl giudizio nel pensare un fatto lo pensa quale esso \u00e8 e non gi\u00e0 come sarebbe se non fosse quello che \u00e8...Questo \u00e8 il significato della necessit\u00e0 storica.\u00bb\nLa storia non pu\u00f2 essere divisa in fatti necessari e in fatti contingenti. Immaginare una storia diversa da quella che \u00e8 stata \"se\" si fosse verificato un certo fatto, \u00e8 un gioco della nostra fantasia.\nUna necessit\u00e0 che dobbiamo escludere dalla storia \u00e8 poi quella che ci fa pensare che ci sia una catena di fatti nella quale i precedenti determinano i successivi, in una sorta di rapporto di causa ed effetto. Ma il concetto di causa appartiene alla scienza e non alla storia e nessuno storico \u00e8 mai riuscito a dimostrare che un evento si sia prodotto per delle cause determinanti. In realt\u00e0 noi abbiamo la tendenza a ricercare una causa necessitante nell'evento che attraversiamo quando presupponevano che si verificasse il fatto atteso e invece se ne \u00e8 verificato uno inaspettato.\n\u00c8 pur vero che nella storia c'\u00e8 una logica \u00abperch\u00e9 se la logica \u00e8 nell'uomo \u00e8 anche nella storia\u00bb la quale appunto l'uomo pensa logicamente; ma la logica della storia non \u00e8 quella che viene chiamata logicit\u00e0, cio\u00e8 l'idea che nella storia ci sia un progetto, un piano predeterminato a cui gli avvenimenti si adeguano e si svolgono secondo quanto stabilito, e che tocca allo storico identificare e rivelare. Gli storici siffatti si sono sempre trovati nella difficolt\u00e0 di trovare i documenti a sostegno di questo progetto trascendente la storia. \u00abAl pari della causalit\u00e0, il Dio trascendente \u00e8 straniero alla storia umana...\u00bb\nCollegata a questa idea della necessit\u00e0 storica \u00e8 quella che si possa prevedere il corso degli eventi \u00abperch\u00e9 se del programma divino era rivelato l'atto ultimo (per esempio la venuta dell'Anticristo, la fine del mondo...) [di] tutto il resto intermedio tra il presente e quello [...] un qualche tratto ne poteva essere per grazia rivelato a qualche pio uomo...\u00bb.\nIl medesimo atteggiamento si ritrova nella concezione causalistica della storia ma alla fine sia la prima idea di prevedibilit\u00e0 falliva dinanzi alla imperscrutabile volont\u00e0 di Dio, sia la seconda si trovava avviluppata nella complessit\u00e0 delle cause degli eventi.\nLa conoscenza storica come tutta la conoscenza.\nOgni conoscenza, come quella rappresentata dal giudizio storico \u00e8 collegata alla vita, all'azione che interverr\u00e0, come nel caso del sasso che dopo aver conosciuto come un impaccio, scanser\u00f2 dal mio percorso.\nNon esiste un conoscere per il conoscere: senza lo stimolo pratico non vi \u00e8 neppure conoscenza.\nSi \u00e8 voluto anche distinguere una conoscenza filosofica rivolta alle cose del cielo da cui essa attende che le provenga la verit\u00e0. Ma questa filosofia trascendente \u00e8 stata sottoposta al giudizio critico della storia che l'ha interpretata come nascente da bisogni storicamente determinati di modo che alla fine \u00e8 stata \"storicizzata\" al punto che essa \u00abnon \u00e8 pi\u00f9 filosofia ma storia o, che viene a dire il medesimo, filosofia in quanto storia e storia in quanto filosofia.\u00bb\nLe categorie della storia e le forme dello spirito.\nAvere escluso la trascendenza dalla storia ha generato l'errore di negare la distinzione delle categorie dal giudizio poich\u00e9 si dice che quando esprimo un giudizio, ad esempio: \u00abquesto quadro \u00e8 bello\u00bb la categoria della bellezza verr\u00e0 storicizzata, si immedesimer\u00e0 con quella particolare pittura perdendo ogni carattere di trascendenza.\nL'errore qui consiste nella confusione di distinzione e trascendenza. Le categorie infatti non cambiano: il cambiamento riguarda i nostri concetti sulle categorie: cambier\u00e0 il nostro intendere la bellezza ma la categoria di bellezza rimarr\u00e0 costante e distinta dalla storia.\nLa distinzione di azione e pensiero.\nUna distorta concezione dell'immanenza ha portato a voler negare quello che la filosofia e il senso comune hanno sempre riconosciuto: la distinzione tra il pensiero e l'azione.\nCerto il pensiero \u00e8 anche azione e che quindi \u00abil pensiero non stia fuori dalla vita, ma anzi sia funzione vitale, \u00e8 da considerare risultamento di tutta la filosofia moderna\u00bb ma volere con questo negare che ci sia una distinzione tra conoscenza e volont\u00e0, tra pensiero e azione \u00e8 un sofisma che va superato considerando che il pensiero-conoscenza precede sempre l'azione, la prassi e \u00abse il conoscere \u00e8 necessario alla praxis, altrettanto la praxis \u00e8 necessaria al conoscere\u00bb quando appunto si osservi come il pensiero attivamente \u00abporga e risolva problemi\u00bb.\nCos\u00ec pensiero e azione realizzano la circolarit\u00e0 dello spirito mentre \u00abidentificato con la volont\u00e0 e coi fini della volont\u00e0, il pensiero cesserebbe di essere creatore di verit\u00e0 e, facendosi tendenzioso, decadrebbe a menzogna; e la volont\u00e0 e l'azione, non pi\u00f9 rischiarata dalla verit\u00e0, si abbasserebbe a spasimo e furore passionale e patologico.\u00bb Ma questo non accade perch\u00e9 lo spirito si oppone a che \u00abgli interessi pratici [cerchino] di attraversare e sviare la logica della verit\u00e0 e di continuo lavora a cangiare la cieca passionalit\u00e0 in illuminata volont\u00e0 e azione.\u00bb\nPurtroppo la negazione della unit\u00e0-distinzione tra pensiero e azione non rimane un'affermazione astratta e assurda poich\u00e9 \u00ab\u00e8 favorita da ben note malsanie dei nostri tempi [...] Basta guardarsi attorno [...] per trovarsi dinanzi le manifestazioni dell'indifferenza e dell'irriverenza per la critica e la verit\u00e0 e l'attivismo privo di ideale e tuttavia irruente e prepotente\u00bb\nLa storiografia come liberazione dalla storia.\nIn questi tempi malsani assistiamo ad una serie di accuse di essere proprio il pensiero storico, lo \"storicismo\", la causa di queste storture; lo si accusa di fatalismo, di passatismo, di quietismo: accuse, atteggiamenti e comportamenti che non hanno a che fare con la storia ma con la morale e tutt'al pi\u00f9 con i difetti dello storico come accade con il conservatorismo di Hegel. In vero il pensiero storico esprime tutto l'opposto di quei comportamenti.\nNoi siamo prodotti del passato: per compiere azioni nuove e dirompenti con il passato che \u00e8 in noi: l'unica via \u00e8 quella di analizzare con il pensiero il passato, \u00abridurlo a problema mentale, e risolverlo in una proposizione di verit\u00e0, che sar\u00e0 l'ideale premessa per la nostra nuova azione e nuova vita.\u00bb \u00c8 del resto quello che accade nella vita comune di tutti noi quando, attraversando una fase difficile, invece di ripiegarci inerti su noi stessi a commiserarci, esaminiamo quali errori abbiamo compiuto, programmiamo come rimediarvi e, infine, agiamo.\nLa storiografia, intesa come esame critico del passato e fonte di conoscenza vera, ci libera dalla storia del passato e ci avvia all'azione.\nLa storiografia come premessa della lotta del valore col disvalore.\nGli avversari della storiografia sostengono la beatitudine dei popoli privi di storia ed esaltano quella storia fatta di semplici fatti senza alcuna interpretazione di essi cos\u00ec come sosteneva Ranke: \u00abEsporre le cose cos\u00ec come propriamente sono state\u00bb. Ma in vero i fatti non si possono esporre senza determinarne la qualit\u00e0: dovremo sempre capire se si tratti di un fatto politico, religioso o di altra natura e per questo sar\u00e0 necessario giudicarlo, formulare su di esso un giudizio, inteso come atto del pensiero.\nDa questo giudizio, inteso come \u00ablegame del predicato di esistenza dal predicato qualificativo\u00bb \u00e8 da escludere quello morale che si avanza nei confronti di eventi e personaggi del passato. Questa \u00e8 veramente una pronunzia di condanna o di assoluzione nei confronti di uomini che non vivono pi\u00f9. Questi ormai \u00abnon sono responsabili dinanzi a nessun nuovo tribunale appunto perch\u00e9 uomini del passato, entrati nella pace del passato, e come tali oggetto solo di storia, non sopportano altro giudizio che quello che penetra nello spirito dell'opera loro e li comprende. Li comprende e non gi\u00e0 insieme...li perdona, perch\u00e9 ormai stanno al di l\u00e0 dalla severit\u00e0 e dall'indulgenza, come dal biasimo e dalla lode.\u00bb\n\u00abSolo il giudizio storico, che libera lo spirito dalla stretta del passato...mantiene la sua neutralit\u00e0 , ed attende unicamente a fornire la luce che gli si chiede...ed apre la via allo svolgersi dell'azione\u00bb concreta che dovr\u00e0 travagliarsi per far prevalere il bene contro il male, l'utile contro il dannoso, il bello contro il brutto, il vero contro il falso.\nLa storia come azione.\nLa storiografia, la conoscenza della realt\u00e0, si traduce nel fare secondo le quattro forme della vita dello spirito, nella sfera del bello, del vero, dell'utile, del buono tramite un agire che \u00abtutte le anima...il principio della libert\u00e0, sinonimo dell'attivit\u00e0 o spiritualit\u00e0 , che non sarebbe tale se non fosse perpetua creazione di vita\u00bb . La stessa attivit\u00e0 \u00e8 caratterizzata dal progresso che, al di l\u00e0 delle apparenze, non cessa mai di essere nella storia: \u00abnon c'\u00e8 mai decadenza che non sia insieme formazione o preparazione di nuova vita, e, pertanto progresso.\u00bb\nGli scettici e i negatori del progresso nella storia sono coloro che si illudono di poter vivere una vita facile e comoda e immaginano un'et\u00e0 di progresso infinito: un'illusione, la loro, destinata a scomparire. Cos\u00ec coloro che non accettano i travagli della vita vissuta negano il progresso relegandolo in un al di l\u00e0 fantasticato.\nAnche nella filosofia hegeliana il progresso era concepito come \u00abuno stato terminale e paradisiaco\u00bb dove esso si arresta \u00abdi s\u00e9 soddisfatto e beato\u00bb giungendo cos\u00ec ad una perfetta stasi dove la vita non \u00e8 pi\u00f9 vita.\nL'attivit\u00e0 morale.\nIl fine dell'attivit\u00e0 morale, escludendo quella che si limita ad obbedire ai comandamenti divini e quella che afferma che essa consiste nell'ascesi cio\u00e8 nella rinuncia a vivere, \u00e8 quello di promuovere la vita.\nLe forme dello spirito assolvono gi\u00e0 a questo compito con la creazione di opere di bellezza, utilit\u00e0, verit\u00e0 alle quali la morale aggiunge la volont\u00e0 di combattere il male per il trionfo del bene. Bene e male sono la vita stessa.\nLa morale attraversa tutte le forme dello spirito e le loro opere:\nLa storia come storia della libert\u00e0.\nL'asserzione di Hegel che \"la storia sia storia di libert\u00e0\" era inquadrata nella sua concezione dialettica della libert\u00e0 vista nel suo iniziale nascere, nel successivo crescere ed infine nel raggiungimento di uno stadio finale e definitivo di maturit\u00e0.\nCroce fa proprio questo detto hegeliano chiarendo per\u00f2 che non si vuole \u00abassegnare alla storia il tema del formarsi di una libert\u00e0 che prima non era e che un giorno sar\u00e0, ma per affermare la libert\u00e0 come l'eterna formatrice della storia, soggetto stesso di ogni storia. Come tale essa \u00e8 per un verso , il principio esplicativo del corso storico e, per l'altro, l'ideale morale dell'umanit\u00e0.\u00bb\nAlcuni storici, senza ben rendersi conto di quello che scrivono, sostengono che ormai la libert\u00e0 ha abbandonato la scena della storia. Ma affermare che la libert\u00e0 \u00e8 morta vorrebbe dire che \u00e8 morta la vita. Non esiste nella storia un ideale che possa sostituire quello della libert\u00e0 \u00abche \u00e8 l'unica che faccia battere il cuore dell'uomo, nella sua qualit\u00e0 di uomo.\u00bb\nMa si dice che queste affermazioni sono il tipico parlare del filosofo perso in un mondo tutto suo lontano da ogni realt\u00e0: di fronte alle sopraffazioni, violenze, persecuzioni e altri simili terribili eventi di cui \u00e8 ricca la storia umana, sembrerebbe che sostenere che la storia sia storia di libert\u00e0 apparirebbe come una \u00abbalordaggine\u00bb\nMa la filosofia non si lascia sopraffare dall'immaginazione: essa interpreta razionalmente la realt\u00e0. \u00abCos\u00ec, indagando e interpretando , essa, la quale ben sa come l'uomo che rende schiavo l'altro uomo sveglia nell'altro la coscienza di s\u00e9 e lo avviva alla libert\u00e0, vede serenamente succedere a periodi di maggiore altri di minore libert\u00e0, perch\u00e9 quanto pi\u00f9 stabilito e indisputato \u00e8 un ordinamento liberale, tanto pi\u00f9 decade ad abitudine, e, scemando nell'abitudine la vigile coscienza di s\u00e9 stesso e la prontezza della difesa, si d\u00e0 luogo ad un vichiano ricorso di ci\u00f2 che si credeva non sarebbe mai riapparso al mondo, e che a sua volta aprir\u00e0 un nuovo corso.\u00bb\nNei tempi in cui \u00e8 diffusa la libert\u00e0 gli uomini hanno l'impressione che siano molti quelli che condividono i loro sentimenti, al contrario nei tempi illiberali si ha l'impressione di essere in solitudine o quasi. Ottimistica la prima illusione come pessimistica la seconda. La filosofia render\u00e0 chiaro che la storia non \u00e8 un idillio ma neppure una tragedia di orrori, un dramma dove i protagonisti sono colpevoli-incolpevoli \u00abmisti di bene e di male, e tuttavia il pensiero direttivo \u00e8 in essa sempre il bene, a cui il male finisce per servire da stimolo... Chi desideri in breve persuadersi che la libert\u00e0 non pu\u00f2 vivere diversamente da come \u00e8 vissuta e vivr\u00e0 sempre nella storia, di vita pericolosa e combattente, pensi per un istante a un mondo di libert\u00e0 senza contrasti, senza minacce e senza oppressioni di nessuna sorta; e subito se ne ritrarr\u00e0 inorridito come dall'immagine, peggio che della morte, della noia infinita.\u00bb In sostanza per Croce la libert\u00e0 pu\u00f2 essere apprezzata solo difendendola costantemente in maniera dialettica."}
{"id": "3345791", "revid": "1442080", "url": "https://it.wikipedia.org/wiki?curid=3345791", "title": "Mudiriyya", "text": "Mud\u012briyya (, pl. \"Mud\u012briyy\u0101t\"), ossia letteralmente direttorato (da \"Mud\u012br\", \u0645\u062f\u064a\u0631, che significa \"direttore\"), \u00e8 una suddivisione amministrativa il cui termine \u00e8 spesso tradotto come \"provincia\", ciascuna delle quali \u00e8 stata suddivisa in Markaz (lett. \"centro\"), o distretti.\nLe \"Mud\u012briyy\u0101t\" sono state storicamente utilizzate in Egitto, nel Sudan Anglo-Egiziano e nello Yemen. Nel moderno Egitto, queste suddivisioni sono state sostituite da governatorati (\"Mu\u1e25afa\u1e93\u0101t\", sing. \"Mu\u1e25afa\u1e93a\")."}
{"id": "3345792", "revid": "729019", "url": "https://it.wikipedia.org/wiki?curid=3345792", "title": "Sci alpino ai VII Giochi asiatici invernali", "text": "Le gare di sci alpino dei VII Giochi asiatici invernali si sono svolte nella stazione sciistica di Shymbulak ad Almaty, in Kazakistan, dal 31 gennaio al 3 febbraio 2011. In programma sei eventi."}
{"id": "3345793", "revid": "1684799", "url": "https://it.wikipedia.org/wiki?curid=3345793", "title": "Ana Jovanovi\u0107", "text": "\u00c8 allenata da Nikola Pili\u0107.\nDurante la sua carriera ha vinto otto titoli ITF (di cui sette nel singolare e uno nel doppio), ma nessuno WTA. Al 31 gennaio 2011 \u00e8 n\u00b0 261 al mondo, quarta fra le sue connazionali dietro a Jelena Jankovi\u0107, Ana Ivanovi\u0107 e Bojana Jovanovski.\n\u00c8 anche un membro fisso della squadra serba di Fed Cup con otto match giocati (di cui tre vittorie e cinque sconfitte)."}
{"id": "3345794", "revid": "174925", "url": "https://it.wikipedia.org/wiki?curid=3345794", "title": "Gubernija di Tula", "text": ""}
{"id": "3345795", "revid": "486946", "url": "https://it.wikipedia.org/wiki?curid=3345795", "title": "Dipendente pubblico", "text": ""}
{"id": "3345796", "revid": "322321", "url": "https://it.wikipedia.org/wiki?curid=3345796", "title": "Ernesto Vecchi", "text": "Biografia.\nNasce a San Matteo della Decima, frazione di San Giovanni in Persiceto, in provincia ed arcidiocesi di Bologna, il 4 gennaio 1936.\nFormazione e ministero sacerdotale.\nCompie gli studi teologici presso il seminario arcivescovile di Bologna. Ottiene poi il baccellierato in teologia alla Facolt\u00e0 teologica dell'Italia settentrionale.\nIl 25 luglio 1963 \u00e8 ordinato presbitero dal cardinale Giacomo Lercaro, di cui \u00e8 segretario particolare dal 1963 al 1969. Dal 1969 al 1989 \u00e8 parroco della parrocchia \"Cuore Immacolato di Maria\" di Borgo Panigale. Dal 1978 al 1985 ricopre l'incarico di vicario pastorale della zona \"Bologna Ovest\"; dal 1985 al 1991 \u00e8 vicario episcopale per il culto e la santificazione.\nIl 15 ottobre 1982 \u00e8 nominato canonico della basilica di San Petronio; dal 30 giugno 1987 \u00e8 prelato d'onore di Sua Santit\u00e0 e dal 6 dicembre 1993 protonotario apostolico soprannumerario.\nL'11 dicembre 1987 il cardinale Giacomo Biffi lo nomina pro-vicario generale e \"moderator curi\u00e6\". Dal 1991 al 2005 \u00e8 vicario episcopale per il settore della nuova evangelizzazione. Dal 1994 al 2011 insegna teologia pastorale presso la Facolt\u00e0 teologica dell'Emilia-Romagna, mentre nel 1997 \u00e8 presidente del comitato organizzatore del XXIII congresso eucaristico nazionale, svoltosi a Bologna.\nMinistero episcopale.\nIl 18 luglio 1998 papa Giovanni Paolo II lo nomina vescovo ausiliare di Bologna e titolare di Lemellefa. Il 13 settembre successivo riceve l'ordinazione episcopale, nella cattedrale di san Pietro, dal cardinale Giacomo Biffi, coconsacranti i vescovi Piero Marini (poi arcivescovo) e Claudio Stagni.\nIl 28 maggio 2004 l'arcivescovo Carlo Caffarra lo nomina vicario generale dell'arcidiocesi; succede a Claudio Stagni, nominato vescovo di Faenza-Modigliana.\nL'8 febbraio 2011 papa Benedetto XVI accoglie la sua rinuncia, presentata per raggiunti limiti d'et\u00e0.\nIl 2 febbraio 2013 \u00e8 nominato amministratore apostolico di Terni-Narni-Amelia al fine di far fronte a una delicata questione finanziaria nella quale la diocesi si era trovata coinvolta; cessa il suo incarico il 21 giugno 2014, con l'ingresso del nuovo vescovo Giuseppe Piemontese.\nGenealogia episcopale.\nLa genealogia episcopale \u00e8:"}
{"id": "3345804", "revid": "38438018", "url": "https://it.wikipedia.org/wiki?curid=3345804", "title": "Malattia iatrogena", "text": ""}
{"id": "3345813", "revid": "628767", "url": "https://it.wikipedia.org/wiki?curid=3345813", "title": "Kogon (Distretto di Kogon)", "text": "Kogon (in uzbeco Kogon; in russo \u041a\u0430\u0433\u0430\u043d) \u00e8 il capoluogo del distretto di Kogon della regione di Bukhara, in Uzbekistan. Si trova 10\u00a0km a est di Bukhara a un'altitudine di 221 m s.l.m., aveva 48.000 abitanti al censimento del 1989 e una popolazione calcolata di 87.612 abitanti per il 2010.\nLa citt\u00e0 ha una stazione che serve la citt\u00e0 di Bukhara (la \"Bukhara-1\") sulla linea ferroviaria transcaspiana che proviene dal Turkmenistan e collega T\u00fcrkmenba\u015fy, sul mar Caspio, e A\u015fgabat a Tashkent."}
{"id": "3345814", "revid": "104458", "url": "https://it.wikipedia.org/wiki?curid=3345814", "title": "Sci di fondo ai VII Giochi asiatici invernali", "text": "Le gare di sci di fondo dei VII Giochi asiatici invernali si sono svolte dal 31 gennaio al 5 febbraio 2011, al Sci nordico/Cross-Country Ski Complex di Almaty, in Kazakistan. In programma dodici eventi."}
{"id": "3345823", "revid": "1534511", "url": "https://it.wikipedia.org/wiki?curid=3345823", "title": "Macro", "text": ""}
{"id": "3345833", "revid": "834", "url": "https://it.wikipedia.org/wiki?curid=3345833", "title": "Hockey Club Alleghe", "text": ""}
{"id": "3345851", "revid": "834", "url": "https://it.wikipedia.org/wiki?curid=3345851", "title": "HC Eppan-Appiano", "text": ""}
{"id": "3345859", "revid": "188402", "url": "https://it.wikipedia.org/wiki?curid=3345859", "title": "Predisposizione alla bisessualit\u00e0", "text": ""}
{"id": "3345860", "revid": "1185701", "url": "https://it.wikipedia.org/wiki?curid=3345860", "title": "Ludwig Siebert", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1962 (edizione tenutasi a Garmisch-Partenkirchen, Germania) insieme ai suoi connazionali Franz Schelle, Josef Sterff e Otto G\u00f6bl\nVinse un altro oro ai mondiali del 1966 sempre nel bob a quattro."}
{"id": "3345886", "revid": "729019", "url": "https://it.wikipedia.org/wiki?curid=3345886", "title": "Centro antiveleni di Milano", "text": "Il centro antiveleni di Milano \u00e8 una struttura dell'Ospedale Niguarda Ca' Granda di Milano deputata alla consulenza tossicologica di emergenza. \u00c8 stato fondato il 26 gennaio 1967 con l'interessamento dell'Organizzazione mondiale della sanit\u00e0 e del Ministero della salute.\nAttivit\u00e0.\nIl centro antiveleni di Milano fornisce sia ai privati cittadini che agli operatori sanitari, 24 ore su 24, consulenza per realizzare la diagnosi e la terapia nei casi di intossicazione acuta o di avvelenamento di qualunque origine, attraverso un servizio di consulto telefonico urgente e di trattamento diretto dei pazienti del pronto soccorso dell'ospedale Niguarda Ca' Granda.\nIl centro risulta essere, per casistica, il primo in Italia ed il terzo in Europa: nel 2011, ha gestito 53.974 chiamate, di cui il 58,7% provenienti da altre regioni. Circa la met\u00e0 delle chiamate sono effettuate da medici o da altri operatori ospedalieri, mentre altrettante provengono da privati cittadini, dai medici di famiglia o dalle altre strutture sanitarie deputate all'intervento extra-ospedaliero, come il 118.\nI casi particolarmente significativi, rari o riguardanti alcune categorie di agenti venefici (funghi, vipere, fitofarmaci, sostanze chimiche industriali in generale) vengono seguiti nella loro evoluzione clinica, valutando l'efficacia del protocollo di trattamento attuato.\nIl centro \u00e8 dotato di uno schedario tossicologico delle sostanze potenzialmente tossiche e si occupa anche dello stoccaggio di antidoti di uso raro o di difficile reperimento, oltre che del loro recapito urgente nazionale; si occupa anche dello sviluppo di programmi educativi, di training sulla corretta gestione delle catastrofi tossicologiche e di segnalazione di eventuali rischi per la salute pubblica."}
{"id": "3345894", "revid": "1444886", "url": "https://it.wikipedia.org/wiki?curid=3345894", "title": "Polo (famiglia)", "text": "I Polo furono una famiglia patrizia veneziana, annoverata fra le cosiddette \"Casade Novissime\".\nAlbero genealogico.\nAlbero genealogico della famiglia Polo, dal pi\u00f9 antico esponente conosciuto, Andrea.\nStoria.\nSembra che i Polo fossero giunti a Venezia dalla Dalmazia.\nFamiglia di abili e ricchi mercanti, furono esclusi dal Maggior Consiglio dopo la serrata del 1297. Fu riammesso, tuttavia, il ramo discendente da Nicol\u00f2 Polo, essendosi questi distinto per le benemerenze nei confronti della Repubblica durante la Guerra di Chioggia che Venezia aveva combattuto contro Genova (1381).\nSi estinsero nel 1418 o nel 1425.\nEra questo il casato dei fratelli Niccol\u00f2 e Matteo Polo, celebri mercanti e viaggiatori, famosi soprattutto per aver compiuto un lungo viaggio attraverso l'Oriente, viaggio narrato dal figlio di Niccol\u00f2, Marco Polo, nel libro \"Il Milione\"."}
{"id": "3345895", "revid": "767487", "url": "https://it.wikipedia.org/wiki?curid=3345895", "title": "Jeff Varem", "text": ""}
{"id": "3345901", "revid": "212348", "url": "https://it.wikipedia.org/wiki?curid=3345901", "title": "Catalogo Gliese-Jahrei\u00df", "text": ""}
{"id": "3345912", "revid": "125819357", "url": "https://it.wikipedia.org/wiki?curid=3345912", "title": "Manovra di Barlow", "text": "La manovra di Barlow fa parte degli accertamenti diagnostici della displasia dell'anca (o lussazione congenita dell'anca) in et\u00e0 pediatrica.\nPrende il nome da T.G. Barlow, che per primo la descrisse nel 1965.\nEsecuzione.\nPartendo col neonato tranquillo e in posizione supina, si flettono le cosce ad angolo retto rispetto al bacino, si afferrano le ginocchia col palmo della mano, si appoggiano i pollici medialmente lungo le cosce e i medi lateralmente in corrispondenza dei grandi trocanteri del femore.\nAdducendo le cosce e portandole verso la linea mediana, si esercita contemporaneamente una leggera pressione sul ginocchio, dirigendo la forza in senso antero-posteriore. \n\"Barlow positivo\".\nIn caso di \"displasia\" o \"anca instabile\" (Displasia dell'anca grado 1 secondo la classificazione di Dunn), la testa del femore \u00e8 alloggiata all'interno di un acetabolo ovalizzato. La manovra, se eseguita correttamente, provoca la fuoriuscita della testa del femore della sua sede anatomica. Spostandosi all'esterno dell'acetabolo la testa del femore produce uno scatto percepibile col dito medio (\"segno dello scatto in uscita\"). Il segno dello scatto conferma la positivit\u00e0 della manovra e induce il sospetto di displasia dell'anca, da confermare con un esame ecografico. La sensibilit\u00e0 della manovra di Barlow diminuisce all'aumentare dell'et\u00e0 del bambino, per questo \u00e8 fondamentale eseguirla fin dal primo giorno di vita.\n\"Barlow negativo\".\nLa negativit\u00e0 della manovra di Barlow esclude la displasia dell'anca soprattutto nel primo mese di vita. Tuttavia il segno dello scatto in uscita pu\u00f2 mancare in caso di \"sublussazione riducibile\" (Displasia congenita dell'anca grado 2 secondo la classificazione di Dunn) e in caso di anca lussata (Displasia congenita dell'anca grado 3 secondo la classificazione di Dunn). In entrambi i casi infatti, anche se in modo pi\u00f9 grave nel grado 3, la testa \u00e8 gi\u00e0 dislocata, quindi nemmeno attraverso l'esecuzione corretta della manovra ritorna in sede acetabolare.\nLa negativit\u00e0 della manovra di Ortolani deve portare il medico a valutare l'anca in modo pi\u00f9 approfondito attraverso l'esecuzione della manovra di Barlow, la ricerca del segno di Galeazzi, la valutazione delle pliche cutanee e dell'angolo di abduzione."}
{"id": "3345917", "revid": "247222", "url": "https://it.wikipedia.org/wiki?curid=3345917", "title": "L'italiano (singolo Toto Cutugno)", "text": ""}
{"id": "3345918", "revid": "1543377", "url": "https://it.wikipedia.org/wiki?curid=3345918", "title": "Sci orientamento ai VII Giochi asiatici invernali", "text": "Le gare di sci orientamento dei VII Giochi asiatici invernali si sono svolte dal 31 gennaio al 5 febbraio 2011, al Biathlon/Cross-Country Ski Complex di Almaty, in Kazakistan. In programma otto eventi."}
{"id": "3345919", "revid": "287204", "url": "https://it.wikipedia.org/wiki?curid=3345919", "title": "Eclissi solare del 10 maggio 2013", "text": "L'eclissi solare del 10 maggio 2013 \u00e8 stato un evento astronomico che ha avuto luogo nel suddetto giorno dalle ore 21:25 UTC alle 3:25 UTC di quello successivo.\n\u00c8 stato visibile da tutta l'Oceania e da gran parte dell'Oceano Pacifico.\nL'eclissi maggiore \u00e8 stato visibile alle coordinate 2.2N 175.5E, al largo di Tarawa Sud, capitale di Kiribati, alle ore 0:26 UTC."}
{"id": "3345922", "revid": "123005864", "url": "https://it.wikipedia.org/wiki?curid=3345922", "title": "Norgesmesterskapet 2006", "text": "La Norgesmesterskapet 2006 di calcio fu la 101\u00aa edizione della manifestazione. Inizi\u00f2 il 10 maggio e si concluse il 12 novembre 2006 con la finale all'Ullevaal Stadion, vinta dal Fredrikstad per tre a zero sul Sandefjord. La squadra detentrice era il Molde.\nFormula.\nLa competizione fu interamente ad eliminazione diretta. Tutti i turni si svolsero in gara unica, con eventuali tempi supplementari e calci di rigore."}
{"id": "3345926", "revid": "1904508", "url": "https://it.wikipedia.org/wiki?curid=3345926", "title": "Renier", "text": "I Renier sono una famiglia nobile di Venezia, gi\u00e0 ascritta al patriziato. Diede alla Serenissima il suo penultimo doge, Paolo Renier.\nStoria.\nAl di l\u00e0 delle leggende, che li vorrebbero originari della Dalmazia (Ragusa) o di Epidauro, il primo Renier attestato storicamente \u00e8 un \"Otto de Rainerio\" che nel gennaio del 1152 fu presente allo strumento di sicurt\u00e0 fatto dal doge Domenico Morosini ai fratelli Pietro e Giovanni Basegio per la costruzione del campanile di San Marco.\nI Renier sarebbero entrati nel Maggior Consiglio solo nel 1381 quando Nicol\u00f2, indicato dal cronista Daniele Chinazzo come \"popolano\", venne eletto da una rosa di contribuenti che si erano distinti durante la guerra di Chioggia. In realt\u00e0 la documentazione dimostra che membri della famiglia ricoprivano cariche pubbliche gi\u00e0 tra gli anni cinquanta e sessanta del Trecento.\nIn ogni caso, i Renier rientrano nel novero di quelle famiglie \"nuove\" che, nei decenni successivi alla \"Serrata\" del 1297, contesero alle casate di pi\u00f9 antica nobilt\u00e0 il controllo delle istituzioni veneziane.\nI tre rami della famiglia sopravvissuti alla caduta della Repubblica di Venezia e tuttora esistenti ebbero il riconoscimento della nobilt\u00e0 da parte dell'impero austriaco; due di questi furono inoltre innalzati alla dignit\u00e0 di conti (Sovrane Risoluzioni del 7 settembre 1818 e del 24 giugno 1819)."}
{"id": "3345928", "revid": "767487", "url": "https://it.wikipedia.org/wiki?curid=3345928", "title": "Rip Rig &amp; Panic", "text": "Rip Rig + Panic erano una band post-punk inglese fondata nel 1981, che si sciolse nel 1983.\nIl loro nome era tratto dal titolo di un album jazz del 1965 di Roland Kirk. Erano formati da Neneh Cherry (voce), Sean Oliver (basso), Mark Springer (pianoforte, sax, voce), i due ex membri del Pop Group Gareth Sager (chitarra, sax, tastiere, voce) e Bruce Smith (batteria, percussioni). Altri musicisti aggiunti furono il sassofonista David Wright, la cantante Andrea Oliver, il trombettista David De Fries e la violista Sarah Sarhandi.\nIl gruppo superava i canoni della tradizione post-punk mescolando elementi di avanguardia con il jazz e l'innovativo stile canoro soul/pop di Neneh Cherry. Il loro secondo album, \"I Am Cold\", comprende alcuni brani con il trombettista jazz Don Cherry, patrigno di Neneh.\nSono apparsi con Nico in una session su BBC radio. La band ha anche fatto un'apparizione in un episodio della sitcom britannica \"The Young Ones\" suonando uno dei loro singoli del 1982, \"You're My Kind of Climate\".\nRip Rig + Panic diventarono Float Up CP nel 1985, e produssero l'album \"Kill Me in the Morning\". La band si sciolse poco dopo.\nMark Springer ha continuato a registrare come solista e ha inciso un certo numero di CD. Sean Oliver mor\u00ec nel 1990."}
{"id": "3345933", "revid": "1543377", "url": "https://it.wikipedia.org/wiki?curid=3345933", "title": "RCW 80", "text": "RCW 80 \u00e8 una nebulosa a emissione visibile nella costellazione australe del Centauro.\nAppare come una nube estesa e diffusa situata nella parte meridionale della costellazione, immersa nei ricchi campi stellari della Via Lattea australe a breve distanza angolare dell'ammasso aperto NGC 5281. Data la sua declinazione fortemente australe, la sua osservazione \u00e8 possibile solo dalle regioni dell'emisfero australe terrestre e da quelle tropicali dell'emisfero boreale; dall'emisfero sud appare circumpolare fino alle latitudini subtropicali. Il periodo pi\u00f9 indicato per la sua osservazione nel cielo serale va da marzo ad agosto.\nSi tratta di una grande regione H II molto evoluta, situata sul Braccio del Sagittario alla distanza di circa 3500\u00a0parsec (11400 anni luce); le fonti della sua ionizzazione sarebbero la supergigante blu HR\u00a05171B, di classe spettrale B0IP, e la supergigante HD\u00a0119646, di classe B2Ia, situate alla medesima distanza. Alla regione H II \u00e8 associata una nube molecolare gigante, la cui massa, in base alle emissioni 12CO, \u00e8 stata calcolata attorno a 2,3x106\u00a0M\u2299, mentre a breve distanza da essa si trova il resto di supernova SNR\u00a0G309.2-00.6.\nAl suo interno sono attivi dei fenomeni di formazione stellare, come \u00e8 testimoniato dalla presenza di alcune sorgenti di radiazione infrarossa, fra le quali spicca IRAS\u00a013431-6224, e tre maser, di cui uno a idrossido, uno ad acqua e uno a metanolo. I processi in atto interessano sia la formazione di stelle di piccola massa, rilevabili nel vicino e medio infrarosso, sia le stelle di grande massa; sono state individuate diverse sorgenti coincidenti con giovani protostelle di Classe\u00a0I e Classe\u00a0II profondamente immerse nei gas in cui si sono originate, e T Tauri classiche e stelle Ae/Be di Herbig, circondate da un disco protoplanetario. Questi processi di formazione stellare sarebbero stati indotti dall'espansione della regione stessa nel mezzo interstellare, aumentandone la pressione e causando dei collassi locali. Circa 10 milioni di anni fa si sarebbe formata la prima generazione di stelle della regione, riunite in un'associazione OB, gran parte delle quali esplosero come supernovae circa 4-6 milioni di anni fa generando una superbolla in espansione; questa, assieme all'azione del vento stellare, diede luogo alla seconda ondata di formazione stellare, iniziata circa 1-3 milioni di anni fa e osservabile tuttora assieme ad una terza ondata di stelle ancora profondamente immerse nei gas. Questa serie di processi \u00e8 anche responsabile della morfologia attuale della regione H II."}
{"id": "3345937", "revid": "767487", "url": "https://it.wikipedia.org/wiki?curid=3345937", "title": "Jakob Resch", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1977 (edizione tenutasi a St. Moritz, Svizzera) insieme ai suoi connazionali Fritz Ohlw\u00e4rter, Walter Barfuss e Herbert Berg\nNell'edizione l'oro and\u00f2 all'altra nazionale tedesca. Nel 1978 vinse un'altra medaglia di bronzo nel bob a due."}
{"id": "3345939", "revid": "1305772", "url": "https://it.wikipedia.org/wiki?curid=3345939", "title": "Dig a Pony", "text": "Dig a Pony \u00e8 un brano musicale del gruppo rock britannico The Beatles, pubblicato sull'album \"Let It Be\" del 1970. Il suo titolo originale era \"All I Want Is You\", ed \u00e8 possibile trovare versioni del brano con questo titolo in alcuni dei primi bootleg che pubblicano brani delle \"Get Back/Let It Be Sessions\".\nNelle copie americane dell'album il brano \u00e8 stato erroneamente intitolato \"I Dig a Pony\".\nIl brano.\nComposizione.\nAnche se accreditato a Lennon/McCartney, il brano \u00e8 stato composto prevalentemente dal solo John Lennon, e sfoggia un testo \"nonsense\" tipico dello stile del suo autore. Le frasi del testo non hanno nulla a che fare l'una con l'altra, e contengono solo verbi che terminano in \"-ate\".\nRegistrazione.\nIl pezzo fu una delle prime canzoni di \"Let It Be\" ad essere registrata durante il rooftop concert con l'aiuto di un assistente inginocchiato davanti a Lennon con in mano il foglio con le parole del testo. Inizia con una falsa partenza, dovuta al fatto che Ringo Starr si stava soffiando il naso e grid\u00f2 ai compagni di fermarsi perch\u00e9 non poteva suonare la batteria con una mano sola. In una precedente versione in studio della canzone, incisa il 22 gennaio 1969 e pubblicata anni dopo in \"Anthology 3\", il pezzo inizia e termina con Paul McCartney che canta: \"All I want is...\" Questa frase apparve in ogni performance del brano ma venne tagliata via da Phil Spector nella versione finale, e il taglio \u00e8 stato mantenuto anche nella versione inserita in \"Let It Be... Naked\", che omette anche la falsa partenza.\nFormazione.\nThe Beatles"}
{"id": "3345942", "revid": "767487", "url": "https://it.wikipedia.org/wiki?curid=3345942", "title": "Jefferson de Oliveira Galv\u00e3o", "text": "Caratteristiche tecniche.\nPortiere dal buon fisico, le sue peculiarit\u00e0 sono l'agilit\u00e0 e la concentrazione; a esse si abbina la freddezza. Solitamente preferisce parate efficaci ma poco vistose a interventi spettacolari.\nCarriera.\nClub.\nCresciuto nelle giovanili del Cruzeiro, nel 2000 viene incluso in prima squadra: al suo primo torneo da titolare, la Copa Jo\u00e3o Havelange, disputa diciotto incontri. Nei due campionati seguenti trova poco spazio, per un totale di dieci presenze: nel 2003 viene ceduto in prestito al Botafogo. Nel 2004 la squadra di Rio de Janeiro torna in massima serie e Jefferson \u00e8 la prima scelta tra i pali: quarantadue gli incontri giocati. Nel 2005 gioca alla parte iniziale della stagione, per poi venire ceduto al Trabzonspor, compagine turca. Nella S\u00fcper Lig gioca la prima stagione da titolare, assommando ventisei presenze. Nell'annata seguente trova meno spazio. Al termine della edizione 2007-2008 della massima serie turca, conclusasi per lui con quattro presenze complessive (tre in campionato e una in coppa) si trasferisce al Konyaspor, dove riesce a mantenere la posizione di titolare per tutto il torneo. Nell'agosto del 2009 viene annunciato il suo trasferimento al Botafogo. Nel Campeonato Brasileiro S\u00e9rie A 2009 gioca 15 incontri, subendo 17 reti. Durante la sua militanza nel club dalla maglia bianco-nera si afferma come uno dei migliori della squadra. Nella stagione 2010 ha invece totalizzato 36 presenze e 40 gol al passivo.\nNazionale.\nNel 2003 viene convocato per i XIV Giochi panamericani, in programma a Santo Domingo; debutta in nazionale olimpica subentrando a Fernando Henrique nell'incontro del 9 agosto 2003 contro . Successivamente viene incluso nella lista del per il Mondiale di categoria. Durante tale competizione gioca quattro incontri, entrando a far parte della squadra titolare a partire dagli ottavi di finale; le reti sub\u00ecte in totale sono due, e il Brasile vince il titolo grazie alla vittoria per 1-0 sulla . Nel luglio 2010 il commissario tecnico della nazionale maggiore Mano Menezes lo convoca per la prima volta in vista dell'amichevole contro gli .\nStatistiche.\nPresenze e reti nei club.\n\"Statistiche aggiornate al 28 novembre 2015.\""}
{"id": "3345955", "revid": "144796", "url": "https://it.wikipedia.org/wiki?curid=3345955", "title": "Ludovico Calini", "text": ""}
{"id": "3345960", "revid": "46291", "url": "https://it.wikipedia.org/wiki?curid=3345960", "title": "Pulicaria vulgaris", "text": "L'Incensaria fetida (nome scientifico Pulicaria vulgaris ) \u00e8 una pianta erbacea, annuale a fiori gialli, appartenente alla famiglia delle Asteraceae.\nEtimologia.\nIl nome generico (\"pulicaria\") deriva dal latino \u201cpulicarius\u201d (= simile alle pulci) e si riferisce alle propriet\u00e0 \u201canti-pulci\u201d di alcune sostanze contenute nella pianta; mentre L'epiteto specifico (\"vulgaris\") comune ad molte altre piante, generalmente fa riferimento ad una specie comune.\n&lt;br&gt;\nIl binomio scientifico attualmente accettato (\"Pulicaria vulgaris\") \u00e8 stato proposto dal botanico tedesco Joseph Gaertner (1732 \u2013 1791) nella pubblicazione \"De Fructibus et Seminibus Plantarum\" del 1791.\nDescrizione.\nL'altezza di queste piante pu\u00f2 variare normalmente da 1 a 4 dm. La forma biologica della specie \u00e8 terofita scaposa (T scap), ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme. Tutta la pianta si presenta con un odore sgradevole ed \u00e8 tomentosa per peli crespi. \nRadici.\nLe radici sono del tipo a fittone.\nFoglie.\nLe foglie sono intere, a forma ovale-lanceolata con superficie ondulata (soprattutto i margini), sono sessili e a disposizione alterna.\nInfiorescenza.\nL'infiorescenza \u00e8 formata da medi capolini su peduncoli fogliosi. La struttura dei capolini \u00e8 quella tipica delle Asteraceae: un peduncolo sottile sorregge un involucro emisferico, composto da pi\u00f9 squame a disposizione embricata (a spirale) e poste in 3 - 4 serie che fanno da protezione al ricettacolo nudo sul quale s'inseriscono due tipi di fiori: quelli esterni ligulati di colore giallo, non molto pi\u00f9 lunghi dell'involucro e quelli interni tubulosi (altrettanto numerosi e di colore giallo pi\u00f9 scuro). Le squame sono acute e densamente pelose (anche per peli ghiandolari). Diametro dei capolini: 7 \u2013 9\u00a0mm.\nFiore.\nI fiori sono zigomorfi (quelli ligulati), attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali. La lunghezza del tubo dei fiori \u00e8 di 2\u00a0mm, mentre la ligula di quelli periferici \u00e8 lunga 1 \u2013 2\u00a0mm.\nFrutti.\nI frutti sono degli acheni con pappo. L'epidermide dell'achenio \u00e8 caratterizzata da lunghi cristalli. Il pappo \u00e8 composto da peli (8 \u2013 10) circondati alla base da una corona di squame membranose. Lunghezza dell'achenio: 1,5\u00a0mm. Lunghezza del pappo: 1,5\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Pulicaria vulgaris\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Pulicaria\") \u00e8 abbastanza numeroso comprendente secondo alcuni autori fino a un centinaio di specie.\n&lt;br&gt;\nIl numero cromosomico di \"P. vulgaris\" \u00e8: 2n = 18.\nVariabilit\u00e0.\n\"Pulicaria vulgaris\" \u00e8 una specie variabile. La variabilit\u00e0 pi\u00f9 evidente pu\u00f2 manifestarsi soprattutto nel tipo di habitus xerofilo; in questo caso le dimensioni sono pi\u00f9 ridotte (compresi i capolini) e tutta la pianta \u00e8 pi\u00f9 tomentosa. Alcuni botanici considerano questa entit\u00e0 una specie autonoma col nome di: \"Pulicaria graeca\" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nOltre alle specie dello stesso genere (\"Pulicaria dysenterica\" - Incensaria comune: le foglie sono pi\u00f9 grandi, mentre l'infiorescenza \u00e8 di tipo corimboso) l'Incensaria fetida pu\u00f2 essere confusa con specie di altri generi quali \"Inula\", \"Buphthalmum\", \"Telekia\" e altre ancora."}
{"id": "3345962", "revid": "174925", "url": "https://it.wikipedia.org/wiki?curid=3345962", "title": "Lex Genucia", "text": ""}
{"id": "3345963", "revid": "199745", "url": "https://it.wikipedia.org/wiki?curid=3345963", "title": "Incensaria fetida", "text": ""}
{"id": "3345970", "revid": "599013", "url": "https://it.wikipedia.org/wiki?curid=3345970", "title": "Olav Zanetti", "text": "Carriera.\nClub.\nDi origini italiane, Zanetti inizi\u00f2 la carriera con la maglia dello Skjetten. Rest\u00f2 in squadra fino al 1999, anno in cui venne ingaggiato dal Lillestr\u00f8m: esord\u00ec nella Tippeligaen il 13 giugno dello stesso anno, giocando da titolare nel successo per due a uno in casa del Bod\u00f8/Glimt.\nNel 2002 pass\u00f2 allo H\u00f8nefoss, militante nella Adeccoligaen: debutt\u00f2 il 14 aprile 2002, giocando da titolare nel successo per tre a uno sullo \u00c5sane. Il 6 luglio 2003 segn\u00f2 la prima rete per il nuovo club, consentendo allo H\u00f8nefoss di imporsi per uno a zero sullo Haugesund.\nNel 2006 torn\u00f2 nella massima divisione per vestire la maglia del Sandefjord. Gioc\u00f2 il primo incontro in data 23 aprile, nella vittoria per uno a zero della sua squadra sul Troms\u00f8. Con la squadra, arriv\u00f2 fino alla finale di Coppa di Norvegia 2006, ma il Fredrikstad ebbe la meglio per tre a zero. Il 5 agosto 2007 segn\u00f2 la prima rete in campionato per il Sandefjord, nel successo per quattro a uno sul Viking.\nAl termine della Tippeligaen 2010, che culmin\u00f2 con la retrocessione della squadra, fu svincolato. Nel 2011, pass\u00f2 al Fram Larvik, per poi trasferirsi allo Stj\u00f8rdals-Blink nel corso dello stesso anno."}
{"id": "3345971", "revid": "212348", "url": "https://it.wikipedia.org/wiki?curid=3345971", "title": "Contea di Bar", "text": ""}
{"id": "3345973", "revid": "119370713", "url": "https://it.wikipedia.org/wiki?curid=3345973", "title": "Neural", "text": "Neural \u00e8 una rivista italiana quadrimestrale nata nel 1992 e dedicata al mondo della musica, del live media e delle arti digitali in genere. \"Neural\" autodefinisce i propri campi di ricerca con il sottotitolo \"media art - hacktivism - emusic\". Il direttore responsabile \u00e8 Alessandro Ludovico. La rivista viene stampata in lingua inglese per i paesi esteri.\nStoria di Neural.\n\"Neural\" fu fondata da Alessandro Ludovico, attuale direttore responsabile e da Ivan Iusco, compositore e direttore della casa discografica barese Minus Habens Records. Il primo numero della rivista, nata come bimestrale e distribuita nel novembre del 1993, vedeva gi\u00e0 in copertina il sottotitolo \"Realt\u00e0 virtuale, network, media, suoni futuri, fantascienza, UFO\" che ne dichiarava gli intenti, e conteneva la traduzione italiana di \"Agrippa (A Book of the Dead)\" di William Gibson, allora inedito nella penisola.\nLa redazione, che era coordinata dai due fondatori, vedeva come direttore responsabile l'editore Marcello Baraghini di Stampa Alternativa, e come collaboratori Vittore Baroni, Antonio Bartoccetti, Francesca Bianchi, Aldo Chimenti, Cosma Di Tanno, Francesco Lodolo, Antonio Scacco, Paul Tophill, Fabrizio Usberti, Luca Valtorta, Maurizio Verga e Francesco Zappal\u00e0\nInizialmente gli argomenti affrontati erano strettamente legati al movimento letterario e artistico del cyberpunk, alla musica elettronica, alla realt\u00e0 virtuale e alla fantascienza. Nelle intenzioni iniziali la rivista doveva diventare un nodo di una rete pi\u00f9 ampia di editoria collegata alle culture digitali.\nDal 1997 inizi\u00f2 una nuova fase, che vide la nascita del sito internet neural.it ed il passaggio della rivista cartacea alla cadenza quadrimestrale.\nNel maggio del 2002 \"Neural\" entra a far parte come cofondatore di un network internazionale di riviste denominato \"Mag.net, electronic cultural publishers\" e il cui slogan \u00e8 \"la collaborazione \u00e8 meglio della concorrenza\". Il \"Mag.net, electronic cultural publishers\" ha tenuto il suo primo incontro ed atto di fondazione durante il convegno/workshop dal titolo \"Post Media Publishing\" alla \"International Universidad de Andalucia\" di Siviglia in Spagna. Da allora si sono tenuti incontri di presentazione e workshop del Mag.net in vari paesi che hanno portato alla pubblicazione di \"Mag.net Readers\".\nNel 2007 \"Neural\" fu parte del \"documenta 12 magazines\", progetto di documenta per l'editoria di cui Alessandro Ludovico \u00e8 stato poi nominato consulente.\nDal 2003 la rivista viene stampata in due edizioni, una inglese ed una italiana.\nDal 2005 la rivista viene stampata solo in inglese."}
{"id": "3345974", "revid": "439868", "url": "https://it.wikipedia.org/wiki?curid=3345974", "title": "Cimitero monumentale di Forl\u00ec", "text": "Il cimitero monumentale di Forl\u00ec costituisce una delle pi\u00f9 notevoli architetture cimiteriali della Romagna. Venne edificato nel 1807, in seguito alla promulgazione dell'editto di Saint Cloud da parte di Napoleone Bonaparte.\nStoria.\nDopo l'editto di Saint Cloud che prescriveva per motivi di ordine igienico-sanitario la tumulazione dei defunti in specifici luoghi al di fuori delle aree urbane, Forl\u00ec si dot\u00f2 di un proprio cimitero, lontano dalle mura cittadine. Nel 1807 venne localizzata l'area presso la quale edificare il cimitero: presso una grande fabbrica, sulla direttrice per Ravenna, in localit\u00e0 Villa Pianta, accanto ad una fornace che disponeva di una propria cava di materiale. \nIl Regno d'Italia eman\u00f2 un decreto il 3 gennaio 1811 che prescriveva che vi fosse un campo mortuario in ogni comune del Regno e, in virt\u00f9 di tale decreto, il 1\u00ba luglio 1811 si aprirono i lavori per il cimitero monumentale.\nL'individuazione dell'area, cos\u00ec come la progettazione e l'edificazione del cimitero avvenne in maniera affrettata, tanto che in breve tempo si rese necessaria una nuova struttura per far fronte alle esigenze di tutta la citt\u00e0. Venivano cos\u00ec richiesti un consistente ampliamento dell'edificio e nuove esigenze distributive. Il progetto per un grande emiciclo con un colonnato di ingresso che doveva racchiudere un'area di pertinenza venne per\u00f2 pi\u00f9 volte proposto e sempre rigettato.\nIl cimitero fu cos\u00ec ampliato da Ruffillo Righini nell'aprile del 1818 sotto il governo pontificio. Ma ai forlivesi questo nuovo cimitero non piaceva a causa, come riferiva Calletti, della \u00abbassa terra su cui era stato eretto, per la mala divisione delle aree e dei viali e per il suo meschino oratorio\u00bb. Anche la sua distanza dalla citt\u00e0, sebbene di soli 2\u00a0km dal centro della citt\u00e0, era aspramente criticata. Venne perci\u00f2 pi\u00f9 volte proposto di edificarne uno nuovo.\nL'amministrazione comunale voleva assecondare il desiderio della parte pi\u00f9 abbiente della popolazione che desiderava progettare il cimitero in modo da soddisfare il proprio desiderio di distinzione rispetto al resto della popolazione. Sfruttando tale desiderio, il comune riusc\u00ec a far pagare ai cittadini pi\u00f9 abbienti la recinzione del cimitero, concedendo loro il privilegio di collocare le loro tombe sotto le arcate dei portici, trasformate in cappelle private e dunque distinte da quelle dei pi\u00f9 poveri che venivano inumati nel campo centrale. Nella seduta del 1854 il Consiglio Comunale deliber\u00f2 che venisse costruito, sull'area del precedente cimitero del 1818, un pi\u00f9 ampio cimitero. Nella stessa seduta venne approvato il progetto sulla base dei disegni proposti dall'ingegnere comunale Giacomo Santarelli, fissando un tetto di spesa a 6000 scudi da ripartirsi in quattro rate annuali da 1500 scudi.\nI lavori sarebbero dovuti iniziare nel 1855 ma la deliberazione del consiglio non fu approvata dal delegato apostolico, il monsignore Loschiavo. Stessa sorte ebbe una seconda proposta del 7 febbraio 1856.\nSi opt\u00f2 quindi per un nuovo e temporaneo ampliamento, con complessiva risistemazione dell'intera struttura, che avvenne nel 1863. La citt\u00e0 per\u00f2 aveva conosciuto, dall'invasione napoleonica fino all'annessione al Regno d'Italia, un sensibile aumento della popolazione con un relativo aumento dell'indice della mortalit\u00e0. Era necessaria una pi\u00f9 ampia struttura ed il progetto del nuovo edificio venne affidato all'architetto romano Pietro Camporese il Giovane, nominato nel 1863 ingegnere d'ufficio del comune. Il 9 novembre 1867 il consiglio comunale decret\u00f2 che, su fondi pubblici e privati, prendesse avvio la costruzione del nuovo cimitero sotto la supervisione dell'architetto Camporese. Il progetto risult\u00f2 una delle imprese di pi\u00f9 ampio respiro che la citt\u00e0 avesse avuto durante il corso di tutto l'Ottocento, tanto che il cantiere dur\u00f2 quasi 20 anni e la perizia di fine lavoro venne redatta nel 1892. Il 31 agosto 1868 la Giunta Comunale pose la prima pietra dell'edificio e, a ricordo di ci\u00f2, venne murata una memoria dettata da Antonio Santarelli, chiusa in un tubo di piombo, augurando ai morti che qui vi riposeranno rispetto e onore e al monumento lunga vita ed onore. Il tubo in piombo fu adagiato insieme alla prima pietra, in uno degli angoli di nord est dell'edificio.\nAlla morte di Camporese, avvenuta nel 1873, succedette alla guida dell'imponente cantiere l'ingegnere ed architetto comunale Guerrini che, sebbene rispettando a grandi linee le scelte di Camporese, effettu\u00f2 non poche modifiche tanto che della parte originale disegnata da Camporese oggi rimane solo la parte perimetrale. Nel 1885 progett\u00f2 la casa del custode che delimita sulla strada l'area di rispetto del cimitero.\nNel 1933 avvenne l'isolamento strutturale del Pantheon a seguito dell'ampliamento del cimitero avvenuto nel solco delle scelte architettoniche adottate da Camporese. A questo proposito, si pu\u00f2 notare la differenza cromatica tra i laterizi precedenti, dal tipico color rosso forlivese, e quelli posti in opera nell'occasione: si nota, cio\u00e8, \"la brusca variazione di colore, verso il rosso cupo, nei padiglioni terminali delle arcate, ricostruiti dopo l'isolamento del Pantheon, nel 1933\".\nNel 1974 l'architetto romano Piero Maria Lugli, gi\u00e0 attivo a Forl\u00ec, progett\u00f2 per il cimitero l'ossario ed il monumento ai Martiri della Resistenza."}
{"id": "3345978", "revid": "2093951", "url": "https://it.wikipedia.org/wiki?curid=3345978", "title": "Robert Lucas de Pearsall", "text": " Privilegi\u00f2, nella composizione, la forma del madrigale.\n\u00c8 stato, nel 1825, il probabile autore del \"Duetto buffo di due gatti\", brano musicale per due soprani erroneamente attribuito a Gioachino Rossini in quanto basato prevalentemente su musiche del compositore pesarese integrate da un brano del compositore danese Christoph Ernst Friedrich Weyse.\nBiografia.\nNato nel sobborgo di Clifton, Pearsall, avviato alla carriera forense, divenne compositore in maniera abbastanza casuale quando, nel 1825, fu costretto ad un lungo periodo di riposo in conseguenza ad una ischemia che lo aveva colpito. Si trasfer\u00ec quindi all'estero e fra il 1830 e il 1842 risiedette con la moglie Harriet e i figli in Germania, prima a Magonza e poi a Karlsruhe.\nSi trasfer\u00ec poi in Svizzera, stabilendosi a Rorschach, dove rimase fino alla morte. Fece tuttavia ritorno diverse volte in patria (soprattutto nel biennio 1836-1837), tanto che fu fra i fondatori della Bristol Madrigal Society, per la quale scrisse molti dei suoi pi\u00f9 apprezzati madrigali.\nCome compositore di stampo soprattutto amatoriale, Pearsall non pubblic\u00f2 molte delle sue opere, che trovarono corretta pubblicazione solo dopo la sua morte. Di lui si conservano comunque numerosi manoscritti, di cui ha avuto cura la nipote Philippa (morta nel 1917 ed autrice di un ritratto dell'avo), e che \u00e8 stata colei che volle che il compositore fosse ricordato con la particella \"de\" posta davanti al cognome Pearsall (e che ha funzione quindi unicamente vezzeggiativa).\nCompositore romantico, Pearsall \u00e8 ricordato soprattutto per l'arrangiamento del brano \"In Dulci Jubilo\" e per le sue ventidue composizioni in forma di madrigale; segnatamente: \"Lay a Garland\", \"Great God of Love\" e \"I saw lovely Phyllis\". Ha composto anche musiche per la Chiesa cattolica e secondo l'uso della Chiesa Anglicana."}
{"id": "3345979", "revid": "7", "url": "https://it.wikipedia.org/wiki?curid=3345979", "title": "Duetto buffo per due gatti", "text": ""}
{"id": "3345980", "revid": "1718925", "url": "https://it.wikipedia.org/wiki?curid=3345980", "title": "Premarin", "text": "I Premarin furono una famiglia patrizia veneziana, annoverata fra le cosiddette \"Case Nuove\". \nStoria.\nDi antichissima nobilt\u00e0, sarebbero stati originari di Equilio. Diedero alcuni tribuni al Ducato, entrando in Maggior Consiglio nel 1205.\nQuando Negroponte venne inclusa tra i possedimenti della Serenissima, i Premarin vi si stabilirono, acquisendo vasti possedimenti. Con la conquista ottomana dell'isola (1470), la casata pass\u00f2 nelle colonie venete di Candia. Dopo l'arrivo dei Turchi, tornarono a Venezia.\nAlla fuga da Negroponte \u00e8 legata la vicenda di Polissenna Premarin che, con Beatrice Renier, fece voto di farsi monaca se avesse avuto salva la vita. Giunte a Venezia illese, le due donne si fecero francescane e fondarono il monastero del Santo Sepolcro, oggi scomparso.\nI Premarin si estinsero nel corso del XVIII secolo, probabilmente fra il 1734 e il 1759."}
{"id": "3345981", "revid": "438678", "url": "https://it.wikipedia.org/wiki?curid=3345981", "title": "Philadelphia Eagles 2011", "text": "La stagione sportiva 2011 dei Philadelphia Eagles \u00e8 stata la 79\u00aa della squadra disputata nella National Football League. Gli Eagles hanno giocato le partite in casa al Lincoln Financial Field di Filadelfia. Per la 13\u00aa stagione consecutiva la squadra \u00e8 stata guidata dall'allenatore capo Andy Reid.\nAl termine della stagione precedente il \"defensive coordinator\" Sean McDermott \u00e8 stato esonerato e sostituito da Juan Castillo che ricopriva precedentemente il ruolo di allenatore della offensive line a sua volta sostituito da Howard Mudd, mentre l'allenatore della defensive line Rory Segrest \u00e8 stato sostituito da Jim Washburn proveniente dai Tennessee Titans.\nRoster.\nFree agent.\nI seguenti giocatori risultavano \"free agent\" al termine della stagione .\n Unrestricted Free Agent\n Restricted Free Agent.\nAcquisizioni.\nI seguenti giocatori sono stati acquisiti nella stagione .\n Unrestricted Free Agent\n Restricted Free Agent\n Waivers.\nIl draft 2011.\nLa tabella seguente rappresenta le scelte riservate agli Eagles nel Draft NFL 2011 tenutosi tra il 28 e 30 aprile 2011.\nRisultati.\nStagione regolare.\n7\u00aa giornata:riposo\nPlay-off.\n\"Non qualificati\"\nPremi.\nPartecipanti al Pro Bowl.\nAl termine della stagione i seguenti giocatori degli Eagles parteciperanno al Pro Bowl 2012\nEletti All-Pro 2011.\nAl termine della stagione i seguenti giocatori degli Eagles vennero eletti nella squadra All-Pro del 2011"}
{"id": "3345982", "revid": "580197", "url": "https://it.wikipedia.org/wiki?curid=3345982", "title": "Coppa dei Campioni 1972-1973 (pallamano maschile)", "text": "La Coppa dei Campioni 1972-1973 \u00e8 stata la 13\u00aa edizione della massima competizione europea di pallamano riservata alle squadre di club. Il torneo ha avuto inizio il 27 ottobre 1972 e si \u00e8 concluso il 7 aprile 1973. Il titolo \u00e8 stato conquistato dai sovietici del per la prima volta nella loro storia, sconfiggendo in finale i campioni in carica, gli jugoslavi del ."}
{"id": "3345986", "revid": "105826", "url": "https://it.wikipedia.org/wiki?curid=3345986", "title": "Ruzini", "text": ""}
{"id": "3345987", "revid": "1272592", "url": "https://it.wikipedia.org/wiki?curid=3345987", "title": "It's a Trap!", "text": "It's a Trap! (noto anche come I Griffin presentano It's a Trap!) \u00e8 l'ultimo episodio della nona stagione de \"I Griffin\".\n\u00c8 la parodia di \"Guerre stellari - Il ritorno dello Jedi\", nonch\u00e9 ultimo capitolo della trilogia dopo \"Blue Harvest\" e \"Something, Something, Something, Dark Side\".\nInizialmente il titolo avrebbe dovuto essere \"We Have a Bad Feeling About This\".\nTrama.\nLa famiglia Griffin \u00e8 in salotto a guardare la televisione quando ancora una volta salta la corrente. Peter racconta il seguito delle storie raccontate in precedenza. Lord Fener sta costruendo una seconda Morte Nera e attende l'arrivo dell'Imperatore. Su Tatooine D-3BO e C1-P8 entrano nel palazzo di Jabba the Hutt per cercare Ian Solo, dove Boba Fett l'ha portato per riscuoterne la taglia. Pi\u00f9 tardi arriva anche Leila che libera Ian Solo dall'ibernazione nella grafite, ma vengono scoperti da Jabba e fatti prigionieri, tra i quali c'era gi\u00e0 anche Chewbecca. Luke Skywalker va da Jabba per trattare la liberazione dei suoi amici ma anche lui viene catturato. Dopo uno scontro riescono a scappare e ad evitare cos\u00ec di essere gettati in pasto al sarlacc. Luke va su Dagobah per completare l'addestramento Jedi; prima di morire Yoda gli rivela che c'\u00e8 un altro Skywalker, Luke poi vede lo spirito di Obi-Wan Kenobi e apprende che Leila \u00e8 sua sorella.\nI ribelli si preparano a un attacco per distruggere la nuova Morte Nera, che ancora non \u00e8 operativa. L'ammiraglio Ackbar pianifica che Lando Calrissian, a bordo del Millennium Falcon, guider\u00e0 la distruzione della stazione spaziale imperiale, mentre Ian Solo, a bordo di una navetta imperiale rubata, deve disattivare il generatore di scudi sulla luna boscosa di Endor. Dart Fener lascia passare la Tyderium sapendo che a bordo c'\u00e8 Luke. Luke viene catturato e portato dall'Imperatore e Dart Fener che cercano di convincerlo a passare al lato oscuro, inoltre scopre che ai ribelli \u00e8 stata tesa una trappola, infatti al loro arrivo lo scudo sar\u00e0 attivato e la seconda Morte Nera, ancora in costruzione, in realt\u00e0 \u00e8 gi\u00e0 operativa. Con l'aiuto degli ewok, Ian Solo e gli altri riescono a sconfiggere le truppe imperiali.\nDavanti all'Imperatore, Luke e Dart Fener si affrontano ancora una volta, Luke ha la meglio ma non ha intenzione di cedere al lato oscuro, cos\u00ec l'Imperatore scaglia contro il ragazzo i suoi fulmini di Forza. Dart Fener allora, per salvare il figlio, lo uccide gettandolo nel cuore del reattore. Accidentalmente Luke uccide suo padre nel tentativo di togliergli la maschera. Intanto Ian Solo riesce a mettere fuori uso lo scudo e Lando distrugge la seconda Morte Nera. Lando, Chewbecca, Ian, Leila, Luke D-3BO e C1-P8 festeggiano la vittoria dei ribelli insieme agli ewok. Torna la luce e Peter ha finito di raccontare la storia. Meg chiede della trilogia prequel, Peter risponde che quella la lascia al \"The Cleveland Show\".\nPersonaggi.\nDiversi personaggi di \"Guerre stellari\" sono stati sostituiti da Peter con i personaggi presenti ne \"I Griffin\", che hanno riportato le loro caratteristiche nei personaggi di \"Guerre stellari\" che sono andati a interpretare.\nEdizioni home video.\nPrima di essere trasmesso in televisione, l'episodio \u00e8 stato pubblicato in DVD e Blu-ray disc negli Stati Uniti il 21 dicembre 2010, mentre in Italia \u00e8 stato pubblicato il 9 febbraio 2011."}
{"id": "3345992", "revid": "715366", "url": "https://it.wikipedia.org/wiki?curid=3345992", "title": "Quartetto per archi n. 11 (Beethoven)", "text": "Il Quartetto per archi n. 11 in Fa minore, op. 95, noto come Quartetto Serioso, \u00e8 stato composto da Ludwig van Beethoven nel 1810. \"Quartetto Serioso\" oltre ad essere l'intestazione del quartetto, \u00e8 anche l'indicazione del tempo per il terzo movimento (\"Allegro assai vivace ma serioso\"). \u00c8 uno dei quartetti pi\u00f9 brevi scritti da Beethoven. \n\u00c8 stato eseguito pubblicamente per la prima volta nel 1814 e pubblicato due anni dopo.\nMovimenti.\nCome consuetudine per i quartetti per archi, il pezzo \u00e8 in quattro movimenti:"}
{"id": "3345993", "revid": "767487", "url": "https://it.wikipedia.org/wiki?curid=3345993", "title": "Gradimento", "text": "Il gradimento costituisce, ai sensi dell'art. 4 della Convenzione di Vienna sulle relazioni diplomatiche del 1961, il presupposto necessario affinch\u00e9 lo Stato accreditante possa effettivamente inviare un agente diplomatico nel Paese di destinazione per svolgere le funzioni di capo della missione diplomatica.\nIn Italia la procedura seguita per la concessione del gradimento prevede che un'Ambasciata provveda a comunicare al Ministero degli Affari Esteri il nominativo dell'Ambasciatore designato, fornendo al contempo tutti i dati biografici rilevanti. Successivamente la Farnesina avvia la procedura volta all'acquisizione di taluni pareri sulla persona indicata forniti dall'Ambasciata presso lo Stato accreditante, dalla Direzione Geografica ministeriale competente e dai Servizi di \"Intelligence\". Una volta ricevuti i suddetti pareri, il Ministero degli Esteri trasmette la documentazione al Consigliere Diplomatico del Presidente della Repubblica, il quale ha l'ultima parola, secondo quanto disposto dall'art. 87 della Costituzione, in materia di accreditamento. Qualora il Capo dello Stato decida di non concedere il proprio gradimento, l'Italia non \u00e8 peraltro tenuta, in base allo stesso art. 4 della Convenzione di Vienna, a motivare il diniego.\nLa fase successiva alla concessione del gradimento prevede la presentazione delle lettere credenziali al Presidente della Repubblica (e di una copia \u201cd'uso\u201d al Capo del Cerimoniale Diplomatico) e solo a partire da quel momento l'Ambasciatore designato assume effettivamente le piene facolt\u00e0 di Capo Missione."}
{"id": "3345994", "revid": "1543377", "url": "https://it.wikipedia.org/wiki?curid=3345994", "title": "MAI Mosca", "text": "Lo Sport Klub MAI Mosca \u00e8 una squadra di pallamano maschile russa, con sede a Mosca.\nPalmar\u00e8s.\n1964-65, 1967-68, 1969-70, 1970-71, 1971-72, 1973-74, 1974-75.\n1972-73.\n1976-77."}
{"id": "3346005", "revid": "339392", "url": "https://it.wikipedia.org/wiki?curid=3346005", "title": "Logica fallace", "text": ""}
{"id": "3346007", "revid": "339392", "url": "https://it.wikipedia.org/wiki?curid=3346007", "title": "Fallacit\u00e0 logica", "text": ""}
{"id": "3346009", "revid": "439868", "url": "https://it.wikipedia.org/wiki?curid=3346009", "title": "Ruzzini", "text": "I Ruzzini (talvolta anche Ruzini) furono una famiglia patrizia veneziana, annoverata fra le cosiddette \"Case Nuove\". Nella prima met\u00e0 del secolo XVIII diede alla Repubblica un doge, Carlo Ruzzini.\nStoria.\nI Ruzzini sarebbero stati oriundi di Costantinopoli, forse giunti a Venezia nel 1125 nella figura di un tal Demetrio, al seguito del doge Domenico Michiel. Altre ipotesi, tuttavia, li vorrebbero originari di Venezia, dove diedero alcuni tribuni.\nAggregati al patriziato ed ammessi al Maggior Consiglio nel 1298 assieme ad altre famiglie d'origine bizantina, i Ruzzini raggiunsero l'apice della propria potenza soprattutto nel corso dell'ultimo secolo di vita della Serenissima.\nUltimo della casata fu Giovanni Antonio di Giovanni Antonio Ruzzini, pronipote di Carlo: sposato nel 1773 a Maria Gradenigo, non ebbe figli."}
{"id": "3346013", "revid": "123100386", "url": "https://it.wikipedia.org/wiki?curid=3346013", "title": "Focus (periodico 1993)", "text": "Focus \u00e8 un settimanale tedesco di attualit\u00e0, terzo per diffusione. Pubblicato a Monaco di Baviera, \u00e8 distribuito in tutto il paese. \u00c8 considerato di tendenza conservatrice e favorevole al liberalismo economico."}
{"id": "3346019", "revid": "111484556", "url": "https://it.wikipedia.org/wiki?curid=3346019", "title": "Randaberg Idrettslag", "text": "Il Randaberg Idrettslag \u00e8 una societ\u00e0 calcistica norvegese con sede a Randaberg. Nella stagione 2012 milita nella 3. divisjon, la quarta serie del calcio norvegese. \u00c8 stato fondato nel 1925.\nStoria.\nPrima dell'inizio della stagione 2007, il Randaberg aument\u00f2 il suo budget per il mercato e acquisto calciatori del calibro di Sindre Erstad e Petar Rnkovic, con Kjell-Inge Br\u00e5tveit scelto come allenatore. \u00d8yvind Svenning, J\u00f8rgen Tengesdal e Bjarte Lunde Aarsheim si unirono al club durante l'estate. La squadra prov\u00f2 anche a convincere Erik Fuglestad ad uscire dal ritiro, ma senza successo. Quell'anno la squadra vinse il campionato di 3. divisjon e fu promossa nella Fair Play Ligaen. Nel 2010 conquist\u00f2 la promozione in Adeccoligaen, ma retrocesse l'anno seguente."}
{"id": "3346023", "revid": "767487", "url": "https://it.wikipedia.org/wiki?curid=3346023", "title": "Earthbound Papas", "text": "Earthbound Papas \u00e8 un gruppo musicale fondato dal celebre compositore giapponese di musica per videogames, Nobuo Uematsu e composto da musicisti che lavorano o hanno lavorato come arrangiatori o compositori di musica per videogiochi (in particolare in GDR alla giapponese). La band propone arrangiamenti di tracce musicali composte da Uematsu per alcuni videogiochi (tra i quali spicca la fortunata saga di Square Enix, \"Final Fantasy\") e composizioni originali arrangiate in stile rock progressivo.\nStoria del gruppo.\nL'annuncio del nuovo progetto si ha nell'aprile 2010 quando viene diffuso un video in cui lo stesso Uematsu comunica che il gruppo avrebbe collaborato alla realizzazione del CD Distant Worlds II limitatamente agli arrangiamenti in chiave rock di parte della traccia 6, Dancing Mad. Ci\u00f2 ha fatto seguito all'annuncio ufficiale dello scioglimento dei The Black Mages (a causa dell'indisponibilit\u00e0 a continuare il progetto da parte Kenichiro Fukui e Tsuyoshi Sekito, rispettivamente tastierista e chitarrista della band), di cui gli Earthbound Papas hanno raccolto l'eredit\u00e0.\nL'album di debutto, intitolato Octave Theory, \u00e8 stato lanciato in Giappone mercoled\u00ec 16 marzo 2011 per l'etichetta Dog Ear Records e contiene arrangiamenti di tracce appartenenti alle colonne sonore di Blue Dragon, Lost Odyssey, Guin Saga e Final Fantasy.\nNel 2013 la band cambia formazione sostituendo il batterista Arata Hanyuda con Chihiro Fujioka e annuncia l'uscita del suo secondo album in studio intitolato Dancing Dad prevista per il 1\u00ba settembre dello stesso anno. La tracklist contiene arrangiamenti di tracce appartenenti alle colonne sonore di Blue Dragon, Anata Wo Yurusanai, Ultra Dimension Neptune V, LORD of VERMILION e Final Fantasy oltre a 5 composizioni inedite, 4 delle quali non sono esclusivamente strumentali ma cantate ognuna da un diverso cantante della formazione. Caratteristica dell album \u00e8 la presenza come special guest di Anthony Charles Dickinson, vincitore del \"Metal Hypnotized\" Remix/Arrange contest indetto dalla band nell'ottobre 2011.\nFormazione.\nOltre a Nobuo Uematsu nella formazione iniziale sono presenti anche altri due ex componenti dei TBM vale a dire il chitarrista Michio Okamiya e Arata Hanyuda alla batteria, quest'ultimo poi sostituito.\nEx membri:"}
{"id": "3346040", "revid": "72396", "url": "https://it.wikipedia.org/wiki?curid=3346040", "title": "Willie Christine King", "text": "Biografia.\nNata nello Stato della Georgia era la sorella maggiore di Martin Luther King, figlia di Alberta Christine Williams King e Martin Luther King Senior.\nSpos\u00f2 Isaac Newton Farris il 19 agosto 1960. I due ebbero due figli: Angela Christine Farris Watkins e Isaac Newton Farris, Jr. Insegn\u00f2 al Spelman College, era vicedirettrice del King Center e attivista del Southern Christian Leadership Conference."}
{"id": "3346041", "revid": "767487", "url": "https://it.wikipedia.org/wiki?curid=3346041", "title": "Hideya Okamoto", "text": ""}
{"id": "3346042", "revid": "61659057", "url": "https://it.wikipedia.org/wiki?curid=3346042", "title": "Grace Under Pressure Tour (tour)", "text": ""}
{"id": "3346043", "revid": "767487", "url": "https://it.wikipedia.org/wiki?curid=3346043", "title": "Piece (Yui Aragaki)", "text": "Piece \u00e8 un singolo della cantante giapponese Yui Aragaki, pubblicato il 25 febbraio 2009.\nIl singolo anticipa l'album Hug, distribuito quasi quattro mesi pi\u00f9 tardi, il 17 giugno 2009.\nVideoclip.\nIl video del singolo \u00e8 stato realizzato dal regista Yoshiyuki Momose, non nuovo alla realizzazione di video musicali animati, avendo gi\u00e0 diretto per il gruppo capsule ben tre videoclip dal 2004 al 2005.\nEssendo un genere piuttosto diverso da quello del duo di musica elettronica, stavolta nel video non sono presenti scenografie futuristiche o caratteristiche fantascientifiche, come in \"Space station No. 9\" per esempio. Protagonista del video \u00e8 infatti una ragazza semplice, mentre vive la sua giornata."}
{"id": "3346045", "revid": "1305772", "url": "https://it.wikipedia.org/wiki?curid=3346045", "title": "Davidoff Swiss Indoors 1982 - Singolare", "text": "Il singolare del torneo di tennis Davidoff Swiss Indoors 1982, facente parte della categoria Grand Prix, ha avuto come vincitore Yannick Noah che ha battuto in finale Mats Wilander 6-4, 6-2, 6-3."}
{"id": "3346050", "revid": "1442080", "url": "https://it.wikipedia.org/wiki?curid=3346050", "title": "Cologne Grand Prix 1982 - Singolare", "text": "Il singolare del torneo di tennis Cologne Grand Prix 1982, facente parte della categoria Grand Prix, ha avuto come vincitore Kevin Curren che ha battuto in finale Shlomo Glickstein 2-6, 6-2, 6-3."}
{"id": "3346052", "revid": "38441695", "url": "https://it.wikipedia.org/wiki?curid=3346052", "title": "Flectamur facile, ne frangamur", "text": ""}
{"id": "3346053", "revid": "767487", "url": "https://it.wikipedia.org/wiki?curid=3346053", "title": "Masaki Ch\u016bgo", "text": ""}
{"id": "3346061", "revid": "1442080", "url": "https://it.wikipedia.org/wiki?curid=3346061", "title": "Tokyo Indoor 1982 - Singolare", "text": "Il singolare del torneo di tennis Tokyo Indoor 1982, facente parte della categoria Grand Prix, ha avuto come vincitore John McEnroe che ha battuto in finale Peter McNamara 7-6, 7-5."}
{"id": "3346062", "revid": "212348", "url": "https://it.wikipedia.org/wiki?curid=3346062", "title": "Pi\u00e8ce", "text": ""}
{"id": "3346063", "revid": "599013", "url": "https://it.wikipedia.org/wiki?curid=3346063", "title": "Petar Rnkovic", "text": "Biografia.\nRnkovic \u00e8 un calciatore di origini montenegrine.\nCarriera.\nClub.\nIn giovane et\u00e0, gioc\u00f2 come portiere. Nella prima stagione professionistica della sua carriera, fu schierato da terzino destro nell'\u00c5ssiden, nella 2. divisjon. Fu poi usato da esterno di centrocampo (o proprio in mezzo al campo), finch\u00e9 non fu schierato in attacco nell'ultimo periodo allo H\u00f8nefoss. Nel 2005 si leg\u00f2 al Mj\u00f8ndalen, dove in una stagione realizz\u00f2 52 reti (46 in campionato e 6 in coppa), in 25 incontri (22 di campionato e 3 di coppa). Su di lui misero gli occhi diversi club, ma firm\u00f2 per lo Str\u00f8msgodset. Fu utilizzato prevalentemente da sostituto nel 2006, anno che vide la promozione della squadra nella Tippeligaen. Nel 2007, pass\u00f2 al Randaberg. Dopo due stagioni in quella squadra, torn\u00f2 al Mj\u00f8ndalen.\nSuccessivamente, si accord\u00f2 con il Ru\u017eomberok, club di massima divisione slovacca. Il trasferimento arriv\u00f2 proprio negli ultimi minuti di calciomercato e non pot\u00e9 essere convalidato. Rnkovic cos\u00ec firm\u00f2 per il Grays Athletic, giocandovi dal 22 settembre 2009 al 2 gennaio 2010. Segn\u00f2 gi\u00e0 al debutto contro lo Stevenage, in un match che si concluse sull'uno a uno. La seconda rete per il club la sigl\u00f2 nel pareggio per due a due in casa del Barrow e quattro giorni dopo fu autore del gol della vittoria sul Tamworth.\nRnkovic lasci\u00f2 il Grays Athletic dopo 3 reti in 7 apparizioni. Nel 2010, torn\u00f2 allo Str\u00f8msgodset, militante nella Tippeligaen. A trentuno anni, cos\u00ec, pot\u00e9 effettuare l'esordio nella massima divisione norvegese: sostitu\u00ec infatti Fredrik Nordkvelle nella sconfitta per tre a uno in casa del Lillestr\u00f8m. L'11 luglio arrivarono anche le prime reti: and\u00f2 infatti a segno con una doppietta nel successo per due a zero in casa del Kongsvinger. Fu sua anche la rete che permise allo Str\u00f8msgodset di superare per cinque a quattro il Lillestr\u00f8m nell'ultima gara del campionato 2010. Gioc\u00f2 anche uno spezzone della finale di Coppa di Norvegia 2010, vinta per due a zero sul Follo: subentr\u00f2 a Jo Inge Berget.\nA fine stagione, rimasto svincolato, torn\u00f2 al Mj\u00f8ndalen. Al termine del campionato 2011, il suo contratto giunse alla scadenza. Il 10 aprile 2012 fu ufficializzato il suo accordo con gli islandesi del Brei\u00f0ablik. Ad aprile 2013, si accord\u00f2 con l'Arendal."}
{"id": "3346073", "revid": "767487", "url": "https://it.wikipedia.org/wiki?curid=3346073", "title": "The String Cheese Incident", "text": "Gli String Cheese Incident (SCI) sono un gruppo jam-pop rock di Crested Butte e Telluride, Colorado formatasi nel 1993. Il gruppo \u00e8 composto da Michael Kang (mandolino acustico ed elettrico, chitarra elettrica e violino), Michael Travis (batteria e percussioni), Bill Nershi (chitarra acustica, lap steel guitar e chitarra slide elettrica), Kyle Hollingsworth (pianoforte, organo, Fender Rhodes e fisarmonica), e Keith Moseley (basso elettrico). Nel 2006 si \u00e8 aggiunto Jason Hann come percussionista ausiliario. L'origine del nome del gruppo \u00e8 sconosciuta.\nLa loro musica si caratterizza per gli elementi sonori bluegrass, rock, calypso, country, funk, jazz, di Musica latina, reggae e psichedelica. Tutti i membri partecipano alla scrittura delle canzoni originali e cantano. Nershi ha comunque scritto la maggior parte delle canzoni originali del gruppo.\nBiografia.\n1996 - 2001.\nDopo alcuni anni di esibizioni in stazioni sciistiche locali e feste private, il gruppo form\u00f2 la propria etichetta discografica indipendente, la \"SCI Fidelity\", e pubblicarono il loro primo album, \"Born on the Wrong Planet\" composto da musiche originali loro e canzoni di altri gruppi famosi. L'album contiene musica melodica e molta improvvisazione. Musica strumentale e canzoni non originali costituiscono la met\u00e0 del disco. Molte canzoni tratte dal primo album sono ancora spesso suonate dal gruppo, tra cui \"Black Clouds\", \"Land's End\", \"Texas\" e \"Jellyfish\".\nMeno di un anno pi\u00f9 tardi, gli SCI pubblicano una raccolta di dieci brani, tra cui \"Land's End\", ed un loro album dal vivo \"String Cheese Incident\", registrato al Fox Theatre di Boulder, Colorado, al concerto prese parte anche il pianista Kyle Hollingsworth (che non era ancora parte del gruppo durante la registrazione di Born on the Wrong Planet). Nonostante il disco contenga solo dieci brani, l'album ha una durata di 72 minuti. Da qui si capisce la loro propensione per le Jam session. L'album \u00e8 considerato il miglior disco per chi vuole cominciare a conoscere il suono dal vivo del gruppo.\n\"Round the Wheel\", pubblicato nel 1998, raffina il suono del gruppo e visualizza un marcato aumento di maturit\u00e0 musicale e lirica. Al gruppo si aggiunse non ufficialmente Paul McCandless al Sassofono soprano e tenore e Tony Furtado al banjo. Il gruppo per\u00f2 faticava a farsi conoscere al grande pubblico, non riuscendo ad aumentare il livello di notoriet\u00e0 che avrebbe raggiunto nel prossimo millennio. Dal 1998 al 2001 gli SCI fecero il giro del paese in modo approfondito e costante, producendo pi\u00f9 di 500 \"Avvenimenti\" in centinaia di citt\u00e0.\nNel 2001, con l'aiuto del produttore dei Los Lobos, Steve Berlin, pubblicarono il loro terzo album in studio, \"Outside Inside\". Questo album segna il passaggio dal suono bluegrass tradizionale del gruppo ad un suono rock pi\u00f9 standard, rendendo cos\u00ec l'album pi\u00f9 accessibile ad un pubblico pi\u00f9 vasto. Il gruppo comunque non abbandon\u00f2 completamente le sue radici bluegrass, cimentandosi dal vivo con canzoni brevi come \"Up the Canyon\" che \u00e8 diventata una delle canzoni favorite insieme a \"Rollover\", \"Close Your Eyes, \"ed altre.\n2003 \u2013 2006.\nNel mese di ottobre 2003, gli SCI (String Cheese Incident) hanno pubblicato il loro quarto album in studio, \"Untying the Not\". L'album si scosta molto dalle precedenti sonorit\u00e0 rock e bluegrass. Pesante \u00e8 stata l'influenza del produttore Martin \"Youth\" Glover, ex del gruppo dei Killing Joke. Untying the Not \u00e8 molto pi\u00f9 scuro dei precedenti lavori del gruppo in studio, allegria e tonalit\u00e0 minori hanno lasciato il posto a temi come la morte, che sono evidenti nelle tracce \"Elijah\" e \"Sirens\". Viene mostrata anche la recente abitudine del gruppo di introdurre elementi techno e trance nei loro lavori, come ad esempio sul pezzo intitolato \"Valley of the Jig\", che \u00e8 una fusione di techno e stile bluegrass.\nNell'estate del 2004, la band \u00e8 stata invitata a partecipare ad un festival musicale (Lollapalooza Festival) con gruppi Heavy metal, Rock alternativo, Hip hop, Punk rock, festival a cui hanno partecipato gruppi come Red Hot Chili Peppers e Pearl Jam.\nTuttavia, a causa della scarsa vendita di biglietti e la mancanza di entusiasmo, il festival \u00e8 stato annullato e il loro tour estivo \u00e8 stato re-indirizzato.\nNel 2004, al gruppo si \u00e8 aggiunto il percussionista Jason Hann.\nNel giugno 2005, il gruppo ha pubblicato il quinto album in studio, One Step Closer, contenente tredici brani originali ai cui testi hanno collaborato anche cantanti esterni. L'album \u00e8 stato prodotto da Malcolm Burn e registrato in studio a Boulder, Colorado, dove ha sede la band. One Step Closer \u00e8 stato un ritorno alle radici della musica del gruppo. Il lavoro ricorda l'album \"String Cheese Incident\", pur mantenendo alcune delle tonalit\u00e0 pop del precedente album di studio.\nAttraverso la Madison House Inc., societ\u00e0 che gestisce e produce festival, tours e quant'altro, nel 2005 il gruppo ha organizzato 'Big Summer Classic', un tour-festival itinerante attraverso gli Stati Uniti. Al festival hanno partecipato parecchi artisti come gli Umphrey's McGee, New Monsoon, Yonder Mountain String Band, Michael Franti &amp; Spearhead, e Keller Williams. La \"carovana\" ha sempre suonato in luoghi all'aperto di medie dimensioni, come parchi e stadi di baseball.\nNel 2005 gli SCI sono tornati alle proprie radici, suonando in festival estivi minori e locali pi\u00f9 piccoli, annunciando ai loro fan che il gruppo avrebbe preso una pausa dai tour all'inizio del 2006. \nHanno ripreso a suonare nell'estate dello stesso anno, facendo registrare un \"tutto esaurito\" nello spettacolo di due notti tenutosi al Red Rocks a Morrison, Colorado, ed al \"10.000 Lake Music Festival\" in Minnesota, in cui partecip\u00f2 anche Keller Williams. \nDurante gli spettacoli con Keller Williams, il gruppo si riferiva a se stesso come \"Keller Williams Incident\".\nIl 3 novembre 2006, \u00e8 stato annunciato sul sito della band che, dopo l'estate del 2007, Billy Nershi avrebbe lasciato gli String Cheese Incident per perseguire altri progetti musicali\n2007.\nLa band ha annunciato vari concerti per il 2007, compreso il loro annuale Winter Carnival, di Denver e Vail, Colorado, e un'apparizione al Bonnaroo Music Festival ed al \"10.000 Lake Music Festival\".\nPrima della scissione avvenuta a fine 2007 il gruppo fece una serie di spettacoli a New York, San Francisco, Oregon, e conclusero con un ultimo soffio al Red Rocks Amphitheatre nel mese di agosto.\nInoltre il gruppo aveva registrato di nuovo il brano \"Close Your Eyes\" in Simlish, la lingua nativa di The Sims per essere inserita nel pacchetto di espansione 5 - Seasons.\n2008.\nTutti i membri dell'ormai ex gruppo erano presenti al Festival di Rothbury esibendosi con i loro rispettivi progetti solisti. La Kyle Hollingsworth Band ha cantato il gioved\u00ec, Panjea con Michael Kang, Keller Williams e Keith Moseley il venerd\u00ec, e la banda Emmitt-Nershi il sabato.\n2009.\nIl 16 marzo 2009 \u00e8 stato annunciato che gli String Cheese Incident si sarebbero riuniti per il secondo anno consecutivo per il Rothbury Music Festival tenutosi a Rothbury, Michigan.\nQuesto doveva essere il loro unico show del 2009. La band ha inoltre svolto senza preavviso, solo su invito, uno spettacolo al Ogden Theater a Denver il 24 giugno.\nNel mese di ottobre, Michael Travis ha dichiarato al quotidiano Daily Colorado a Boulder, Colorado, che il gruppo si riunir\u00e0 per preparare degli spettacoli nel prossimo anno.\n2010.\nIl 2 febbraio gli String Cheese Incident hanno annunciato sette spettacoli nel periodo estivo - i primi tre sono in un concerto al Red Rocks Amphitheater a Morrison, Colorado, poi un quattro notti al Horning's Hideout Festival. Le ultime tappe del loro calendario 2010: Venerd\u00ec 29 ottobre con i The Disco Biscuits, e un tre notti dal 30 ottobre al Hampton Coliseum a Hampton, Virginia.\nIl 20 ottobre Billy Nershi ha annunciato un progetto per la prossima estate presso Rothbury. Un fine settimana con concerti, installazioni d'arte ed altro."}
{"id": "3346077", "revid": "196390", "url": "https://it.wikipedia.org/wiki?curid=3346077", "title": "String cheese incident", "text": ""}
{"id": "3346088", "revid": "327653", "url": "https://it.wikipedia.org/wiki?curid=3346088", "title": "Iliade Ambrosiana", "text": ""}
{"id": "3346091", "revid": "1543377", "url": "https://it.wikipedia.org/wiki?curid=3346091", "title": "Manoscritto miniato", "text": "Un manoscritto miniato \u00e8 un manoscritto il cui testo \u00e8 completato dall'aggiunta di decorazioni, come ad esempio capolettera, bordi (marginalia) e inserimento di figure. Nella definizione pi\u00f9 stretta del termine, manoscritto miniato si riferisce solo ai manoscritti decorati con oro o argento, ma sia nell'uso comune che nella terminologia adottata dagli studiosi moderni, il termine viene utilizzato per riferirsi a qualsiasi manoscritto illustrato delle tradizioni occidentali. Manufatti similari dell'Estremo Oriente sono sempre descritti come dipinti, cos\u00ec come le opere mesoamericane. I manoscritti islamici possono essere indicati come miniati, illustrati o dipinti, pur essendo essenzialmente realizzati con le stesse tecniche delle opere occidentali.\nProduzione.\nI primi manoscritti miniati risalgono al periodo 400-600, inizialmente prodotti in Italia e nell'Impero Romano d'Oriente.\nLa maggior parte dei manoscritti superstiti risalgono al Medioevo, anche se molti codici miniati risalgono al Rinascimento, insieme a un numero molto limitato della tarda antichit\u00e0. La maggior parte di questi manoscritti sono di natura religiosa. Tuttavia, soprattutto a partire dal XIII secolo, vennero illustrati un numero sempre crescente di testi profani. La maggior parte dei manoscritti miniati sono stati creati come codici, che sostituirono i rotoli di pergamena. Pochissimi frammenti di manoscritti miniati su papiro sono giunti a noi, poich\u00e9 questo supporto non ha la resistenza della pergamena. La maggior parte dei manoscritti medievali, illustrati e non, sono stati scritti su pergamena (pi\u00f9 comunemente di pelle di vitello, di pecora o di capra), ma la maggior parte dei manoscritti importanti sono stati scritti sulla miglior qualit\u00e0 di pergamena, chiamata \"vellum\".\nA partire dal tardo Medioevo i manoscritti cominciarono ad essere prodotti su carta. I primi libri stampati, a volte venivano prodotti con spazi liberi lasciati in bianco per consentire l'inserimento di miniature, o avevano capolettera miniati o decorazioni a margine, ma l'introduzione della stampa port\u00f2 rapidamente al declino dell'illustrazione. Manoscritti miniati continuarono ad essere prodotti fino agli inizi del XVI secolo, ma in piccole quantit\u00e0, soprattutto per i pi\u00f9 ricchi.\nI manoscritti sono tra gli elementi pi\u00f9 comuni pervenutici dal Medioevo e molte migliaia di essi sono giunti ai nostri giorni. Sono anche i migliori esemplari superstiti della pittura nel Medioevo, e i meglio conservati. In effetti, per molte aree e periodi, sono gli unici esempi superstiti di pittura di quel periodo.\nStoria.\nGli storici dell'arte classificano i manoscritti miniati secondo i periodi storici in cui sono stati creati (ma non limitandosi a ci\u00f2): tardo antico, insulare, manoscritti carolingi, manoscritti ottoniani, manoscritti romanici, manoscritti gotici e manoscritti del Rinascimento anche se ci sono alcuni esempi di epoche successive. La tipologia di libro che \u00e8 stato il pi\u00f9 delle volte pesantemente e riccamente illustrato, a volte conosciuto come \"libro illustrato\", varia nelle epoche. Nel primo millennio, questi erano con pi\u00f9 probabilit\u00e0 il Vangelo. Il periodo romanico ha visto la creazione di molte Bibbie - una di queste, in Svezia, richiede tre bibliotecari per sollevarla. Molti Salteri sono stati pesantemente illustrati sia in questo che nel periodo gotico. Fogli singoli o manifesti di pergamena, pelle o carta erano in ampia circolazione con racconti o leggende sulla vita di santi, cavalieri o altre figure mitologiche, ma anche criminali, eventi sociali o miracolosi, eventi popolari molto liberamente utilizzati dai cantastorie e dagli attori itineranti per sostenere le loro opere. Infine, il Libro delle ore, molto comunemente il libro devozionale personale di un ricco laico, era spesso riccamente illustrato nel periodo gotico. Altri libri, sia liturgici che non, continuarono a venir illustrati in tutti i periodi. Il mondo bizantino ha continuato a produrre manoscritti in un suo proprio stile, le versioni dei quali si diffusero in altre aree cristiane ortodosse e orientali. Si veda arte medievale per le altre regioni, periodi e tipologie. Il riutilizzo delle pergamene, raschiando la superficie scritta e dipinta, era una pratica comune, e spesso le tracce lasciate dal testo originale erano conosciute come palinsesti.\nIl mondo musulmano e in particolare la penisola iberica, con le loro tradizioni letterarie, non interrotte dal Medioevo, sono stati fondamentali nella trasmissione di antiche opere classiche ai circoli intellettuali e alle universit\u00e0 dell'Europa occidentale per tutto il XII secolo, durante il quale vennero prodotti libri di carta per la prima volta in Europa, e con essi trattati completi sulle scienze, in particolare l'astrologia e la medicina, in cui erano richieste abbondanti illustrazioni per supportare il testo.\nIl periodo gotico, che in genere vide un aumento della produzione di questi manufatti, port\u00f2 alla proliferazione anche di opere laiche come cronaca e letteratura. I ricchi cominciarono a costituire delle biblioteche personali; Filippo l'Ardito probabilmente ebbe la pi\u00f9 grande biblioteca privata del suo tempo alla met\u00e0 del XV secolo. Si stima abbia avuto circa 600 manoscritti miniati, mentre un certo numero di suoi amici e parenti ne possedevano diverse decine.\nFino al XII secolo, la maggior parte dei manoscritti erano prodotti nei monasteri, al fine di essere inseriti nella biblioteca o a seguito di commissioni da parte di facoltosi mecenate. I grandi monasteri spesso disponevano di aree separate per i monaci che si specializzavano nella produzione di manoscritti, chiamata scriptorium. Tra le mura di uno \"scriptorium\" vi erano aree individuali in cui un monaco poteva sedere e lavorare su un manoscritto senza essere disturbato dai suoi confratelli. Se non esistevano degli \"scriptorium\" erano disponibili \u00abpiccole stanze private assegnate ad ogni copista: esse erano situate in modo tale che ogni amanuense aveva una finestra aperta sulla passeggiata del chiostro\u00bb. La separazione di questi monaci dal resto del chiostro indica quanto essi fossero stimati all'interno della comunit\u00e0.\nNel XIV secolo, il chiostro dei monaci che scrivevano nello \"scriptorium\" divenne un luogo commerciale urbano, soprattutto a Parigi, Roma e nei Paesi Bassi. Mentre il processo di creare un codice miniato non era cambiato, il passaggio dai monasteri ad ambienti commerciali fu un passo radicale. La domanda di manoscritti era cresciuta al punto che le biblioteche monastiche non erano pi\u00f9 in grado di soddisfarla tanto che iniziarono a sperimentare l'impiego di miniatori laici. Questi individui spesso vivevano vicino al monastero e, in alcuni casi, si travestivano da monaci ogni volta che entravano nel monastero, che era loro permesso lasciare alla fine della giornata. In realt\u00e0, gli illustratori erano spesso molto noti e acclamati e molti di loro sono noti anche ai nostri giorni.\nIn primo luogo, il manoscritto era \u00abinviato al \"rubricatore\", che aggiungeva i titoli (nei colori rosso o altro), i capolettera dei capitoli, le note e cos\u00ec via, e poi - se il libro doveva essere illustrato - veniva inviato all'illustratore\u00bb. Nel caso di manoscritti che non dovevano essere messi in commercio, la scrittura sarebbe stata \u00absenza dubbio discussa inizialmente tra il committente e lo scriba (o 'l'agente dello scriba'), ma nel momento in cui lo scritto fosse stato inviato all'illustratore non vi era pi\u00f9 alcuna possibilit\u00e0 di modifica\u00bb.\nTecniche.\nLa miniatura \u00e8 stato un processo complesso e costoso. Di solito era riservato ai libri speciali: una Bibbia da altare, per esempio. I ricchi commissionavano spesso un \"libro delle ore\" riccamente miniato, che conteneva preghiere appropriate per le diverse giornate liturgiche.\nNel primo Medioevo, la maggior parte dei libri venivano prodotti nei monasteri, sia per uso proprio che su commissione. Pertanto, gli scriptoria commerciali sorsero numerosi nelle grandi citt\u00e0, in particolare a Parigi, in Italia e nei Paesi Bassi, e dalla fine del XIV secolo vi fu un incremento significativo della produzione di manoscritti, e si crearono degli agenti che acquisivano commissioni, con l'indicazione dell'araldica del compratore e dei santi di suo interesse personale (per il calendario di un Libro delle ore). Verso la fine del periodo, molti degli illustratori erano donne, forse soprattutto a Parigi.\nTesto.\nNella realizzazione di un manoscritto miniato, il testo veniva scritto solitamente per primo. I fogli di pergamena, di pelli di animali appositamente preparate per la scrittura, venivano tagliati fino alla dimensione appropriata. Dopo aver progettato l'impostazione della pagina (ad esempio, stile del capolettera e bordi della pagina), su essa venivano tracciate delle righe sottili con un legno appuntito e poi lo scriba vi scriveva utilizzando una piuma d'oca, ben affilata, intinta nell'inchiostro di un calamaio.\nLo stile della grafia dipendeva dalle abitudini locali e dai gusti. Le lettere robuste romane del primo Medioevo, poco per volta, lasciarono il posto all'onciale o mezzo onciale, soprattutto nelle Isole Britanniche, dove si svilupparono gli stili insulare maiuscolo e insulare minuscolo. La tozza grafia nera apparve per la prima volta intorno al XIII secolo e divenne particolarmente popolare nel tardo Medioevo. La paleografia \u00e8 lo studio delle scritture storiche vergate a mano, e la codicologia il relativo studio di altri aspetti fisici dei codici miniati manoscritti.\nUna delle caratteristiche pi\u00f9 importanti nella produzione di un manoscritto illustrato era la quantit\u00e0 di tempo speso nelle fasi di pre-produzione del lavoro, nei giorni di attenta pianificazione, \u00abUna tipica pagina, con scrittura nera, del periodo gotico mostrava una scrittura stretta e affollata in un formato dominato da enormi capolettera ornati che discendevano da forme onciali o da illustrazioni\u00bb. Per evitare la scarsa qualit\u00e0 delle illustrazioni sui manoscritti nei quali era gi\u00e0 presente il testo \u00abgli spazi vuoti erano lasciati per la decorazione. Questo presupponeva una pianificazione molto attenta da parte del copista prima ancora di mettere nero su pergamena\u00bb. Se lo scriba e l'illustratore lavoravano separatamente, il periodo di programmazione prevedeva uno specifico spazio da dare a ciascun individuo.\nProcesso di illustrazione.\nI seguenti passaggi illustrano il lavoro dettagliato per creare le miniature di una pagina di un manoscritto:\nL'illustrazione e la decorazione erano normalmente previste al momento dell'inizio del lavoro ed era stabilito lo spazio ad esse riservato. Tuttavia in genere il testo veniva scritto prima dell'inizio della loro esecuzione. Nel periodo altomedievale il testo e l'illustrazione venivano spesso eseguiti dalle stesse persone, normalmente monaci, ma nell'Alto Medioevo i ruoli erano tipicamente separati, tranne che per le iniziali di routine e le inflorescenze, mentre dal XIV secolo si vennero a creare dei laboratori laici che producevano manoscritti, e all'inizio del XV secolo questi producevano la maggior parte del lavoro migliore, e ricevevano commissioni anche dai monasteri. Quando il testo era completo, l'illustratore si metteva al lavoro. I disegni complessi venivano pianificati in anticipo, probabilmente su tavolette di cera, il blocco da disegno dell'epoca. Il disegno veniva poi tracciato o disegnato sulla pergamena (eventualmente con l'ausilio di punture di spillo o altri segni, come nel caso dell'Evangeliario di Lindisfarne). Molti manoscritti incompleti sono pervenuti fino ai nostri giorni, espressione di diversi periodi, dandoci una buona idea dei metodi di lavoro.\nIn tutte le epoche, la maggior parte dei manoscritti non possedevano immagini. Nel Medioevo, i manoscritti tendevano ad essere libri pieni di illustrazioni, o manoscritti di studio con al massimo un paio di iniziali decorate. Nel periodo romanico molti pi\u00f9 manoscritti avevano una decorazione o istoriazione iniziale, mentre quelli realizzati essenzialmente per motivi di studio contenevano spesso alcune immagini, quasi sempre non a colori. Questa tendenza si intensific\u00f2 nel periodo gotico, quando la maggior parte dei manoscritti aveva almeno alcune inflorescenze decorative, e una percentuale molto pi\u00f9 elevata, delle immagini di qualche tipo. I libri del periodo gotico, in particolare, avevano bordi con decorazioni molto elaborate di tipo floreale. Una pagina gotica poteva contenere diverse aree e tipologie di decorazione: una miniatura in una cornice, un capolettera istoriato e un bordo decorato. Spesso diversi artisti si alternavano sulle diverse parti della decorazione.\nUso del colore nei manoscritti miniati.\nMentre l'uso dell'oro era di gran lunga una delle prerogative centrali dei manoscritti miniati, l'uso audace di colori diversi fu la tecnica che consent\u00ec l'inserimento di pi\u00f9 strati dimensionali nell'illustrazione. Dal punto di vista religioso, \u00abi colori diversi con cui il libro era illustrato, non indegnamente rappresentavano la grazia multipla di celeste sapienza\u00bb. Mentre gli autori religiosi si consideravano come delegati a instillare una parte della grande gloria di Dio nel loro lavoro, molte illustrazioni potevano essere collegate \u00aballa storia dei testi che stavano illustrando e alle esigenze e ai gusti dei lettori ai quali erano destinati quei manoscritti\u00bb. I colori dovevano dare vita alle immagini presenti sulla pagina e affascinare i lettori. Senza il colore l'impatto dell'immagine sarebbe andato completamente perso.\nColori.\nLa tavolozza dell'artista medievale era abbastanza ampia e un elenco parziale dei pigmenti \u00e8 riportato qui sotto. Inoltre, sembra improbabile che sostanze come urina e cerume siano state utilizzate per preparare i pigmenti usati nei Manoscritti iberici.\nDoratura.\nUn manoscritto non \u00e8 considerato miniato se una o pi\u00f9 miniature non contengono foglia d'oro o \u00e8 stato spennellato con scaglie d'oro. L'inclusione di oro su una miniatura allude a molti diversi significati correlati al testo. Se il testo \u00e8 di natura religiosa, l'oro \u00e8 un segno di esaltazione del significato. Nei primi secoli del cristianesimo, i manoscritti del Vangelo sono stati talvolta scritti interamente in oro. Oltre ad aggiungere decorazioni appariscenti al testo, gli scribi dell'epoca intendevano lodare Dio con l'uso dell'oro. Un esempio in \u00abLa vita di Cristo eseguita su fondo oro con la ricchezza pi\u00f9 grande in mezzo a innumerevoli scene di caccia, tornei, giochi e soggetti grotteschi\u00bb. Inoltre, l'oro veniva utilizzato nel caso di un mecenate che aveva commissionato un libro e voleva mostrare la vastit\u00e0 delle sue ricchezze. Alla fine, l'aggiunta di oro nei manoscritti divenne cos\u00ec frequente \u00abche il suo valore come barometro dello stato del possessore del manoscritto perse consistenza\u00bb. In questo periodo il prezzo dell'oro era diventato cos\u00ec a buon mercato che la sua inclusione in un manoscritto miniato rappresentava solo un decimo del costo di produzione. Aggiungendo ricchezza e profondit\u00e0 al manoscritto, l'uso dell'oro nelle miniature ha creato opere d'arte che hanno grande valore anche ai giorni nostri.\nL'applicazione di foglia o polvere d'oro ad un manoscritto era un processo molto difficoltoso che solo i pi\u00f9 abili illustratori potevano intraprendere e realizzare con successo. Il primo dettaglio che un illustratore doveva considerare era quando utilizzare foglia d'oro o pagliuzze d'oro che potevano essere applicate con un pennello. Quando si lavorava con la foglia d'oro i pezzi venivano martellati e resi \u00abpi\u00f9 sottili del pi\u00f9 sottile foglio di carta\u00bb. L'uso di questo tipo di foglia era adatto a numerose aree del testo che venivano delineate in oro. Si usarono diversi sistemi di applicazione di oro nelle illustrazioni: uno dei pi\u00f9 popolari era quello di mescolare l'oro con la colla di cervo e poi \u00abversarla in acqua e scioglierla con un dito\u00bb. Una volta che l'oro era morbido e malleabile in acqua, era pronto per essere applicato sulla pagina. Gli illustratori dovevano essere molto attenti quando si applicava la foglia d'oro sul manoscritto, per evitare di rovinare il colore gi\u00e0 inserito nell'illustrazione. Il foglio d'oro era in grado di \u00abaderire a qualsiasi pigmento che era gi\u00e0 stato inserito, rovinando il disegno, e in secondo luogo l'azione di brunitura era vigorosa e correva il rischio di creare sbavature in qualsiasi pittura gi\u00e0 presente intorno ad esso\u00bb. Il distratto inserimento di oro poteva rovinare il lavoro gi\u00e0 fatto e quindi causare lo scarto dell'intero foglio.\nMecenati e committenti.\nMolti scriptoria dei monasteri producevano manoscritti per le loro biblioteche e su commissione di personaggi facoltosi. In questi lavori, il mecenate richiedeva che l'illustratore inserisse nella pagina un ritratto del donatore. \u00abIn una scena del Nuovo Testamento, Cristo sarebbe stato mostrato pi\u00f9 grande di un apostolo, che a sua volta era pi\u00f9 grande di un semplice spettatore, mentre l'umile donatore del dipinto o l'artista stesso potevano apparire in una piccola figura posta in un angolo\u00bb. L'inclusione di s\u00e9 in un lavoro artistico risale al tempo di Giustiniano e di sua moglie, la basilissa Teodora, che sono rappresentati in maniera visibile nella Basilica di Santa Sofia ad Istanbul. Inoltre, questi potenti \u00absono stati rappresentati nelle loro vesti regali, spesso circondati da figure allegoriche prese in prestito dall'antichit\u00e0\u00bb.\nVisualizzando il dettaglio incredibile e la ricchezza di un testo, l'aggiunta di illustrazioni non \u00e8 mai stata un riempitivo. L'inclusione di illustrazioni aveva un duplice scopo, dava un valore aggiunto al lavoro, ma ci\u00f2 che era pi\u00f9 importante, forniva immagini esplicative per i membri analfabeti della societ\u00e0 \u00abrendendo la lettura pi\u00f9 vivace e forse pi\u00f9 credibile\u00bb."}
{"id": "3346095", "revid": "628767", "url": "https://it.wikipedia.org/wiki?curid=3346095", "title": "Qorako'l", "text": "Qorako\u2018l (in russo \"\u041a\u0430\u0440\u0430\u043a\u0443\u043b\u044c\", traslitterato anche \"Karakul\") \u00e8 il capoluogo del distretto di Qorako'l della regione di Bukhara, in Uzbekistan. Si trova 60\u00a0km circa a sud-ovest di Bukhara a un'altitudine di 195 m s.l.m., aveva 16.700 abitanti al censimento del 1989 e una popolazione calcolata di 24.250 abitanti per il 2010. \nIl nome della citt\u00e0, tradotto dall'uzbeko, significa \"lago nero\" (\"qora\" - nero, \"ko'l\" - lago). L'economia locale \u00e8 basata principalmente sulla coltivazione del cotone.\nLa citt\u00e0 si trova lungo la strada M37 che collega la citt\u00e0 di Bukhara a T\u00fcrkmenabat, in Turkmenistan, e sulla linea ferroviaria transcaspiana che proviene sempre dal Turkmenistan e collega T\u00fcrkmenba\u015fy, sul mar Caspio, e A\u015fgabat a Tashkent."}
{"id": "3346101", "revid": "1929898", "url": "https://it.wikipedia.org/wiki?curid=3346101", "title": "Frammento dell'Itala di Quedlinburg", "text": "Frammento dell'Itala di Quedlinburg (Berlin, Staatsbibliothek Preussischer Kulturbesitz, Cod. theol. lat. fol. 485) \u00e8 un frammento composto da sei folii di un grande manoscritto miniato del V secolo contenente una traduzione della Bibbia del tipo Vetus latina. Si tratta del pi\u00f9 antico manoscritto biblico miniato conservatosi.\nI frammenti furono trovati nella rilegatura di alcuni libri conservati nella citt\u00e0 di Quedlinburg. Le illustrazioni sono raggruppate in miniature incorniciate che occupano una pagina intera. Ciascuna pagina miniata contiene da due a cinque miniature, col testo corrispondente contenuto in pagine separate. Le illustrazioni, sebbene molto danneggiate, sono riconducibili allo stile illusionistico dell'arte tardoantica. Il frammento contiene un'illustrazione a tutta pagina degli episodi riguardanti il \"Primo libro di Samuele\" .\nGran parte della superficie pittorica \u00e8 andata perduta, rivelando lo scritto inferiore che fornisce istruzioni all'artista che esegu\u00ec le miniature. \u00abFai la tomba [al fianco della quale] Saulo e il suo servo stanno in piedi e due uomini, che saltano oltre dei fossi, gli parlano e [annunciano che gli asini sono stati trovati]. Fai Saulo vicino ad un albero e il servo [e tre uomini che parlano] a lui, uno che porta tre capri, uno [tre pagnotte, uno] una fiasca di vino\u00bb."}
{"id": "3346102", "revid": "1310927", "url": "https://it.wikipedia.org/wiki?curid=3346102", "title": "Ernest Asante", "text": "Caratteristiche tecniche.\nPrevalentemente schierato come ala, pu\u00f2 essere utilizzato anche da centravanti.\nCarriera.\nClub.\nAsante inizi\u00f2 la carriera nella Feyenoord Academy, per poi passare nel 2009 al Beveren, con cui collezion\u00f2 26 presenze e 3 reti. Il 23 gennaio 2011 firm\u00f2 un contratto triennale con lo Start, dopo aver impressionato favorevolmente nel periodo di prova sostenuto precedentemente."}
{"id": "3346107", "revid": "228587", "url": "https://it.wikipedia.org/wiki?curid=3346107", "title": "Lisso", "text": ""}
{"id": "3346108", "revid": "1982", "url": "https://it.wikipedia.org/wiki?curid=3346108", "title": "Pitecusa", "text": ""}
{"id": "3346110", "revid": "767487", "url": "https://it.wikipedia.org/wiki?curid=3346110", "title": "Delitto al luna park", "text": "Delitto al luna park \u00e8 un film del 1952, diretto da Renato Polselli."}
{"id": "3346112", "revid": "834", "url": "https://it.wikipedia.org/wiki?curid=3346112", "title": "Liuterio (vescovo di Novara)", "text": ""}
{"id": "3346113", "revid": "834", "url": "https://it.wikipedia.org/wiki?curid=3346113", "title": "Livelli (Reiki)", "text": ""}
{"id": "3346114", "revid": "1652635", "url": "https://it.wikipedia.org/wiki?curid=3346114", "title": "Osservazione", "text": "L'osservazione \u00e8 l'atto di acquisizione di informazioni da una fonte primaria, negli esseri viventi ottenuta tramite gli organi di senso. Nella scienza, l'osservazione pu\u00f2 coinvolgere anche la registrazione di dati mediante l'utilizzo di strumenti. Il termine pu\u00f2 anche riferirsi, difatti, a tutti i dati raccolti durante un'attivit\u00e0 scientifica.\nOsservazione nella scienza.\nIl metodo scientifico richiede osservazioni della natura per formulare e testare le ipotesi. Esso \u00e8 composto da diversi passaggi:\nL'osservazione, in questo tipo di processo, rappresenta la seconda e l'eventuale quinta prassi da svolgere. Tuttavia, la necessit\u00e0 della riproducibilit\u00e0, richiede che l'osservazione sia compiuta da osservatori differenti in modo da effettuare comparazioni. I sensi degli esseri umani forniscono impressioni soggettive e qualitative che difficilmente possono essere confrontate o registrate. Il concetto di misurazione si \u00e8 evoluto proprio per consentire la registrazione ed il confronto delle osservazioni fatte in tempi e luoghi diversi da persone diverse. La misurazione consiste nell'utilizzare l'osservazione per confrontare un oggetto in base ad un campione e per contare quante delle unit\u00e0 in esame possono essere paragonate ad esso. \nI sensi non sono infallibili e sono soggetti a errori di percezione come le illusioni ottiche. Gli strumenti scientifici sono stati sviluppati per migliorare i poteri umani di osservazione: tra questi vi sono bilance, orologi, telescopi, microscopi, termometri e altri. Vi sono anche strumenti atti a \"tradurre\" gli eventi in una forma che pu\u00f2 essere sensibilmente osservabile dall'uomo: tra questi figurano indicatori, voltmetro, spettrometro, termocamera, oscilloscopio, interferometri, contatore Geiger e altri.\nOsservazioni paradossali.\nIn alcuni settori specifici della scienza, i risultati dell'osservazione variano a seconda di fattori che non sono relativamente importanti. Questi sono illustrati solitamente come paradossi e in essi un evento appare diverso quando osservato da due punti di vista diversi, tanto da violare il senso comune. Nella relativit\u00e0 ristretta vi \u00e8 il cosiddetto paradosso dei gemelli, mentre nella meccanica quantistica non \u00e8 possibile osservare un sistema senza modificarlo e l'osservatore deve essere considerato come parte del sistema osservato.\nOsservazione nella psicologia.\nI sensi umani non funzionano registrando in maniera imparziale le osservazioni. La percezione umana si verifica come un complesso e inconscio processo di astrazione in cui i dettagli dei dati sensoriali vengono notati e ricordati, mentre il resto viene dimenticato. Ci\u00f2 che viene mantenuto e ci\u00f2 che non viene mantenuto dipende da un modello interno e di rappresentazione dell'esterno chiamato dagli psicologi schema, che viene costruito in base ad ogni singola vita. I dati vengono praticamente inserito in questo schema e, quando gli eventi vengono ricordati, i vuoti di memoria possono essere riempiti con dati \"plausibili\", che sono adattati dalla mente in modo da richiamare un modello; questo concetto \u00e8 chiamato memoria ricostruttiva. L'attenzione con cui i dati vengono percepiti e riportati dipende da un sistema di valori interno che giudica quanto importante sia un determinato dato rispetto all'individuo. A tal proposito, due persone possono assistere ad uno stesso evento e in esse possono essere suscitate due diverse percezioni, anche in disaccordo tra loro. Questo \u00e8 il motivo per cui una testimonianza oculare \u00e8 generalmente inaffidabile.\nIn psicologia, inoltre, vi \u00e8 il concetto di bias di conferma quando vi sono osservazioni che stimolano la ricerca, la selezione o l'interpretazione di un'informazione in modo da porre maggiore attenzione, e quindi attribuire maggiore credibilit\u00e0, a quelle informazioni che confermano le proprie convinzioni o ipotesi, e viceversa, ignorare o sminuire informazioni che le contraddicono. Un esempio di tale concetto \u00e8 dato dal razzismo scientifico.\nOsservazione in filosofia.\nL'osservazione in campo filosofico \u00e8 il processo di filtraggio sensoriale delle informazione attraverso il processo di pensiero. Quando manca l'analisi razionale dell'osservazione si pu\u00f2 andare incontro a una distorsione osservativa come il cosiddetto \"effetto lampione\". \nUn'informazione verr\u00e0 ricevuta in ingresso tramite l'udito, la vista, l'olfatto, il gusto o il tatto e verr\u00e0 poi analizzata sia attraverso il pensiero razionale che attraverso il pensiero irrazionale. L'esperienza e lo studio delle conseguenze derivanti dal fenomeno osservato, insieme alle impressioni immagazzinate nella coscienza, permettono globalmente all'individuo di stabilire un costrutto per le implicazioni morali di un comportamento."}
{"id": "3346115", "revid": "287204", "url": "https://it.wikipedia.org/wiki?curid=3346115", "title": "Live Session (iTunes Exclusive)", "text": ""}
{"id": "3346119", "revid": "1305772", "url": "https://it.wikipedia.org/wiki?curid=3346119", "title": "Live Session", "text": ""}
{"id": "3346125", "revid": "287204", "url": "https://it.wikipedia.org/wiki?curid=3346125", "title": "Lloyd", "text": ""}
{"id": "3346126", "revid": "1543377", "url": "https://it.wikipedia.org/wiki?curid=3346126", "title": "Giorgio Maria Martinelli", "text": "Biografia.\nNato a Brusimpiano presso Varese il 9 maggio 1655, Giorgio Maria Martinelli era figlio di un emigrante ticinese originario di Ghirone (nella valle di Blenio) ed inizi\u00f2 la propria formazione religiosa frequentando il monastero di Claro. Divenuto religioso, venne nominato prefetto del santuario di Arona e rettore del locale collegio.\nStabilitosi a Rho il 2 gennaio 1714, qui diede inizio alla propria opera di evangelizzazione fondando la comunit\u00e0 degli Oblati Missionari di Rho il 4 aprile 1721 ottenendo il beneplacito dell'arcivescovo Benedetto Erba Odescalchi. Lo scopo della congregazione era quello di moralizzare il popolo con la predicazione e con ritiri spirituali incentrati sull'esempio dell'Addolorata di cui avevano il compito di diffondere il culto. La congregazione degli Oblati esisteva difatti gi\u00e0 in precedenza in quanto approvata nel 1578 da San Carlo Borromeo in persona, ma il ramo missionario venne fondato proprio da Martinelli. Per sua iniziativa, a Rho venne anche fondato un santuario per il culto mariano annesso al convento della congregazione ove sorge anche il \"Collegium Rhaudense\", centro principale di formazione per gli oblati missionari di Rho.\nFu egli stesso a dettare anche i primi canoni per gli oblati missionari stabilendo che dovessero seguire una dottrina estremamente rigorosa, basata si sullo studio assiduo delle fonti della letteratura cristiana di tutti i tempi come avveniva presso gli oblati di sant'Ambrogio, ma ancor pi\u00f9 che essi dovessero dedicarsi alla predicazione popolare.\nMor\u00ec il 2 novembre 1727 nel convento di Rho in odore di santit\u00e0. Il suo corpo venne subito riposto all'interno del santuario da lui stesso voluto ove ancora oggi si trova. Il 7 luglio 1977 papa Paolo VI ha autorizzato la Congregazione per le Cause dei Santi a promulgare il decreto circa le sue virt\u00f9 eroiche e attualmente \u00e8 in corso la causa per la sua beatificazione."}
{"id": "3346129", "revid": "767487", "url": "https://it.wikipedia.org/wiki?curid=3346129", "title": "Mondo pazzo... gente matta!", "text": "Mondo pazzo... gente matta! \u00e8 un film del 1966, diretto da Renato Polselli.\nTrama.\nUn gruppo di giovani musicisti organizza uno spettacolo che si riveler\u00e0 un guazzabuglio, riuscendo per\u00f2 comunque a divertire il pubblico con le loro allegre canzoni spensierate."}
{"id": "3346130", "revid": "834", "url": "https://it.wikipedia.org/wiki?curid=3346130", "title": "Lo Specchio", "text": ""}
{"id": "3346131", "revid": "834", "url": "https://it.wikipedia.org/wiki?curid=3346131", "title": "LOKI (cifrario)", "text": ""}
{"id": "3346133", "revid": "287204", "url": "https://it.wikipedia.org/wiki?curid=3346133", "title": "Ana Jovanovic", "text": ""}
{"id": "3346135", "revid": "1305772", "url": "https://it.wikipedia.org/wiki?curid=3346135", "title": "Lopez Jaena", "text": ""}
{"id": "3346137", "revid": "1305772", "url": "https://it.wikipedia.org/wiki?curid=3346137", "title": "Lourmel", "text": ""}
{"id": "3346138", "revid": "599013", "url": "https://it.wikipedia.org/wiki?curid=3346138", "title": "Eug\u00e8ne Ma\u00ebs", "text": "Carriera.\nMa\u00ebs, particolarmente bravo di testa, fu il primo grande cannoniere della Nazionale francese. Segn\u00f2 una tripletta a Torino nella prima vittoria francese contro l'Italia, e detiene tuttora il record di reti segnate in una singola partita con la nazionale (5, realizzati in un Francia-Lussemburgo 8-0 del 1913) a pari merito con Thad\u00e9e Cisowski. La sua carriera fu interrotta dalla prima guerra mondiale che lo port\u00f2 a Caen e dove rimase a giocare nella squadra locale fino al 1930. Nel giugno del 1943 fu denunciato per propositi antitedeschi ed arrestato dalla Gestapo. Mor\u00ec due anni pi\u00f9 tardi nel Campo di concentramento di Mittelbau-Dora."}
{"id": "3346139", "revid": "287204", "url": "https://it.wikipedia.org/wiki?curid=3346139", "title": "Love (film)", "text": ""}
{"id": "3346140", "revid": "287204", "url": "https://it.wikipedia.org/wiki?curid=3346140", "title": "Love (romanzo)", "text": ""}
{"id": "3346142", "revid": "122063937", "url": "https://it.wikipedia.org/wiki?curid=3346142", "title": "Yourself or Someone Like You", "text": "Yourself or Someone Like You \u00e8 il primo album del gruppo statunitense Matchbox Twenty, pubblicato nel 1996 dall'etichetta Atlantic Records.\nL'album ha ottenuto un enorme successo commerciale negli Stati Uniti d'America, dove \u00e8 stato certificato disco di diamante, e in Australia, dove ha ottenuto ben nove dischi di platino. Nonostante un riscontro decisamente inferiore in Europa, a livello mondiale l'album ha venduto oltre quindici milioni di copie."}
{"id": "3346144", "revid": "767487", "url": "https://it.wikipedia.org/wiki?curid=3346144", "title": "Solo Dio mi fermer\u00e0", "text": "Solo Dio mi fermer\u00e0 \u00e8 un film del 1957, diretto da Renato Polselli. Girato completamente a Maddaloni, il film narra la storia di don Salvatore d'Angelo, sacerdote maddalonese fondatore del \"Villaggio dei ragazzi\".\nTrama.\nIn una sera di pioggia Don Salvatore d'Angelo incontra Nottola, un ragazzino che, avendo perduto i genitori, vive solo. Egli s'interessa al piccolo ed in breve \u00e8 indotto a dedicare le sue cure ad un gruppo di ragazzi sbandati. Malgrado l'avversione di alcuni anticlericali e di alcune donne del paese, il sacerdote pensa ad una nuova opera per la quale riceve i primi aiuti dal padre, dapprima contrario all'iniziativa. Il maresciallo dei carabinieri gli \u00e8 amico e lo difende quando pu\u00f2; altri aiuti gli consentono di adattare al fini della sorgente istituzione una vecchia caserma abbandonata e il numero dei ragazzi cui provvede, aumenta sempre pi\u00f9. In qualche attimo fugace \u00e8 preso dallo scoraggiamento e vorrebbe rinunciare all'iniziativa; ma subito l'amore per i giovani abbandonati ha il sopravvento. La popolazione apprezza ed ammira il \"Villaggio dei ragazzi\", e quando un incendio doloso lo devasta, concorre alla sua ricostruzione.\nUn giorno per\u00f2 si fa viva l'autorit\u00e0 militare, che vorrebbe riavere la caserma; ma l'accorrere della popolazione, richiamata dal vivace Nottola, dimostra la necessit\u00e0 dell'opera ormai sviluppata e fa cambiare idea ai responsabili."}
{"id": "3346148", "revid": "31886", "url": "https://it.wikipedia.org/wiki?curid=3346148", "title": "Collegi Riuniti &quot;Principe di Napoli&quot;", "text": "I Collegi Riuniti \"Principe di Napoli\" sono stati un istituto pubblico di assistenza e beneficenza operante a Napoli dal 1942 sino allo scioglimento nel 1980.\nStoria.\nCon la legge n. 995 del 17 luglio 1942, gli enti di beneficenza cittadina furono accorpati in un'unica IPAB sotto la guida amministrativa dell'Opera Pia Real Albergo dei Poveri in Napoli con sede centrale in piazza Carlo III che ne assorb\u00ec anche gli archivi e tutta la documentazione loro pertinente. Tra questi i Collegi Riuniti per le Figlie del Popolo, la Casa Paterna Ravaschieri, l'Asilo Carlo Wan den Heuwel, L'Opera Pia Baldacchini Gargano, la Fondazione Armando Diaz, parte del patrimonio dell'Opera Pia Carafa in Sant'Arcangelo all'Arena e parte del patrimonio dell'Opera Pia SS. Pietro e Gennaro extra moenia, l'Istituto Vittorio Emanuele III e l'Asilo Regina Margherita. Fu cos\u00ec formato l'Ente denominato Collegi Riuniti \"Principe di Napoli\". \nInfine esso fu sciolto con legge n. 616 del 24 luglio 1977, Legge regionale n. 65 dell'11 novembre 1980 e del Decreto del Presidente della Giunta Regionale della Campania n. 7287 del 10 aprile 1981 i beni e le funzioni dell'Ente Collegi Riuniti \"Principe di Napoli\" sono stati attribuiti al Comune di Napoli da maggio 1981."}
{"id": "3346149", "revid": "110157", "url": "https://it.wikipedia.org/wiki?curid=3346149", "title": "Rapture (Anita Baker)", "text": " \n Rapture \u00e8 il secondo album della cantante statunitense soul e R&amp;B Anita Baker ed il pi\u00f9 venduto nella sua carriera, con il quale ha vinto due Grammy Awards come migliore performance vocale femminile e come migliore canzone R&amp;B per il brano \"Sweet Love\". Questo brano, oltre a farle vincere un Grammy Award, \u00e8 stato nella top ten della rivista Billboard."}
{"id": "3346150", "revid": "125765623", "url": "https://it.wikipedia.org/wiki?curid=3346150", "title": "Ordine della Stella d'Italia", "text": "L'Ordine della stella d'Italia \u00e8 un'onorificenza italiana, istituita con legge 13/2011 e che sostituisce il preesistente Ordine della Stella della Solidariet\u00e0 Italiana nato nel 1947.\nStoria.\nQuesta onorificenza, che si qualifica come seconda onorificenza civile dello Stato, rappresenta un particolare attestato in favore di tutti coloro che, italiani all'estero o stranieri, hanno acquisito particolari benemerenze nella promozione dei rapporti di amicizia e collaborazione tra l'Italia e gli altri Paesi e nella promozione dei legami con l'Italia.\nLe motivazioni per il conferimento della stessa abbandonano l'originaria connotazione post-bellica e divengono pi\u00f9 rispondenti alla realt\u00e0 attuale, considerando che, secondo l'impostazione iniziale, essa veniva concessa a coloro che, italiani all'estero o stranieri, avessero specialmente contribuito alla ricostruzione dell'Italia.\nIn particolare, per la candidatura al conferimento dell'onorificenza, vengono considerate la preservazione dell'italianit\u00e0 e la promozione del prestigio nazionale all'estero: ci\u00f2 si traduce in varie attivit\u00e0, come la promozione della lingua italiana, le attivit\u00e0 di volontariato ed assistenziali, le attivit\u00e0 filantropiche, la partecipazione alla vita associativa delle comunit\u00e0 italiane all'estero, la ricerca scientifica e tecnologica, le missioni pastorali, le imprese commerciali, la promozione eno-gastronomica e l'offerta di lavoro agli italiani.\nA conferirla \u00e8 il Presidente della repubblica su proposta del Ministro degli esteri, sentito il Consiglio dell'Ordine; quest'ultimo \u00e8 presieduto dal Ministro stesso ed \u00e8 composto da altri quattro membri, uno dei quali \u00e8 di diritto il Capo del Cerimoniale Diplomatico della Repubblica. Un'ulteriore innovazione riguarda le classi dell'ordine, che passano da tre a cinque: Cavaliere di gran croce, Grande ufficiale, Commendatore, Ufficiale e Cavaliere, pi\u00f9 la classe speciale di \"Gran croce d'onore\".\nCaratteristica distintiva di questa decorazione \u00e8 la scomparsa di richiami cruciformi o evangelici sostituiti da uno scudetto circolare d'oro, bordato d'azzurro, recante una raffigurazione in oro dell'emblema della Repubblica al centro; all'interno della bordatura la scritta \"STELLA D'ITALIA\" in lettere d'oro.\nIl regolamento di esecuzione \u00e8 stato emanato con D.P.R. 15 novembre 2011, n. 221, ed \u00e8 in vigore dal 28 gennaio 2012.\nPer l'anno 2012 \u00e8 stata prevista l'assegnazione di 400 onorificenze di cui:\nA queste possono essere aggiunte massimo 10 gran croci d'onore conferite a chi \u00abha perso la vita o sub\u00ecto gravi menomazioni fisiche nello svolgimento di attivit\u00e0 di alto valore umanitario all'estero\u00bb. La prima a essere insignita del pi\u00f9 alto grado dell'ordine \u00e8 stata, nel 2013, la funzionaria fiorentina dell'Organizzazione Internazionale per le Migrazioni Barbara De Anna, morta per le conseguenze di un attentato subito mentre era in servizio in Afghanistan, nel 2013.\nLe prime onorificenze di Cavaliere di gran croce sono state conferite ad Alfio Piva Mes\u00e9n e a Fouad Twal, il 2 maggio 2012."}
{"id": "3346152", "revid": "466539", "url": "https://it.wikipedia.org/wiki?curid=3346152", "title": "Ivan Uchov", "text": "Biografia.\nIl 4 settembre 2008 Uchov si rese protagonista di un episodio che fece discutere: al meeting Athletissima di Losanna si present\u00f2 infatti in pedana in stato di ebbrezza. Fece scalpore il fatto che continuasse a bere vodka e Red Bull anche a bordo pedana.\nIl 7 agosto 2012 vince la medaglia d'oro alle Olimpiadi di con la misura di 2,38 m.\nIl 9 marzo 2014 vince la medaglia d'argento ai campionati mondiali indoor di Sopot, Polonia, con la misura di 2,38 m. Nel 2014 migliora entrambi i suoi primati personali, salendo fino a 2,42 m indoor e 2,41 m all'aperto."}
{"id": "3346160", "revid": "1043175", "url": "https://it.wikipedia.org/wiki?curid=3346160", "title": "Sh\u016b Kurata", "text": "Il 16 aprile 2017, contro i rivali del Cerezo Osaka (che non sfidava il Gamba Osaka da 5 anni) segna la rete del pareggio al 92\u00ba, portando la sua squadra al 2-2.\nStatistiche.\nCronologia presenze in Nazionale.\n \n "}
{"id": "3346162", "revid": "287204", "url": "https://it.wikipedia.org/wiki?curid=3346162", "title": "Orinda", "text": "Orinda \u00e8 una citt\u00e0 californiana appartenente alla contea di Contra Costa. La popolazione \u00e8 di 19.003 abitanti, secondo una stima del 2014. La citt\u00e0 \u00e8 posta a ovest della citt\u00e0 di Oakland ed \u00e8 vicino a Berkeley."}
{"id": "3346166", "revid": "601121", "url": "https://it.wikipedia.org/wiki?curid=3346166", "title": "Meeting di Losanna", "text": ""}
{"id": "3346168", "revid": "799790", "url": "https://it.wikipedia.org/wiki?curid=3346168", "title": "Palazzo Lucini", "text": ""}
{"id": "3346169", "revid": "265038", "url": "https://it.wikipedia.org/wiki?curid=3346169", "title": "Coppa dei Campioni 1973-1974 (pallamano maschile)", "text": "La Coppa dei Campioni 1973-1974 \u00e8 stata la 14\u00aa edizione della massima competizione europea di pallamano riservata alle squadre di club. Il torneo ha avuto inizio il 15 settembre 1973 e si \u00e8 concluso il 21 aprile 1974. Il titolo \u00e8 stato conquistato dai tedeschi del per la quarta volta nella loro storia, sconfiggendo in finale i campioni in carica, i sovietici del ."}
{"id": "3346174", "revid": "599013", "url": "https://it.wikipedia.org/wiki?curid=3346174", "title": "Fleury Di Nallo", "text": "Carriera.\nDi Nallo \u00e8 il miglior marcatore in Division 1 nella storia del Lione, nonch\u00e9 l'ottavo miglior marcatore nella storia del campionato transalpino. Nel suo palmar\u00e8s vi sono 3 Coppe di Francia, ottenute tutte con la maglia del Lione (1964, 1967, 1973)."}
{"id": "3346175", "revid": "1310927", "url": "https://it.wikipedia.org/wiki?curid=3346175", "title": "Kim Seung-yong", "text": ""}
{"id": "3346178", "revid": "767487", "url": "https://it.wikipedia.org/wiki?curid=3346178", "title": "I cacciatori del cobra d'oro", "text": "I cacciatori del cobra d'oro (\"Raiders of the Golden Cobra\") \u00e8 un film del 1982 diretto da Antonio Margheriti.\nTrama.\nDue militari statunitensi tornano dopo 10 anni nella foresta delle Filippine. Durante la guerra avevano trovato ma subito perduto un cobra d'oro dotato di poteri magici."}
{"id": "3346184", "revid": "33689", "url": "https://it.wikipedia.org/wiki?curid=3346184", "title": "Fallacia logica", "text": ""}
{"id": "3346185", "revid": "481666", "url": "https://it.wikipedia.org/wiki?curid=3346185", "title": "Dustin Farnum", "text": "Secondo un'intervista concessa a Playboy nell'aprile 1975, l'attore Dustin Hoffman avrebbe preso il suo nome da quello di Dustin Farnum.\nBiografia.\nDustin Lancy Farnum, nato il 27 maggio 1874 nel New Hampshire, \u00e8 stato cantante, ballerino e attore. Dopo aver avuto grande successo a teatro, intraprese nel 1914 la carriera cinematografica, diventando uno dei protagonisti del cinema muto. Il suo esordio sugli schermi fu con \"Soldiers of Fortune\" di William F. Haddock. Nello stesso anno, gir\u00f2 anche \"The Squaw Man\", il debutto nella regia di Cecil B. DeMille. Da allora, interpret\u00f2 una serie variegata di ruoli, con preferenza per quelli western. Una scelta che lo port\u00f2 ad essere una delle pi\u00f9 grandi star del genere.\nLa sua carriera, negli anni venti, si avvi\u00f2 presto sul viale del tramonto. Il suo ultimo film risale al 1926, dove interpret\u00f2 la parte del Generale Custer nel film \"The Flaming Frontier\". Nella sua carriera gir\u00f2 42 film. Appare in alcuni filmati d'archivio.\nVita privata.\nFu sposato all'attrice Winifred Kingston. Era il fratello maggiore dell'attore William Farnum e del regista Marshall Farnum. Pure sua figlia Estelle \"Dustine\" Runyon (1925-1983) si dedic\u00f2 alla carriera di attrice, lavorando per la radio.\nFarnum mor\u00ec il 3 luglio 1929 a New York a 55 anni. \u00c8 sepolto al Silver Lake Cemetery a Bucksport, nella contea di Hancock, nel Maine."}
{"id": "3346187", "revid": "599013", "url": "https://it.wikipedia.org/wiki?curid=3346187", "title": "Bernard Bosquier", "text": "Carriera.\nIn carriera vinse cinque campionati francesi (1967, 1968, 1969 e 1970 con il Saint-\u00c9tienne; 1972 con il Marsiglia) e tre Coppe di Francia (1968 e 1970 con il Saint-\u00c9tienne; 1972 con il Marsiglia).\nFu calciatore francese dell'anno nel 1967 e nel 1968."}
{"id": "3346190", "revid": "709565", "url": "https://it.wikipedia.org/wiki?curid=3346190", "title": "Filmfare Award per il miglior film", "text": "Il Filmfare Award per il miglior film viene assegnato dalla rivista \"Filmfare\" come parte dell'annuale premiazione dei Filmfare Awards, dedicati al cinema indiano. La seguente lista mostra i film vincitori e nominati di ogni anno."}
{"id": "3346196", "revid": "332343", "url": "https://it.wikipedia.org/wiki?curid=3346196", "title": "Calergi", "text": "I Calergi (talvolta anche Calerghi) furono una famiglia patrizia veneziana, annoverata fra le cosiddette \"Casade Novissime\". \nStoria.\nI Calergi furono un'antica famiglia d'origine greca.\nFurono signori di alcuni feudi situati nel ducato di Candia; anticamente aggregati all'antico \"Consilium\" veneziano, ne furono esclusi dopo la serrata del Maggior Consiglio nel 1297. Successivamente, tuttavia, essendosi distinti per benemeriti nei confronti della Repubblica durante la vittoriosa guerra di Chioggia contro Genova, furono nuovamente cooptati nel patriziato e riammessi al Maggior Consiglio nel 1381.\nEstintisi nel 1668 con Marco Calergi, \nI Grimani si estinsero con la morte di Marina di Vettor Calergi, sposata a Vincenzo di Pietro Grimani. Dalla loro unione si originarono i Grimani Calergi, che, esintosi a sua volta nel 1740, trasmise il cognome a un ramo dei Vendramin, da allora denominato Vendramin Calergi."}
{"id": "3346198", "revid": "767487", "url": "https://it.wikipedia.org/wiki?curid=3346198", "title": "Hate, Malice, Revenge", "text": "Hate, Malice, Revenge \u00e8 il primo album in studio della band All Shall Perish, pubblicato dalle etichette discografiche Nuclear Blast e Amputed Vein il 19 aprile 2005."}
{"id": "3346201", "revid": "1043175", "url": "https://it.wikipedia.org/wiki?curid=3346201", "title": "Y\u016bya \u014csako", "text": "\u00c8 sposato con Miwa Asami.\nCaratteristiche tecniche.\n\u00c8 in grado di ricoprire sia il ruolo di prima punta che quello di seconda punta, dotato di un fisico non particolarmente robusto, fa della tecnica e della velocit\u00e0 il suo punto di forza. Ha un ottimo fiuto per l'assist, inoltre i suoi tiri, sebbene non particolarmente forti, sono ben angolati, \u00e8 bravo a segnare pure di testa inoltre \u00e8 capace di realizzare il gol anche quando \u00e8 ben marcato.\nCarriera.\nClub.\nKashima Antlers.\nY\u016bya \u014csako, a partire dal 2009, entra a far parte del Kashima Antlers, anno in cui la sua squadra vince per la settima volta la J1 League. Nel 2010 durante la Coppa dell'Imperatore segna ai quarti di finale la rete della vittoria del 2-1 contro il Nagoya Grampus, mentre nella semifinale \u00e8 autore del gol del pareggio contro il l'Urawa Red Diamonds nella partita vinta 2-1 per merito del secondo gol di Shinz\u014d K\u014droki, ottenendo cos\u00ec l'accesso alla finale vinta contro Shimizu S-Pulse per 2-1. Sar\u00e0 decisivo, nel 2011, nella vittoria contro Urawa Red Diamonds nella finale della Coppa J. League segnando il gol del 1-0 ai tempi supplementari. Nell'anno successivo, nel 2012, il Kashima Antlers vince per la seconda volta la Coppa J. League, \u014csako segna una doppietta nella partita vinta 2-1 contro lo Shimizu S-Pulse, la vittoria del torneo permette alla squadra di affrontare il San Paolo, campioni della Coppa Sudamericana nell'edizione 2013 della Copa Suruga Bank dove \u014csako si rivela il maggior protagonista della partita consegnando al Kashima Antlers la vittoria segnando la tripletta con la quale la squadra vincer\u00e0 per 3-2. Y\u016bya \u014csako lascia la squadra con un totale di 191 presenze e 65 reti.\nMonaco 1860 e Colonia.\nA partire dal 2013 \u014csako debutta nella 2. Bundesliga con la maglia del Monaco 1860 dove segna il suo primo gol contro il D\u00fcsseldorf nella partita che si concluder\u00e0 1-1. Segner\u00e0 la rete del temporaneo 2-0 nella vittoria contro il VfR Aalen per 4-0, inoltre segner\u00e0 un gol nella vittoria per 2-0 contro il VfL Bochum.\nPartecipando solo all'edizione 2013-2014 della 2. Bundesliga, \u014csako debutter\u00e0 nella Bundesliga, con la squadra del Colonia, marcando la sua prima rete in campionato nella partita vinta per 2-0 contro lo Stoccarda, inoltre sar\u00e0 autore della sua prima doppietta in Bundesliga nella vittoria per 6-1 contro il Darmstadt. Segner\u00e0 una doppietta in Europa League nella partita vinta per 5-2 contro il BAT\u0116 Borisov. Giocher\u00e0 nel Colonia fino al 2018, con 120 presenze e 19 reti.\nWerder Brema.\nIl 16 maggio 2018 viene annunciato che giocher\u00e0 nel Werder Brema, che lo ha acquistato per 4,5 milioni di euro.\nSegna il suo primo gol con la maglia della squadra nella partita di DFB-Pokal vinta per 6-1 contro il Wormatia Worms.\nNella stagione 2019-2020 della Bundesliga il Werder Brema a causa dei suoi pessimi risultati rischier\u00e0 la retrocessione, sebbene \u014csako raggiunger\u00e0 un nuovo record personale con 8 reti in Bundesliga, la sua doppietta sar\u00e0 determinante nella vittoria contro il Augusta per 3-2, inoltre nell'ultima partita di campionato contro il Colonia la squadra vincer\u00e0 per 6-1, evitando la retrocessione, dove \u014csako sar\u00e0 autore di 2 gol e un assist.\nNell'edizione 2020-2021 Coppa di Germania segner\u00e0 il gol del 1-0 con cui vinceranno contro il Jahn Regensburg.\nVissel Kobe.\nPer volont\u00e0 del giocatore, l'8 agosto 2021 lascia il venendo ceduto al , club militante nella massima divisione giapponese. Aprir\u00e0 le marcature nella vittoria contro l'Urawa Reds vincendo per 5-1.\nNazionale.\nY\u016bya \u014csako viene convocato nella nazionale giapponese per disputare l'edizione 2013 della East Asian Cup la quale viene vinta proprio dalla nazionale nipponica, dove \u014csako segna una doppietta nella vittoria contro l'Australia per 3-2. \u014csako giocher\u00e0 nel mondiale 2018 in Russia dove, nella fase a girone, segner\u00e0 la rete del 2-1 contro la favorita Colombia che garantir\u00e0 la prima storica vittoria nei mondiale per la nazionale giapponese contro una nazionale della CONMEBOL. Durante un'amichevole segner\u00e0 il gol del temporaneo 2-1 contro l'Uruguay nella partita che il Giappone vincer\u00e0 per 4-3. Nell'edizione 2019 della Coppa d'Asia sar\u00e0 autore della doppietta nella partita che il Giappone vincer\u00e0 contro il Turkmenistan per 3-2, inoltre sar\u00e0 autore di un'altra doppietta nella semifinale vinta 3-0 contro l'Iran, che permetter\u00e0 l'accesso alla finale dove per\u00f2 il Giappone perder\u00e0 3-1 contro il Qatar. Segner\u00e0 una tripletta battendo per 14-0 la Mongolia, e far\u00e0 cinque reti sconfiggendo per 10-0 la Birmania nelle qualificazioni per il mondiale Qatar 2022.\nStatistiche.\nCronologia presenze e reti in nazionale.\n \n \n \n \n \n \n \n \n \n \n \n "}
{"id": "3346207", "revid": "392652", "url": "https://it.wikipedia.org/wiki?curid=3346207", "title": "Esercito ellenistico", "text": "Il termine esercito ellenistico serve ad indicare le armate di uno dei Regni ellenistici emersi dalla dissoluzione dell'impero di Alessandro Magno.\nAlla morte di Alessandro III di Macedonia, i suoi generali si spartirono le terre componenti l'impero che avevano contribuito a creare e le governarono proclamandosi \"Diadochi\" (\"successori\") del macedone. L'assestamento dei neo-nati regni ellenistici fu un processo complesso, realizzato a prezzo di numerosi conflitti, le Guerre dei Diadochi. Durante questi scontri, gli eserciti dei diadochi, basati sul modello dell'esercito macedone creato da Filippo II di Macedonia e sviluppato da Alessandro, andarono incontro a sostanziali evoluzioni. Queste evoluzioni maturarono pienamente solo con l'affermarsi degli \"Epigoni\", le dinastie create dai discendenti dei diadochi. Mentre ovunque nel vecchio impero gli eserciti crescevano in numeri e peso senza formare adeguatamente le truppe, ad occidente i regni ellenistici continuavano a combattersi, esaurendo le loro forze a vantaggio del crescente potere di Roma, ad oriente i sovrani ellenistici ricorsero in modo sempre pi\u00f9 diversificato a truppe mercenarie."}
{"id": "3346210", "revid": "1310927", "url": "https://it.wikipedia.org/wiki?curid=3346210", "title": "Chikashi Masuda", "text": ""}
{"id": "3346213", "revid": "767487", "url": "https://it.wikipedia.org/wiki?curid=3346213", "title": "\u00d8yvind Svenning", "text": "Biografia.\nAssieme a Freddy dos Santos, Morten Gamst Pedersen, Raymond Kvisvik e Kristofer H\u00e6stad, form\u00f2 un gruppo musicale per beneficenza chiamato The Players.\nCarriera.\nClub.\nSvenning inizi\u00f2 la carriera nel By\u00e5sen. Pass\u00f2 in seguito al Rosenborg, squadra con cui debutt\u00f2 nella Tippeligaen: gioc\u00f2 da titolare nella sconfitta per due a uno contro il Viking, in data 6 agosto 2000. Raccolse un'altra presenza in campionato prima della fine della stagione, che si concluse con la vittoria nella Tippeligaen per il Rosenborg.\nNel 2001 fu ceduto in prestito al Moss, sempre militante nella massima divisione norvegese: esord\u00ec il 16 aprile, sostituendo Magnus Amundsen nella sconfitta per uno a zero in casa del Brann. Il 16 maggio realizz\u00f2 la prima rete per la squadra, permettendone il successo casalingo per due a uno sul Bryne.\nL'anno seguente, il Rosenborg lo cedette in prestito al Sundsvall, in Svezia. Debutt\u00f2 nel nuovo campionato il 7 aprile 2002, nella vittoria per uno a zero in casa dell'Halmstad. Il 14 aprile segn\u00f2 la prima rete per il club, nella sconfitta per due a uno contro il G\u00f6teborg. A fine stagione, il Sundsvall ne acquist\u00f2 il cartellino.\nTorn\u00f2 in patria nel 2005, per giocare con il Viking. Il 3 agosto gioc\u00f2 il primo incontro con il nuovo club, che si concluse con una sconfitta per due a zero contro il Lillestr\u00f8m: subentr\u00f2 a Thomas Pereira.\nNell'estate 2007, firm\u00f2 per il Randaberg, assieme a J\u00f8rgen Tengesdal e Bjarte Lunde Aarsheim. Rimase in squadra fino al 2009. Il 27 dicembre 2010 divent\u00f2 allenatore-giocatore del Sandved."}
{"id": "3346218", "revid": "124547176", "url": "https://it.wikipedia.org/wiki?curid=3346218", "title": "Volo Singapore Airlines 006", "text": "Il volo Singapore Airlines 006 era un volo di linea operato da un Boeing 747 proveniente da Singapore e diretto, via Taipei, Taiwan, a Los Angeles, Stati Uniti d'America. Si schiant\u00f2 in fase di decollo il 31 ottobre 2000, a causa di un errore del comandante che imbocc\u00f2 una pista chiusa al traffico all'aeroporto di Taipei-Chiang Kai Shek. Nell'incendio che si svilupp\u00f2 a seguito dell'incidente persero la vita 83 persone che si trovavano a bordo del velivolo.\nAereo.\nIl velivolo coinvolto nell'incidente era un Boeing 747-412B con numero di registrazione 9V-SPK e S/N 28023, consegnato alla Singapore Airlines il 21 giugno 1997. Due giorni prima dell'incidente aveva all'attivo un totale di 18459 ore di volo e 2274 cicli. Il bilanciamento del carico risultava nei limiti.\nIl volo.\nI piloti riportano di aver finito di completare i preparativi per la partenza alle 21:53 quando ricevono anche il NOTAM indicante la parziale chiusura della pista 05R.\nAlle 22:57 il 747 comincia il rullaggio, dopo aver richiesto l'autorizzazione al Controllo del Traffico Aereo (ATC). Alle 23:14 il Boeing riceve l'autorizzazione al decollo da pista 05L. Il velivolo per\u00f2 invece di posizionarsi sulla pista 05L (05 sinistra) si posiziona sulla pista 05R (destra) e comincia la corsa di decollo. Dopo 33 secondi dall'inizio della corsa di decollo il Boeing 747 impatta contro diverse barriere in cemento tipo \"jersey\", 2 escavatori, 2 trivellatori, un compressore per aria compressa e un pilone di ferro. Immediatamente dopo l'impatto, la torre di controllo, vedendo le esplosioni e il vasto incendio, dichiara emergenza facendo intervenire i mezzi di soccorso. La velocit\u00e0 di impatto ottenuta dai dati della scatola nera \u00e8 di 158 nodi.\nInchiesta.\nPer accertare la cause dell'incidente viene istituita un'inchiesta da parte dell'agenzia cinese ASC ( Aviation Safety Council ). Sia il Comandante, sia il Primo Ufficiale sopravvivono all'incidente e sono determinanti nell'accertamento delle cause. Le condizioni meteorologiche alle 23:20 (+6 min dall'incidente) riportavano un vento di 30 nodi da 020\u00b0 con raffiche a 61 nodi, visibilit\u00e0 di 600 m e presenza di una forte pioggia. La scarsa visibilit\u00e0 \u00e8 stata uno degli elementi maggiormente influenti nella dinamica dell'incidente contemporaneamente alle ore notturne. Esistono per\u00f2 altre fattori che hanno contribuito in modo pi\u00f9 o meno determinante all'incidente:\nA seguito dei risultati dell'inchiesta, vennero progettati sistemi in grado di visualizzare la posizione del velivolo su una mappa dell'aeroporto direttamente in cabina e un sistema che avvisi automaticamente i piloti nel caso decollassero dalla pista sbagliata\nIl volo Singapore Airlines 006 nei media.\nIl volo Singapore Airlines 006 \u00e8 stato analizzato nella puntata \"Decollo nella tempesta\" della dodicesima stagione del documentario Indagini ad alta quota trasmesso da National Geographic Channel."}
{"id": "3346220", "revid": "767487", "url": "https://it.wikipedia.org/wiki?curid=3346220", "title": "Jacinto Quincoces", "text": "Carriera.\nQuincoces fu uno dei migliori difensori della sua epoca. Esord\u00ec nel Deportivo Alav\u00e9s, con cui ottenne una promozione nella Liga e vi gioc\u00f2 per una stagione totalizzando 18 presenze prima di passare al Real Madrid, con il quale vinse due campionati (1931 e 1932) ed una Coppa del Re (1933).\nIn seguito intraprese la carriera da allenatore, che lo port\u00f2 a sedere per due partite sulla panchina della nazionale spagnola e a vincere una Coppa del Re con il Real Madrid (1946). Successivamente fu presidente della Federazione della Palla valenciana."}
{"id": "3346226", "revid": "119226400", "url": "https://it.wikipedia.org/wiki?curid=3346226", "title": "Composizioni di Luigi Boccherini", "text": "Lista delle composizioni di Luigi Boccherini (1743-1805), ordinate per numero di catalogo secondo il Catalogo G\u00e9rard. Questo fu compilato dal musicologo francese Yves G\u00e9rard (da cui l'iniziale G che caratterizza i lavori raccolti) e pubblicato a Londra nel 1969. La raccolta delle opere di Boccherini presenta difficili problemi di attribuzione e di cronologia, perch\u00e9 molti dei suoi manoscritti andarono dispersi, tuttavia di Boccherini rimasero molti brani, divenuti molto famosi, come il Quintetto op.11 n.5 G.275, col celebre \"Minuetto\", i Quintetti per chitarra e quartetto d'archi n.4 in re maggiore G.448 \"Fandango\" e n.9 in do maggiore G.453 \"La musica notturna delle strade di Madrid\". Pregevolissimi e ricchi di affascinanti idee musicali sono anche i 6 Quintetti op.18 che vanno, come numero di catalogo, dal G.283 al G.288.\nOltre ai 137 quintetti per archi, ai 97 quartetti e a numerose altre composizioni da camera, scrisse le 6 sinfonie op.12 (tra cui la celebre n.4, nota come \"La casa del Diavolo\"), lo Stabat Mater e la Messa Solenne.\nIn aggiunta vi sono anche i quattro concerti per violoncello G.477, G.478, G.479, G.480, dei quali i primi tre furono scritti tra il 1768-69 e pubblicati insieme, mentre l'ultimo fu pubblicato postumo, fondamentali nella storia del repertorio violoncellistico.\nI quintetti d'archi (due violini, viola e due violoncelli) sono stati riproposti dal Quintetto Boccherini nella seconda met\u00e0 del XX secolo, quando due dei suoi membri fondatori trovarono a Parigi una copia della prima edizione completa dei 141 quintetti e cominciarono ad eseguirli ed inciderli in giro per il mondo.\nCollegamenti esterni.\n "}
{"id": "3346229", "revid": "228587", "url": "https://it.wikipedia.org/wiki?curid=3346229", "title": "Linea 1 (metropolitana di Seul)", "text": "La linea 1 della metropolitana di Seul \u00e8 un asse di collegamento ferroviario fra il centro di Seul, Corea del Sud, la stazione di Soyosan a nord-est, Incheon a sud-ovest e Asan via Suwon a sud. Questa linea copre gran parte dell'area metropolitana di Seul. Il colore che identifica la linea \u00e8 il blu scuro.\nStoria.\nLa linea fu aperta nel 1974 fra le stazioni di Seul e Cheongnyangni, ed \u00e8 operata nella porzione sotterranea da Seoul Metro. Nel 2000 furono integrate nella linea le linee adiacenti gestite dal Korail, creando cos\u00ec la Linea 1. Il servizio suburbano \u00e8 stato recentemente esteso fino a Sinchang nel dicembre 2008.\nNel giugno 2006 sono state aperte le stazioni di Jinwi e Jije sulla linea Gyeongbu, e nel gennaio 2010 \u00e8 stata la volta di Dangjeong fra le stazioni di Gunpo e Uiwang. Inoltre, parte della linea Gyeongwon fra Dongducheon e Uijeongbu \u00e8 stata integrata nella linea 1 nel dicembre 2006.\nCaratteristiche e percorso.\nFra le stazioni di Soyosan, Dongducheon, Uijeongbu, Cheongnyangni, Seul, Yongsan, e Guro circolano treni rapidi che fermano solo nelle maggiori stazioni. A Guro la linea si sbina in due percorsi, uno verso Incheon a ovest, e un altro verso Byeongjeom e Cheonan a sud. Fra Yongsan e Seul e Dongincheon e Cheonan operano anche treni espressi.\nI treni percorrono le linee Gyeongbu (Seul-Cheonan), Gyeongin (Guro-Incheon), Janghang (Cheonan-Sinchang) e Gyeongwon (Hoegi-Soyosan).\nTreni del Servizio Rapido.\nCon Korail viaggiano i \"Treni Espressi\" (\uae09\ud589\uc804\ucca0) per favorire i pendolari provenienti dai capilinea lontani della linea 1.\nNella descrizione \u00e8 indicata l'abbreviazione utilizzata nella tabella.\nEspresso Gyeongwon (\uacbd\uc6d0\uae09\ud589 \"Gyeongwon geuphaeng\", Egw)\nEspresso Gyeongin (\uacbd\uc778\uae09\ud589 \"Gyeongin geuphaeng\", Egi)\nEspresso Gyeongbu (\uacbd\ubd80\uae09\ud589 \"Gyeongbu geuphaeng\", Egb)\nStazioni.\nLa linea 1 propriamente detta \u00e8 in realt\u00e0 la tratta compresa fra le stazioni di Cheongnyangni e la stazione di Seul, che corre in sotterraneo nel centro della citt\u00e0. In questa tratta le corse sono gestite da Seoul Metro, mentre le altre sezioni vengono gestite da Korail.\nSezione sulla Linea Gyeongbu.\n\u203b: Prosecuzione sulla Linea Gyeongin fino a Incheon o Dongincheon."}
{"id": "3346230", "revid": "767487", "url": "https://it.wikipedia.org/wiki?curid=3346230", "title": "Ry\u016bta Sasaki", "text": ""}
{"id": "3346231", "revid": "287204", "url": "https://it.wikipedia.org/wiki?curid=3346231", "title": "Domenico Trentacoste", "text": "Biografia.\nFiglio di un fabbro, ma di famiglia baronale decaduta. Le prime esperienze sulla tecnica scultorea le acquis\u00ec a Palermo all'et\u00e0 di sette anni nel Laboratorio di Benedetto Delisi e a dodici anni cominci\u00f2 a lavorare nello studio di Domenico Costantino.\nDopo un breve soggiorno a Napoli nel 1878, si trasfer\u00ec a Firenze dove venne a contatto con il realismo della Scapigliatura e quello dei Macchiaioli e qui si innamor\u00f2 dei Quattrocentisti, di Donatello e Michelangelo, in particolare.\nNel 1880 fu ancora a Palermo dove, per l'arco di trionfo apprestato per la visita del re Umberto I, plasm\u00f2 in gesso una grande Minerva seduta; coi soldi guadagnati, si rec\u00f2 a Parigi, e strinse amicizia con lo scultore Antonio Giovanni Lanzirotti; l'anno successivo espose al Salon des Refus\u00e9s (\"Salon dei Rifiutati\"), istituito da Napoleone III nel 1863 per esporre le opere realizzate nell'ambito della nuova corrente dell'impressionismo) una testa di vecchio.\nFu chiamato a Londra dal pittore Edwin Long, espose \"Cecilia\" alla Academy, dove ottenne un vivo successo di pubblico. A Parigi esegu\u00ec anche una serie di sculture a soggetto idillico o mitologico e a destinazione decorativa. Tra il 1887 e il 1889 plasm\u00f2 due busti di donna, \"Pia dei Tolomei\" e \"Cecilia\", che lo consacrarono scultore di forme leggiadre, di attitudine classica, allo stesso tempo capace di rivelare l'espressione psicologica.\nNel 1895, rientr\u00f2 in Italia da Parigi dopo un soggiorno di quindici anni, espose alla Prima Biennale di Venezia \"La diseredata\", \"La derelitta\" (in marmo) e la \"Testa di Ofelia\", gi\u00e0 esposta nel 1893 a Parigi e nel 1894 a Vienna.\nL'anno successivo partecip\u00f2 all'Esposizione Internazionale di Firenze, ancora con \"Ofelia\"; partecip\u00f2 all'Esposizione di Torino col marmo \"Alla fonte\"; nel 1897, alla III Esposizione Triennale di Brera, mostr\u00f2 un gesso per monumento e ripropose \"Ofelia\". Due anni pi\u00f9 tardi, alla III Biennale di Venezia espose due marmi, \"La figlia di Niobe\" e \"Ritratto\"; nel 1901 fu membro della giuria della Biennale veneziana, dove figur\u00f2 con \"Ritratto\", \"Testa di vecchio\", \"Il ciccaiuolo\", \"Bustino di bimba\", \"L'aurora infranta\".\nNel 1903, alla stessa rassegna invi\u00f2 i bronzi \"Caino\", \"Seminatore\", \"Pompeo Molmenti\" e la targhetta in gesso dedicata all'attrice Emma Gramatica.\nPer lunghi anni fu insegnante all'Accademia di belle arti di Firenze. Nel 1904 ader\u00ec all'Associazione Arte Toscana. Dal 1908 \u00e8 membro della Commissione comunale di belle arti di Firenze.\nNel 1909 espose alla \"Societ\u00e0 Leonardo da Vinci\" di Firenze. Nel 1910, partecip\u00f2 alla Biennale di Venezia con i marmi \"Sorriso infantile\", \"Madre con bambino\" e \"Nudo di donna\" e il bronzo \"Testa\". Nel 1911 esegu\u00ec \"Per grazia di Dio\", \"Per volont\u00e0 della Nazione\". Sempre nel 1911 realizz\u00f2 il disegno della moneta da 2 Lire celebrativa del Cinquantenario dell'Unit\u00e0 d'Italia.\nL'anno successivo con il \"Cristo morto\" fu nuovamente alla Biennale di Venezia, dove apparir\u00e0, per l'ultima volta, nel 1922 col bronzo \"Il Vescovo Geremia Bonomelli\". A marzo del 1920 tenne una mostra personale alla Galleria Pesaro di Milano; due anni pi\u00f9 tardi, partecip\u00f2 alla Fiorentina Primaverile e nel 1925 partecip\u00f2 alla II Biennale di Monza. Un anno prima della scomparsa fu nominato Accademico d'Italia.\nFra tutte le citt\u00e0 d'arte visitate, quella di Firenze fu la preferita dallo scultore, dove si stabil\u00ec definitivamente e dove realizz\u00f2 la maggior parte delle sue opere e dove insegn\u00f2 alla Accademia di Belle Arti diventando il maestro di numerosi scultori fra i quali ricordiamo Torello Santini, Bruno Catarzi, Mario Moschi, Marino Marini, Giuseppe De Angelis."}
{"id": "3346241", "revid": "767487", "url": "https://it.wikipedia.org/wiki?curid=3346241", "title": "Defender (Gabriella Cilmi)", "text": "Defender \u00e8 un singolo della cantante pop australiana Gabriella Cilmi, pubblicato il 26 agosto 2010 dall'etichetta discografica Island.\nIl brano \u00e8 stato scritto da Jason Pebworth, George Astasio, Jon Shave e Gabriella Cilmi e prodotto da The Invisible Man ed \u00e8 il terzo ed ultimo singolo estratto dal secondo album dell'artista, \"Ten\".\n\u00c8 stato pubblicato sia in versione classica sia in versione doppia a-side, con il brano \"Magic Carpet Ride\", gi\u00e0 uscito come b-side del singolo \"On a Mission\" e come bonus track della versione riservata ad iTunes del disco."}
{"id": "3346247", "revid": "767487", "url": "https://it.wikipedia.org/wiki?curid=3346247", "title": "Dabangg", "text": "Dabangg (\"\u0926\u092c\u0902\u0917\") \u00e8 un film del 2010 diretto da Abhinav Kashyap.\nLa pellicola, il cui titolo in italiano si traduce \"Senza paura\", \u00e8 stata prodotta da Arbaaz Khan. Protagonisti del film sono il fratello maggiore di Arbaaz, Salman Khan e Sonakshi Sinha. Il film segna il debutto di Sonakshi come attrice, Arbaaz come produttore e di Abhinav Kashyap, fratello di Anurag Kashyap, come regista. Nel film recitano in ruoli minori anche Arbaaz Khan, Om Puri, Dimple Kapadia, Vinod Khanna, Anupam Kher, Mahesh Manjrekar e Mahie Gill, mentre Sonu Sood interpreta il ruolo dell'antagonista principale. Malaika Arora compare in un numero musicale. Il trailer del film \u00e8 stato pubblicato il 23 luglio 2010. \"Dabangg\" \u00e8 stato distribuito il 10 settembre 2010 in circa 1800 cinema in India.\nIl film ha battuto diversi record al box office nella sua prima settimana di proiezione, diventando il film di Bollywood ad aver incassato di pi\u00f9 nel suo primo giorno, oltre che quello che ha incassato di pi\u00f9 nel primo fine settimana, infrangendo il record precedentemente detenuto da \"3 Idiots\". Inoltre \u00e8 il film ad aver incassato di pi\u00f9 in India nel 2010 oltre che il secondo film ad aver incassato di pi\u00f9 nella storia del cinema indiano.\nIl film ha vinto il Filmfare Award per il miglior film 2011. \u00c8 stato trasmesso in Italia per la prima volta su Rai 4 il 16 luglio 2012.\nHa avuto due seguiti \"Dabangg 2\" e \"Dabangg 3\".\nTrama.\nA Laalgunj, un piccolo villaggio dell'Uttar Pradesh, Chulbul Pandey, soprannominato \"Robin Hood\" Pandey, un poliziotto forte e coraggioso, mantiene l'ordine utilizzando metodi poco ortodossi, oltre che spesso illegali. Chheda Singh, boss della mafia locale, che uccide chiunque si metta sulla sua strada, inasprisce la rivalit\u00e0 tra Chulbul e il suo fratellastro, Makhanchan Pandey per poter approfittare della situazione e togliersi di torno il poliziotto. Tuttavia Chulbul avr\u00e0 a che fare anche con la giovane e bellissima Rajjo che costringer\u00e0 il poliziotto a riconsiderare il suo atteggiamento, e che far\u00e0 innamorare Chulbul di s\u00e9.\nColonna sonora.\nLa colonna sonora di \"Dabangg\" \u00e8 stata composta da Sajid Wajid che firma la sua dodicesima collaborazione con l'attore Salman Khan. I brani \"Munni Badnaam\" e \"Do Nain Tere Mast Mast\" sono quelli che hanno incontrato maggior successo in patria."}
{"id": "3346252", "revid": "120849646", "url": "https://it.wikipedia.org/wiki?curid=3346252", "title": "Armistizio di Cherasco", "text": "L'Armistizio di Cherasco fu un armistizio sottoscritto il 28 aprile 1796 che mise fine alle ostilit\u00e0 tra la Repubblica Francese e il Regno di Sardegna. L'armistizio fu sancito il 15 maggio 1796 con il Trattato di Parigi.\nPremesse.\nDurante la Prima Campagna d'Italia, l'esercito francese guidato dal generale d'armata Napoleone Bonaparte sconfisse gli eserciti coalizzati dell'Austria e del Regno di Sardegna guidati dal generale Beaulieu. I piani d'invasione prevedevano uno sfondamento al centro dello schieramento della coalizione, che si snodava su un fronte di 100\u00a0km tra Savona e Torino. Ai primi di aprile, Napoleone, per dividere i due eserciti nemici, con abile mossa, indusse il generale austriaco a spostare il grosso delle truppe sul lato sinistro. Messo in fuga Beaulieu che ripar\u00f2 nel Milanese, concentr\u00f2 le sue forze per sconfiggere l'esercito piemontese. Dopo la Battaglia di Mondov\u00ec, 20 aprile, la strada per Torino era aperta e ci\u00f2 spinse Vittorio Amedeo III di Savoia ad avviare trattative di resa.\nTermini dell'armistizio.\nIl 28 aprile 1796 veniva firmato tra la Repubblica Francese e il Regno Sardo l'Armistizio di Cherasco, nell'omonima cittadina piemontese alle seguenti condizioni:\nI termini dell'armistizio diedero luogo al Trattato di Parigi, stipulato il 15 maggio dello stesso anno."}
{"id": "3346256", "revid": "3115", "url": "https://it.wikipedia.org/wiki?curid=3346256", "title": "Garzoni", "text": "I Garzoni furono una famiglia patrizia veneziana, annoverata fra le cosiddette \"Casade Novissime\".\nStoria.\nCompresi nella nobilt\u00e0 rurale, i Garzoni erano originari della Valdinievole da cui si trasferirono a Lucca in tempi antichi. Con l'imporsi dei guelfi neri sulla scena politica locale, abbandonarono la Toscana per stabilirsi a Bologna.\nIl primo a raggiungere Venezia da Bologna fu un \"Zuane di Garzoni\" nel 1289. Quest'ultimo si distinse mantenendo ventiquattro soldati al servizio della Repubblica durante la guerra di Ferrara.\nI suoi figli, Garzone e Bandino (o Baldovino, Ubaldino), ottennero la cittadinanza veneziana (1335). Lo stesso Bandino, avendo sostenuto la Serenissima nel corso della guerra di Chioggia, partecip\u00f2 al sorteggio per entrare nel Maggior Consiglio (1381) ma, essendo morto il giorno prima dell'estrazione, furono creati patrizi i figli Giovanni e Nicol\u00f2.\nFamiglia di tradizioni mercantili, nel Quattrocento si arricch\u00ec notevolmente gestendo l'omonimo banco, fondato nel 1430 da Andrea di Francesco e fallito nel 1499.\nTra i membri illustri si ricorda Girolamo che, dopo aver fatto carriera politica nello Stato da Mar, partecip\u00f2 all'assedio di Negroponte e, continuando a combattere anche in seguito a una fucilata, mor\u00ec sotto i colpi delle sciabole turche (1688).\nLuoghi e architetture.\nI Garzoni erano in origine domiciliati in campo San Polo e solo verso la fine del Seicento si trasferirono in un palazzo affacciato sul Canal Grande, presso San Samuele. La famiglia ha lasciato tracce anche nella toponomastica dei dintorni (\"calle del Traghetto o Garzoni\", \"rio Garzoni\", \"traghetto Garzoni\").\nNumerose pure le propriet\u00e0 di terraferma:"}
{"id": "3346257", "revid": "122279620", "url": "https://it.wikipedia.org/wiki?curid=3346257", "title": "Settimana Santa di San Severo", "text": "La settimana santa di San Severo occupa un posto assai rilevante fra le tradizioni della piet\u00e0 popolare della citt\u00e0. Protagoniste delle celebrazioni della Passione, nonch\u00e9 principali attrici delle due commoventi processioni che si snodano il venerd\u00ec Santo, sono l'Arciconfraternita dell'Orazione e Morte di Nostro Signore Ges\u00f9 Cristo della chiesa della Piet\u00e0, l'Arciconfraternita del SS. Rosario, che serve la chiesa della SS. Trinit\u00e0, l'Arciconfraternita di Maria SS. del Soccorso, custode del Santuario della Madonna Nera, e la Confraternita del SS. Sacramento, che ha sede presso la chiesa di Santa Lucia. Il culto dell'Addolorata, inoltre, risulta tra i pi\u00f9 praticati della citt\u00e0. \nLe origini.\nIl miracolo della Piet\u00e0.\nI pellegrini che durante il Basso Medioevo si recavano al Sacro Speco di san Michele Arcangelo sul Gargano, facevano sosta a San Severo presso gli xenodochi della citt\u00e0. In seguito al terremoto del 1542 l'ospedale della Piet\u00e0, sito nell'antica piazza del mercato, fu abbandonato in quanto inagibile, divenendo poi luogo di intrattenimento e ritrovo per i pellegrini che giocavano d'azzardo. Uno di questi, nel 1557, perso al gioco tutto quello che aveva, sfog\u00f2 la sua rabbia scagliando un coltello contro la figura della Vergine della Piet\u00e0 affrescata nell'ospedale: dalla gota della Madonna sarebbe fuoriuscito del sangue e i sacrileghi fuggirono spaventati. Solo vent'anni dopo un testimone decise di raccontare ai magistrati l'accaduto. Rinvenuto l'affresco, ormai quasi completamente nascosto dalle macerie, dalla figura sarebbe sgorgato ancora sangue e per il fatto prodigioso si decise di erigere una chiesetta intitolata alla Madonna della Piet\u00e0. Anni dopo, il vescovo Malaspina volle personalmente verificare se il prodigio fosse frutto di invenzione o reale miracolo e, nel tentativo di cancellare con acqua e aceto il grumo di sangue formatosi sulla gota della Vergine, l'affresco avrebbe sanguinato ancora una volta. Nel 1682 iniziarono i lavori di ampliamento della chiesetta, poi interrotti per mancanza di fondi dopo i danni di un altro sisma, quello del 1688. I lavori ripresero solo nel 1707, quando la chiesa fu affidata alla nobile Congregazione dei Morti (oggi Arciconfraternita dell'Orazione e Morte), i cui ricchi confratelli, membri del notabilato cittadino, finanziarono l'impresa. Tra i loro compiti era quello di solennizzare annualmente non solo la festa di san Giuseppe, patrono del sodalizio, ma anche quella della titolare della chiesa, che ricorreva la quarta domenica di maggio.\nIl culto dell'Addolorata.\nNel 1727 nacque la congregazione dell'Addolorata, affiliata alla congregazione dei Morti, allo scopo di solennizzare il culto della Vergine dei Sette Dolori, con processione nella terza domenica di ogni mese, specialmente in settembre, per le strade della parrocchia di San Severino. Fu per l'occasione commissionata la statua dell'Addolorata all'artista sanseverese Sebastiano Marrocco, tra gli allievi pi\u00f9 valenti del celebre scultore napoletano Giacomo Colombo. L'effigie, una sorta di trasposizione plastica della Vergine raffigurata nell'affresco miracoloso, appare stremata, con le braccia abbandonate in una rassegnazione che \u00e8 un sospirato nuovo 'fiat' alla volont\u00e0 divina. Nel realizzare il viso della Vergine l'artista evit\u00f2 una figurazione esasperata del dolore, conferendo alla sacra immagine un senso di totale abbandono agli eventi e di straziante dolore interiore, senza enfasi nella gestualit\u00e0 e nell'espressione. Col petto trafitto da un pugnale d'argento, la Vergine tiene delicatamente nella mano destra un fazzoletto, nella sinistra uno scapolare, e sul suo pallido volto brillano, a mo' di lacrime, tre diamanti.\nla sera del venerdi santo tutti i fedeli vanno a dare le condoglianze alla Madre del Cristo\nL'Incontro.\nVenuta meno alla met\u00e0 del Settecento l'usanza processionale settembrina, dal 1837 la congregazione dei Morti prese ad utilizzare la statua dell'Addolorata per la tradizionale 'peregrinatio' ai \"sepolcri\" (gli altari delle reposizione del Sacramento) all'alba del venerd\u00ec Santo. Anche l'arciconfraternita del SS. Rosario intraprese la consuetudine di visitare i sepolcri, portando con s\u00e9 la commovente statua del Cristo flagellato alla colonna (scolpita nel 1790 dall'artista Gregorio Palmieri). Il caso volle che, all'alba del venerd\u00ec Santo del 1838, le due arciconfraternite si incontrassero con le rispettive statue nel largo esistente dinanzi al convento dei cappuccini: la commozione dei presenti fu tanta che dall'anno seguente le congreghe si misero d'accordo per meglio organizzare l'Incontro. In seguito l'evento fu enfatizzato con l'aggiunta della caratteristica corsa dei simulacri. L'arciconfraternita del Soccorso, a partire dal 1846, si un\u00ec alle arciconfraternite dei Morti e del Rosario nella processione del venerd\u00ec Santo introducendo la pesante croce del Cireneo, portata a spalla da penitenti espianti, macchiatisi di delitti pi\u00f9 o meno gravi, e utilizzata per dividere le statue del Cristo e della Vergine durante l'Incontro. Dal 1838 ad oggi l'usanza non \u00e8 mai venuta meno ed \u00e8 tuttora caratterizzata da grande partecipazione popolare. Nel 1885 l'Incontro fu spostato per ragioni di spazio dal largo cappuccini al largo del Rosario, dove oggi \u00e8 ubicato l'edificio delle Poste centrali. Il maggior spazio non fu ritenuto sufficiente, e negli anni seguenti \u2013 e quasi per tutto il primo Novecento\u00a0\u2013 l'Incontro fu riproposto pi\u00f9 volte nel corso del tragitto processionale (piazza Carmine, piazza Vittorio Emanuele ecc.). Nel 1928 Mons. Oronzo Durante, vescovo di San Severo dal 1922 al 1941, fece sostituire la statua del Cristo legato alla colonna con una nuova statua in cartapesta leccese raffigurante Cristo che porta la croce: riteneva, infatti, che fosse illogico che il Cristo immobilizzato per la fustigazione corresse incontro alla Madre Addolorata. Successivamente i sanseveresi rivollero la toccante bellezza e l'espressivit\u00e0 del Cristo alla colonna, e l'antica statua torn\u00f2 regolarmente in processione. Nel 1965 si rispolver\u00f2 l'usanza di un secondo Incontro in piazza della Repubblica, subito prima del rientro del Cristo alla colonna, poi nuovamente abolita negli anni novanta.\nI riti ai giorni nostri.\nGioved\u00ec Santo.\nI Sepolcri, o altari della reposizione, costituiscono una rappresentazione simbolica dell'istituzione dell'Eucaristia avvenuta durante l'Ultima Cena e sono appunto allestiti in occasione della Messa in Coena Domini. L'altare predisposto ad accogliere il Sacramento viene riccamente addobbato, con simboli eucaristici, piante e fiori preparati dai fedeli. Per tradizione si visitano sette sepolcri in memoria dei sette dolori della Vergine (o comunque in numero dispari, secondo la credenza popolare). Vengono inoltre accomodate sulle rispettive pedane processionali ed esposte alla pubblica venerazione le statue dell'Addolorata nella chiesa della Piet\u00e0, del Cristo flagellato alla colonna nella chiesa dei Celestini, dell'Addolorata e del Cristo morto nella chiesa di Santa Lucia. Nel Santuario della Madonna del Soccorso \u00e8 esposta la croce del Cireneo.\nVenerd\u00ec Santo.\nAll'alba del venerd\u00ec Santo partono dalla chiesa dei Celestini la processione del Cristo flagellato portato a spalla dai confratelli del Rosario e dalla chiesa della Piet\u00e0 quella dell'Arciconfraternita dei Morti con il simulacro dell'Addolorata; ciascuna percorre un proprio itinerario prima di congiungersi in piazza Castello. L'Arciconfraternita del Soccorso, dal Santuario, muove processionalmente con la croce del Cireneo verso la piazza, dove sosta abitualmente in attesa dell'arrivo dei due sacri cortei. Alle 6:30 circa avviene il commovente Incontro tra i simulacri della Vergine Addolorata e del Figlio flagellato, che, dopo una corsa straziante l'una verso l'altro, proprio al momento del ricongiungimento sono separati dalla pesante croce del Cireneo. Il coro dei bambini, accompagnato dalla banda musicale, intona le note della tradizionale canzoncina dell'Addolorata (\u201cA questo fiero tronco\u201d); viene poi il momento dell'esortazione omiletica del Vescovo. Al termine della cerimonia i tre cortei si uniscono in un'unica processione (nell'ordine: Arciconfraternita del Rosario, del Soccorso, dell'Orazione e Morte) e percorrono l'intero \u201cGiro esterno\u201d per poi far ritorno nelle rispettive chiese intorno alle ore dieci. La sera del venerd\u00ec Santo invece, la confraternita del Sacramento muove processionalmente dalla chiesa di Santa Lucia con le statue del Cristo Morto, racchiuso in un'elegante urna dorata neobarocca, e della Vergine Addolorata, percorrendo pressoch\u00e9 lo stesso itinerario della processione mattutina. Le prime testimonianze di questa usanza risalgono al 1892, anno in cui risultano registrate le spese della costruzione dell'urna, del restauro del Cristo morto e di un abito pi\u00f9 ricco per il simulacro dell'Addolorata. Alle ore 18:00 nella chiesa della Piet\u00e0 si svolge la solenne Via Crucis e, a seguire, l'ora della Desolata: la statua della Vergine, spogliata dei ricchi abiti del mattino, indossa un vestito nero pi\u00f9 semplice in segno di lutto e riceve le condoglianze dei fedeli con il tradizionale rito del bacio (il \u201cBesamanos\u201d, di origine spagnola). Negli ultimi anni l'Arciconfraternita dell'Orazione e Morte ha reintrodotto il tradizionale e antico Ufficio delle Tenebre: la cerimonia rituale, in cui si rievocano tutti i momenti salienti della Passione, termina con un caratteristico frastuono (prodotto da particolari strumenti o dal semplice battere delle mani sui banchi), teatrale rievocazione del terremoto che squarci\u00f2 la terra subito dopo la morte di Cristo. Al termine della processione serale, invece, in Santa Lucia viene allestita la sacra deposizione: il Cristo morto \u00e8 deposto sulla mensa dell'altare maggiore, adibito a sepolcro per l'occasione, con alle spalle il simulacro della Vergine in dolorosa contemplazione.\nTradizioni cessate.\nAnticamente la visita ai sepolcri si svolgeva a partire dall'alba del venerd\u00ec Santo: oltre ai numerosi fedeli, anche diverse confraternite vi si recavano processionalmente in pellegrinaggio. Alla processione mattutina del venerd\u00ec Santo prendevano parte anche i membri della Confraternita delle Grazie, i quali si associavano alla Congregazione dei Morti. La Pasqua, prima della riforma di Pio XII, si celebrava il Sabato Santo, e non la domenica: un festoso suono di campane alle 11:00 del mattino annunciava che Cristo era risorto e in quel momento la gente manifestava la sua gioia producendo un gran fracasso con pentole, scuotendo vari oggetti e battendo scope sotto letti e armadi per scacciare le presenze demoniache. Un'antichissima credenza popolare voleva infatti che il gran rumore allontanasse gli spiriti maligni e lo stesso utilizzo delle batterie pirotecniche durante le celebrazioni religiose ne \u00e8 una chiara testimonianza. Si allestivano, inoltre, dei veri e propri carri trionfali portati in giro per il paese dai pi\u00f9 giovani, su cui venivano issate bandiere e collocate immagini sacre. Fino a pochi anni fa vi era la consuetudine di vestire le bambine e le donne da \u201cAddolorate\u201d (come la statua dell'Addolorata della Piet\u00e0) e i bambini da piccoli \u201cGes\u00f9\u201d (a imitazione della statua del Cristo che porta la croce), a devozione o in seguito a voto pronunciato alla presenza di un sacerdote: oggi l'usanza di \u201cvestire\u201d i bambini risulta totalmente cessata, mentre \u00e8 ancora praticata quella delle \u201caddoloratine\u201d, bench\u00e9 in misura assai ridotta."}
{"id": "3346270", "revid": "115949583", "url": "https://it.wikipedia.org/wiki?curid=3346270", "title": "Pietro Perna", "text": "Biografia.\nPietro Perna Calcei, appartenente all'ordine dei Domenicani, si convert\u00ec al protestantesimo come discepolo del riformatore Pietro Martire Vermigli, rifugiandosi in Svizzera nel 1542 con l'aiuto di Pietro Carnesecchi; giunto a Basilea nel 1544, fond\u00f2 una tipografia nel 1558. Come \"agente librario\" costru\u00ec una rete che favor\u00ec la pubblicazione dei libri di protestanti italiani come Vermigli, Pier Paolo Vergerio, Jacopo Aconcio, Bernardino Ochino, Lelio Sozzini, Sebastian Castellio, Celio Secondo Curione, ecc. Pubblic\u00f2 l'editio princeps del testo greco delle Enneadi di Plotino e stamp\u00f2 importanti edizioni di autori come Niccol\u00f2 Machiavelli, Jean Bodin, Francesco Guicciardini, Lodovico Castelvetro, Enea Silvio Piccolomini, Francesco Petrarca. \nNel 1560 pubblic\u00f2 la prima edizione latina del \"Principe\" di Machiavelli, nella traduzione dell'esule protestante Silvestro Tegli e nel 1567-1568, la traduzione latina della \"Storia d\u2019Italia\" di Francesco Guicciardini, curata da Celio Secondo Curione.\nPubblic\u00f2 inoltre le opere di Paracelso e di molti paracelsiani, ma anche del principale critico di Paracelso, Thomas Erastus. Mor\u00ec di peste e fu sepolto a Basilea nella chiesa di San Pietro."}
{"id": "3346273", "revid": "767487", "url": "https://it.wikipedia.org/wiki?curid=3346273", "title": "Stadio Sultan Bilimchanov", "text": "Lo stadio Sultan Bilimchanov (\u0421\u0442\u0430\u0434\u0438\u043e\u043d \u0438\u043c\u0435\u043d\u0438 \u0421\u0443\u043b\u0442\u0430\u043d\u0430 \u0411\u0438\u043b\u0438\u043c\u0445\u0430\u043d\u043e\u0432\u0430) \u00e8 stato il principale stadio di Groznyj, capitale della Cecenia, in Russia. Ha una capienza di 10.120 spettatori. Ha ospitato le gare interne della squadra di calcio pi\u00f9 famosa della Cecenia, il . Con l'inizio della Prem'er-Liga 2008 la Federcalcio russa acconsent\u00ec alla richiesta del Terek di poter giocarvi le sue partite interne. Dallo scoppio delle guerre cecene infatti, la squadra disputava i suoi incontri casalinghi nello stadio di Pjatigorsk, nel Territorio di Stavropol'. Dall'11 maggio 2011 \u00e8 caduto in disuso, sostituito dal nuovo Terek Stadium che ha una capienza di circa 30.000 posti."}
{"id": "3346289", "revid": "599013", "url": "https://it.wikipedia.org/wiki?curid=3346289", "title": "Park Dong-hyuk", "text": ""}
{"id": "3346290", "revid": "1005847", "url": "https://it.wikipedia.org/wiki?curid=3346290", "title": "Neo-Wafd", "text": "Il Neo-Wafd, o Partito del Nuovo Wafd (, \u00e8 un partito politico egiziano d'impronta nazionalistica e liberale.\nEsso costituisce la riproposizione del vecchio e glorioso partito del Wafd, nato in Egitto subito dopo il termine della Prima guerra mondiale, che era stato costretto a interrompere la propria attivit\u00e0 politica in seguito al colpo di Stato militare del 1952, condotto a termine da Muhammad Naguib e Jam\u0101l \u02bfAbd al-N\u0101\u1e63er.\nIl Neo-Wafd \u00e8 stato rifondato nel 1983 ma le difficolt\u00e0 causate dal regime politico egiziano, di fatto monopartitico, ne ha intralciato l'opera di radicamento nell'opinione pubblica egiziana.\n\u00c8 in buona parte per questo motivo che nelle precedenti elezioni parlamentari del 2005, il partito ha guadagnato appena 6 dei 454 seggi parlamentari dell'Assemblea del popolo egiziana.\nNu\u02bfm\u0101n Gum\u02bfa \u00e8 stato il candidato del Neo-Wafd nelle elezioni presidenziali del 2005. In tale occasione ha ottenuto il 2.9% del totale dei voti espressi.\nal-Sayyid al-Badawi \u00e8 il presidente del partito dopo essersi aggiudicato l'elezione interne del Neo-Wafd il 28 maggio 2010, superando l'altro concorrente, Mahmud Abaza, che era il presidente uscente dopo esser succeduto a sua volta a Nu'man Gum'a nel 2006.\nObiettivi.\nIl partito si batte per l'introduzione nel Paese di riforme politiche, economiche e sociali, per la promozione della democrazia, per assicurare le libert\u00e0 fondamentali e i diritti dell'uomo, nel quadro di un'unit\u00e0 effettiva dell'Egitto.\nIl partito chiede anche la fine del trentennale stato di emergenza, per avviare a soluzione i gravosi problemi della disoccupazione e dell'emergenza abitativa, per l'efficienza dei servizi sanitari e lo sviluppo dell'istruzione.\nPiattaforma del partito.\nLa piattaforma del partito chiede l'applicazione dei seguenti punti:\nDisordini del 2006.\nAi primi di dicembre del 2005, il partito apparve entrare in crisi a seguito delle elezioni parlamentari, allorch\u00e9 il suo presidente Nu\u02bfm\u0101n Gum\u02bfa si dimise dalla carica col vice Presidente Munir Fakhri Abd al-Nur a seguito della deludente performance che il partito aveva mostrato nelle elezioni.\n\u02bfAbd al-N\u016br era anche il leader del blocco dell'opposizione nel parlamento uscente prima di perdere il proprio seggio nella prima tornata elettorale. \u02bfAbd al-N\u016br dichiar\u00f2 ai \"media\", prima delle sue dimissioni, che la sola via che il partito avrebbe potuto intraprendere era quella del \"cambio della sua leadership\". Egli prosegu\u00ec affermando che vi era un ampio schieramento favorevole al cambio di leadership all'interno del partito.\nDopo le elezioni presidenziali egiziane del 2005, il Neo-Wafd si spacc\u00f2 a seguito dello scadente risultato registrato da Gum\u02bfa, con una parte che chiedeva che questi lasciasse la sua carica di presidente del partito. Tale richiesta divenne ancor pi\u00f9 impellente dopo che anche il partito ebbe uno scadente esito elettorale per il rinnovo del parlamento egiziano.\nA fine dicembre del 2005, il comitato supremo del partito ebbe un ripensamento circa le dimissioni di Gum\u02bfa, sfiduciando \u02bfAbd al-N\u016br assieme ad altri componenti del Neo-Wafd. Il comitato supremo invoc\u00f2 anche elezioni per i suoi membri ed emend\u00f2 le sue regole interne in proposito, specialmente quelle che concedevano al presidente del partito vasti poteri, nel tentativo di ridurre i poteri politici del presidente, cose tutte che Gum\u02bfa intendeva mantenere."}
{"id": "3346293", "revid": "1494169", "url": "https://it.wikipedia.org/wiki?curid=3346293", "title": "A domani", "text": ""}
{"id": "3346295", "revid": "287204", "url": "https://it.wikipedia.org/wiki?curid=3346295", "title": "Flobafeni", "text": "I flobafeni sono sostanze fenoliche di colore rosso scuro, presenti come coloranti in molti vegetali. Il nome deriva dalla radice greca \u03c6\u03bbo\u03b9\u1f40\u03c2 (\"phloios\") che significa corteccia, e \u03b2\u03b1\u03c6\u03ae (\"baphe\") che vuol dire \"colorante\". Alcuni sono noti come \"Tannino rosso\", poich\u00e9 derivanti dal trattamento del tannino con acidi minerali.\nFlobafeni presenti in Natura.\nQueste sostanze sono diffuse nella corteccia, nel pericarpo, nel glume e nella copertura di molti semi come pigmenti. Si trovano inoltre nei petali di molti fiori, definendone i colori marrone e nero.\nEsistono alcune variet\u00e0 di mais che possiedono questi pigmenti a livello del pericarpo dei semi. I flobafeni sono infatti sintetizzati attraverso la via dei flavonoidi mediante la polimerizzazione dei flavan-4-oli, guidata dalla presenza del gene regolatore \"P1\" (\"pericarp color1\"). Alcune di queste variet\u00e0 sono ancora coltivate a livello locale in alcune zone del Nord Italia, allo scopo di recuperare la biodiversit\u00e0 derivante dalle coltivazioni di origine autoctona. Inoltre si ritiene che i flavonoidi e i flobafeni presenti possano essere importanti da un punto di vista nutrizionale, in quanto il mais \u00e8 facilmente utilizzabile per l'alimentazione umana (si pensi ai tipici piatti a base di polenta del Nord Italia), ed essi svolgono un'azione antiossidante potenzialmente benefica per molte malattie croniche."}
{"id": "3346301", "revid": "729019", "url": "https://it.wikipedia.org/wiki?curid=3346301", "title": "Volo Air Transat 236", "text": "Il volo Air Transat 236 era un volo di linea della Air Transat in servizio dall'Aeroporto di Toronto (Canada) all'Aeroporto di Lisbona (Portogallo). Il 24 agosto 2001 l'aeromobile che effettuava il volo, un Airbus A330, dopo pi\u00f9 di 5 ore dal decollo dal Canada, rimase senza carburante, a causa di una perdita in un motore, a circa 10 500 metri di altitudine sopra l'oceano atlantico; i piloti riuscirono a far planare l'aereo per quasi 20 minuti, portandolo ad effettuare un atterraggio di emergenza presso la Base Aerea di Lajes, nell'isola di Terceira (Azzorre), ad oltre 100\u00a0km di distanza dal punto in cui si spense anche l'ultimo dei due motori. Alla fine del volo risultarono solo 16 passeggeri e 2 assistenti di volo feriti in modo lieve.\nL'aereo.\nIl velivolo coinvolto era un Airbus A330-243 (S/N 271) costruito nel 1999 e motorizzato con due Rolls-Royce Trent 772B-60. Al momento dell'incidente l'aereo aveva volato per ore con cicli; dopo l'incidente venne riparato e rest\u00f2 in servizio. Il peso massimo al decollo \u00e8 di kg.\nIl comandante del velivolo, Robert Pich\u00e9, al momento dell'inconveniente aveva 48 anni e ore di volo mentre il primo ufficiale, Dirk de Jager, aveva 28 anni e ore di volo.\nIl volo.\nIl volo Air Transat 236 TSC236 decoll\u00f2 alle 00:52 \u2014 con 42 minuti di ritardo rispetto alla tabella di marcia \u2014 dall'Aeroporto di Toronto-Pearson, in Ontario, con destinazione Lisbona, in Portogallo. Il velivolo, al momento del decollo, imbarcava 47,9 tonnellate di carburante.\nAlle 05:03, dopo poco pi\u00f9 di 4 ore di volo e una lieve deviazione di rotta, in cabina di pilotaggio si attiv\u00f2 un avviso che segnalava che i valori di pressione, temperatura e quantit\u00e0 dell'olio del motore numero 2 (motore destro) erano inusuali. Il problema venne comunicato tempestivamente via radio al MCC (Maintenance Control Center) della Air Transat, in quanto sui manuali non erano state trovate informazioni utili, e il MCC non seppe dare altra risposta se non quella di monitorare costantemente il livello dell'olio. I dati dell'olio indicavano un'alta pressione e una bassa temperatura contemporaneamente, in netto contrasto con i valori normali.\nAlle 05:33 circa si inser\u00ec un avviso che indicava una distribuzione non bilanciata del combustibile nei serbatoi del velivolo: la discordanza riguardava i serbatoi dell'ala destra e dell'ala sinistra, e per ovviare al problema i piloti attivarono la \"cross feed valve\" (procedura da eseguire solo se \u00e8 accertato che non vi sono perdite di carburante in atto) e spensero la pompa del combustibile dell'ala destra. La \"cross feed valve\" \u00e8 una valvola che collega i serbatoi del lato destro a quelli del lato sinistro, consentendo al carburante di essere trasferito dal serbatoio con pi\u00f9 carburante a quello con meno, in modo da ristabilire il corretto equilibrio. Fu quindi fatto in modo che entrambi i motori prelevassero carburante dall'ala sinistra, per velocizzare il processo di bilanciamento.\nAlle 05:45 il carburante rimasto nei serbatoi risultava inspiegabilmente insufficiente per raggiungere l'aeroporto di destinazione. Nonostante non fosse chiaro se tale indicazione fosse esatta o si trattasse di un incomprensibile errore dei sistemi computerizzati - come anche la presunta anomalia sui valori dell'olio nel motore 2 - l'equipaggio scelse di deviare in favore dell'aeroporto pi\u00f9 vicino, quello della Base Aerea di Lajes (LPLA), nelle Azzorre. Tre minuti dopo i piloti informarono il controllo del traffico aereo oceanico di Santa Maria della scelta; nell'aereo rimanevano ormai 7 tonnellate di combustibile. I piloti richiesero agli assistenti di volo una ispezione visiva dei motori e delle ali, per accertare se fossero presenti tracce di carburante tali da evidenziare una perdita. L'ispezione visiva diede esito negativo: non erano state rilevate perdite visibili.\nAlle 05:54 i piloti, per cercare di ovviare alla presunta perdita di carburante - non ancora individuata - e valutando la possibilit\u00e0 che la perdita si fosse verificata nell'ala destra, spensero la pompa carburante dell'ala sinistra, impostando invece come attiva quella dell'ala destra; in questo modo entrambi i motori venivano alimentati dal serbatoio dell'ala destra, in cui prima era stato spostato molto carburante. L'equipaggio contatt\u00f2 l'MCC riferendo che rimanevano ormai 4,8 tonnellate di combustibile, rispetto alle previste 12 tonnellate, e che si riteneva che la presunta perdita fosse nel serbatoio dell'ala destra.\nAlle 05:59 risultavano 3,2 tonnellate nell'ala sinistra e una sola tonnellata nell'ala destra; l'MCC chiese all'equipaggio se la perdita potesse essere invece nel motore di sinistra, e in relazione a ci\u00f2 l'alimentazione dei motori fu impostata dall'ala sinistra. Quando il carburante rimasto risult\u00f2 essere 1,1 tonnellate, tutte le pompe vennero comunque accese.\nAlle 06:13, mentre il velivolo stava volando al livello di volo 390 a 150 miglia da Lajes il motore di destra esaur\u00ec il carburante e si spense; il controllo del traffico di Santa Maria venne informato al riguardo.\nAlle 06:15 l'equipaggio inform\u00f2 il controllo del traffico che nei serbatoi del velivolo rimanevano solamente 600\u00a0kg di carburante.\nAlle 06:23 venne dichiarato il \"Mayday\".\nAlle 06:26, quando il velivolo si trovava a circa 65 miglia nautiche ad un livello di volo di FL 345, anche il motore sinistro si spense. Con entrambi i motori spenti l'aereo rimase senza la fonte di energia principale, e tramite le batterie venne attivata la RAT per azionare i circuiti idraulici e i dispositivi elettrici essenziali. Venne eseguita e completata la procedura \"ALL ENG FLAME OUT\". In seguito alla perdita dei motori le luci della cabina passeggeri divennero intermittenti, e scesero le mascherine d'ossigeno a causa della perdita di pressurizzazione. L'aereo prosegu\u00ec planando verso la Base Aerea di Lajes.\nAlle 06:31 il velivolo arriv\u00f2 a circa 8 miglia dalla pista 33 della Base Aerea di Lajes a circa piedi con una prua di 270\u00b0. Essendo troppo alto sul sentiero di avvicinamento, il Comandante effettu\u00f2 una virata di 360\u00b0 per perdere quota.\nAlle 06:45 l'Airbus A330 tocc\u00f2 terra pesantemente ad una velocit\u00e0 di 200 nodi (370 km/h) dopo circa 300 metri dall'inizio pista. A causa dell'atterraggio pesante e dell'alta velocit\u00e0 l'aereo rimbalz\u00f2 tornando in volo per qualche istante, effettuando il secondo \"touch-down\" 500 metri dopo il primo; questa volta venne applicata la massima forza frenante, e dopo circa 1500 metri l'A330 riusc\u00ec a fermarsi in assetto pressoch\u00e9 regolare a circa 700 metri dalla fine della pista, dove il Comandante ordin\u00f2 l'evacuazione di emergenza. Il velivolo, a causa del violento atterraggio, riport\u00f2 danni al carrello, alla fusoliera e lo scoppio degli pneumatici di sinistra. Durante le operazioni di evacuazione di emergenza il portellone L3 si apr\u00ec solamente di 20\u201325\u00a0cm e i passeggeri furono costretti ad usare le altre uscite. L'evacuazione si complet\u00f2 in 90 secondi. Un principio di incendio al carrello principale fu immediatamente domato dalla squadra di soccorso dell'Base Aerea di Lajes. La pista dell'aeroporto rimase chiusa per 4 giorni\nEncomio ai piloti.\nIl comandante Robert Pich\u00e9 e il primo ufficiale Dirk de Jager nell'agosto del 2002 furono insigniti del \"Superior Airmanship Award\", il premio conferito annualmente dalla Air Line Pilots Association (ALPA) ai migliori piloti di linea.\nLe indagini.\nLe indagini vennero condotte dal \"Minist\u00e9rio das Obras P\u00fablicas, Transportes e Comunica\u00e7\u00f5es\" portoghese, poich\u00e9 la Base Aerea di Lajes si trova nelle Azzorre, che sono territorio del Portogallo. Dalle indagini risulta che il 15 agosto 2001, durante una ispezione di routine, nel circuito dell'olio del motore destro furono ritrovati frammenti di metallo. Il 17 agosto 2001 i frammenti di metallo vennero nuovamente rilevati. Poich\u00e9 i tecnici non riuscirono a rimuovere i frammenti e nemmeno a stabilirne l'origine, disposero la sostituzione del motore. Il motore venne sostituito con un motore della Rolls-Royce preso in prestito, poich\u00e9 l'Air Transat non disponeva in tempi brevi di un motore di ricambio uguale a quello da sostituire. La sostituzione del motore procedette correttamente fino a quando il personale incaricato del lavoro non si accorse che la pompa idraulica presa dal motore da sostituire non poteva essere installata sul nuovo motore poich\u00e9 andava a forzare il tubo in ingresso alla pompa ad alta pressione del carburante. Il personale della manutenzione install\u00f2 comunque la pompa, e a seguito di diverse ispezioni non venne rilevata alcuna anomalia.\nUn'ispezione, effettuata dopo l'atterraggio a Lajes, ha appurato che la perdita di carburante \u00e8 stata causata dalla rottura del tubo che porta il combustibile alla pompa ad alta pressione. La rottura, lunga 80\u00a0mm e larga 2,5\u00a0mm, era dovuta all'errato montaggio del tubo, che si era fessurato a causa delle vibrazioni causate dal contatto dello stesso contro il tubo del sistema idraulico. Secondo la commissione di inchiesta, le dimensioni della rottura causarono la fuoriuscita di 13 tonnellate di combustibile all'ora.\nI valori discordanti dell'olio sono una conseguenza della perdita di carburante: il carburante che usciva del tubo colava sullo scambiatore termico dell'olio, raffreddandolo. L'olio usato per la lubrificazione, il Mobile Jet Oil II, ha la propriet\u00e0 di aumentare la viscosit\u00e0 al calare della temperatura.\nLo scoppio dei quattro pneumatici durante l'atterraggio \u00e8 stato causato dall'assenza dell'\"anti-skid\" (il sistema ABS) poich\u00e9, essendo entrambi i motori spenti, la frenata era stata possibile con il solo accumulatore di emergenza, il cui utilizzo esclude tale funzionalit\u00e0.\nLa commissione di inchiesta non pot\u00e9 usufruire dei dati registrati dal CVR (Cockpit Voice Recorder) e dal FDR (Flight Data Recorder), cio\u00e8 le scatole nere, dopo lo spegnimento dei motori, perch\u00e9 non \u00e8 previsto che i due dispositivi vengano alimentati dalla RAT in caso di emergenza al sistema elettrico, quindi non vi furono proprio dati di cui poter usufruire. La mancanza di dati copre un arco temporale di circa 19 minuti.\nLe cause dell'inconveniente accertate sono state quindi:\nIn seguito all'inconveniente la Airbus modific\u00f2 sia le procedure che i sistemi di volo. Nella nuova prassi, il computer di bordo compara automaticamente il livello di carburante in tempo reale con quello previsto dal piano di volo. In merito venne emessa anche una direttiva da parte della FAA\nImpianto Combustibile.\nLa commissione di inchiesta ha analizzato a lungo l'impianto combustibile dell'Airbus A330 per cercare di capire perch\u00e9 l'equipaggio non si sia accorto della perdita di carburante in base alle informazioni fornite dei sistemi di bordo.\nL'Airbus A330 dispone di quattro serbatoi di carburante: uno centrale (\"Central Tank\"), uno nella parte posteriore a ridosso del timone (\"Trim Tank\") e 2 alari (uno per ogni semi-ala), ciascuno dei quali suddiviso in 2 sezioni, la \"Inner Tank\", pi\u00f9 vicina al corpo dell'aereo, e la \"Outer Tank\", posizionata verso l'estremit\u00e0 dell'ala). Ogni \"Inner Tank\" alimenta il rispettivo motore mediante pompe. Due valvole di alimentazione incrociata permettono il trasferimento del carburante dagli \"Outer Tank\" agli \"Inner Tank\": se la quantit\u00e0 di combustibile di una delle due \"Inner Tank\" \u00e8 al di sotto dei kg viene prelevato combustibile dal corrispondente Outer Tank fino a quando non viene ripristinata la giusta quantit\u00e0 di combustibile.\nQuando \u00e8 in corso un trasferimento di carburante in questa direzione, sul computer di bordo compare il messaggio \"\"OUTR TK XFR\".\nOgni motore dispone inoltre di un circuito a bassa pressione dove \u00e8 installata una valvola per interrompere il flusso di combustibile dal serbatoio al motore.\nIl \"Trim Tank\" \u00e8 controllato dai sistemi automatici di bordo, che controllano il centro di gravit\u00e0, e serve da zavorra: il computer immette o rimuove carburante dal \"Trim Tank\" per mantenere costante e regolare il centro di gravit\u00e0 del velivolo in base a molti fattori, tra cui il livello di volo, la distanza dalla destinazione e il peso totale dell'aeromobile. Quando \u00e8 in corso un trasferimento di carburante da o verso il \"Trim Tank\", i piloti sono avvisati dal messaggio \"TRIM TANK XFR\"\".\nL'equipaggio \u00e8 quindi costantemente aggiornato sui trasferimenti di carburante ad opera dei sistemi automatici dell'Airbus.\nDi seguito la tabella indicante il livello di carburante del volo Air Transat 236 in base alla posizione e al tempo prima della perdita di carburante:\nSegue la tabella indicante il livello di carburante dopo l'inizio della perdita (dati carburante in tonnellate):\nIl volo Air Transat 236 nei media.\nL'incidente del volo 236 della Air Transat \u00e8 stato rappresentato nell'episodio \"A serbatoio vuoto\" del 2003 della serie di documentari Indagini ad alta quota di National Geographic Channel; diversi elementi proposti nel filmato sono espressamente ipotesi - come viene affermato dalla voce narrante - o fatti privi di reale riscontro con quanto accaduto (es.: totale interruzione di un tubo carburante, quando invece la perdita era dovuta ad una fessurazione)."}
{"id": "3346315", "revid": "1543377", "url": "https://it.wikipedia.org/wiki?curid=3346315", "title": "Malcolm Browne", "text": "Carriera.\nMalcolm Browne inizia la propria carriera nel giornalismo durante la guerra di Corea, quando segue il conflitto per la rivista di \"Stars and Stripes\", dove lavora per due anni. In seguito lavorer\u00e0 per il \"Times Herald-Record\" di Middletown, e si unisce alla Associated Press (AP), lavorando a Baltimora dal 1959 al 1961, anno in cui viene nominato capo corrispondente con l'Indocina. Dopo aver vinto un premio Pulitzer ed un World Press Photo of the Year (grazie alla fotografia dell'autoimmolazione di Th\u00edch Qu\u1ea3ng \u0110\u1ee9c) ed aver ricevuto numerose offerte di lavoro, Browne lascer\u00e0 l'Associated Press nel 1965.\nLavora per il canale televisivo ABC TV per circa un anno, ma rimane insoddisfatto dal giornalismo televisivo. In seguito lavora come giornalista freelance per diversi anni, ed ottiene una borsa di studio presso la Columbia University con il Consiglio per le relazioni estere. Nel 1968, entra a far parte dello staff di \"The New York Times\", e nel 1972 diventa corrispondente della rivista con l'America del Sud. Prima di diventare un giornalista, Browne aveva lavorato come chimico, e nel 1977, diventa uno scrittore scientifico, scrivendo per \"Discover\", e nuovamente per \"Times\" nel 1985. Nel 1991, ha coperto i servizi della guerra del Golfo.\nMuore all'et\u00e0 di 81 anni, nel 2012, a seguito di complicazioni determinate dalla malattia di Parkinson."}
{"id": "3346316", "revid": "729019", "url": "https://it.wikipedia.org/wiki?curid=3346316", "title": "Temporada Argentina 1968", "text": "La stagione 1968 della Temporada Argentina (\"XVII Temporada Argentina\") fu un campionato motoristico riservato a vetture di Formula 2, e fu disputata su 4 gare. La serie venne vinta dal pilota italiano Andrea De Adamich su Ferrari.\nRisultati e classifiche.\nClassifica piloti.\nI punti sono assegnati secondo la regola presente:"}
{"id": "3346317", "revid": "200568", "url": "https://it.wikipedia.org/wiki?curid=3346317", "title": "Flobafene", "text": ""}
{"id": "3346325", "revid": "767487", "url": "https://it.wikipedia.org/wiki?curid=3346325", "title": "The Man Who Won (film 1923)", "text": "The Man Who Won \u00e8 un film muto del 1923 diretto da William A. Wellman. La sceneggiatura di Ewart Adamson si basa sull'omonimo romanzo di Ridgwell Cullum pubblicato a Londra nel 1912 che la Fox aveva gi\u00e0 portato sullo schermo nel 1920 con \"Twins of Suffering Creek\", diretto da Scott Dunlap.\nProduzione.\nIl film fu girato a Sonora, in California, prodotto dalla Fox Film Corporation.\nDistribuzione.\nDistribuito negli Stati Uniti dalla Fox Film Corporation, il film usc\u00ec nelle sale il 26 agosto 1923, presentato da William Fox. In Spagna, venne ribattezzato con il titolo \"El hombre de pecho triunfa\"."}
{"id": "3346327", "revid": "125687413", "url": "https://it.wikipedia.org/wiki?curid=3346327", "title": "Torneo scacchistico di Londra 1851", "text": "Il torneo di scacchi di Londra 1851 \u00e8 stato il primo torneo internazionale della storia degli scacchi. Venne organizzato in occasione dell'Esposizione Universale di Londra 1851 per iniziativa di Howard Staunton.\nIl torneo si svolse a partire dal 26 maggio del 1851 nel Crystal Palace, costruito appositamente per l'esposizione universale.\nFurono invitati i pi\u00f9 forti giocatori europei dell'epoca, che aderirono di buon grado attirati dal ricco montepremi di 500 sterline. Presidente del comitato organizzativo era il Duca di Marlborough, e segretario Howard Staunton, che fu anche direttore di gara del torneo.\nVenne adottata la formula ad eliminazione diretta (\"knock out\"). Gli accoppiamenti del primo turno furono fatti per sorteggio, senza considerare la forza dei giocatori, cosa che port\u00f2 all'eliminazione di uno dei favoriti, Lionel Kieseritzky, gi\u00e0 al primo turno.\nI match del primo turno erano decisi al meglio di tre partite e i successivi al meglio di sette. Non vi erano limiti di tempo per terminare la partita.\nVincitore.\nAd arrivare primo fu il tedesco Adolf Anderssen, considerato il miglior giocatore dell'epoca per il suo stile brillante e aggressivo, nonostante fosse strategicamente poco profondo.\nMatch aggiuntivi.\nDopo la finale furono disputati alcuni match per la classifica dal terzo all'ottavo posto:\nCuriosit\u00e0.\nNel 1852 Staunton scrisse il libro del torneo, in cui raccoglieva le partite pi\u00f9 significative, che intitol\u00f2 \"The Chess Tournament\"."}
{"id": "3346333", "revid": "1543377", "url": "https://it.wikipedia.org/wiki?curid=3346333", "title": "Pseudorotazione di Berry", "text": "La pseudorotazione di Berry o meccanismo di pseudorotazione di Berry \u00e8 un tipo di vibrazione che causa la isomerizzazione di molecole aventi particolare geometria, facendo s\u00ec che due leganti assiali si scambino con due leganti equatoriali (vedi figura a destra). \u00c8 il meccanismo pi\u00f9 comunemente accettato per effettuare una pseudorotazione. Si osserva soprattutto in molecole con geometria a bipiramide trigonale, come PCl5, ma pu\u00f2 avvenire anche in molecola con geometria a piramide quadrata. Il meccanismo di pseudorotazione di Berry deriva il suo nome dal chimico statunitense R. Stephen Berry, che introdusse questo concetto nel 1960.\nPseudorotazione di Berry nella struttura a bipiramide trigonale.\nIn questo processo i due leganti assiali si muovono verso due dei leganti equatoriali come indicato dalle frecce verdi nella figura seguente, mentre i due leganti equatoriali si allargano per fare pi\u00f9 spazio. Si arriva cos\u00ec ad un intermedio con struttura di piramide a base quadrata, dove la base \u00e8 costituita dai quattro leganti che si stanno muovendo, mentre il vertice \u00e8 il quinto legante che non si \u00e8 mosso. I due leganti che originariamente erano equatoriali continuano ad allargarsi fino formare un angolo di 180\u00b0 rispetto all'atomo centrale; in questo modo diventano assiali, e il nuovo asse molecolare \u00e8 perpendicolare rispetto all'asse iniziale. Si \u00e8 cos\u00ec realizzata una \"pseudorotazione\", cos\u00ec chiamata perch\u00e9 \"sembra\" che la struttura iniziale sia stata ruotata, ma in realt\u00e0 non c'\u00e8 stata alcuna rotazione della molecola. \nIl rapido scambio tra leganti assiali ed equatoriali rende impossibile risolvere isomeri con questa geometria (a differenza di composti con un atomo di carbonio con quattro sostituenti diversi), tranne che a temperatura molto bassa o quando sono presenti leganti bidentati o polidentati.\nPseudorotazione di Berry nella struttura a piramide quadrata.\nNel caso di molecole con struttura a piramide quadrata (come IF5) la situazione \u00e8 pi\u00f9 complicata, dato che il meccanismo di Berry \u00e8 solo uno dei tre possibili meccanismi che provocano la pseudorotazione della molecola."}
{"id": "3346343", "revid": "599013", "url": "https://it.wikipedia.org/wiki?curid=3346343", "title": "Christer George", "text": "Carriera.\nClub.\nGeorge inizi\u00f2 la carriera professionistica con la maglia dello Skeid, squadra per cui debutt\u00f2 nella Tippeligaen: il 25 aprile 1997 subentr\u00f2 infatti ad Anders Michelsen nella sconfitta per tre a zero contro il Molde.\nNel 1998, pass\u00f2 allo Str\u00f8msgodset. Vi rimase fino al 2000, collezionando 74 presenze e segnando 23 reti. Successivamente a questa esperienza, si trasfer\u00ec al Rosenborg: esord\u00ec il 16 settembre 2000, sostituendo Roar Strand nel successo per due a uno sul Bod\u00f8/Glimt. Il 21 ottobre sigl\u00f2 la prima rete per il nuovo club, fissando il punteggio della sfida contro il Moss sull'uno a uno finale. Il 24 ottobre dello stesso anno, gioc\u00f2 il primo match nelle competizioni europee per club: fu titolare nella sconfitta per sette a due contro il Paris Saint-Germain, realizzando entrambe le reti della sua squadra.\nNel 2004, pass\u00f2 agli spagnoli del C\u00f3rdoba. L'anno seguente, fu acquistato dallo Aarhus, in Danimarca. Debutt\u00f2 il 12 marzo 2005, nella sconfitta per due a uno in casa del Viborg. La settimana seguente, and\u00f2 in rete nell'incontro con il Nordsj\u00e6lland. Nel 2006 torn\u00f2 allo Str\u00f8msgodset e contribu\u00ec alla promozione nella massima divisione.\nRimase in squadra fino al 2010, quando si trasfer\u00ec al Fredericia. Terminata questa esperienza, si ritir\u00f2 dal mondo del calcio ed entr\u00f2 in quello della musica, trasferendosi negli Stati Uniti d'America.\nNazionale.\nGeorge gioc\u00f2 68 partite per le Nazionali giovanili norvegesi, realizzando 25 reti. Il 26 gennaio 2003 debutt\u00f2 anche per la selezione maggiore, subentrando a Pa Modou Kah nel pareggio in amichevole per uno a uno contro gli ."}
{"id": "3346344", "revid": "123355332", "url": "https://it.wikipedia.org/wiki?curid=3346344", "title": "Pretenders (album)", "text": "Pretenders \u00e8 l'album di esordio del gruppo The Pretenders, pubblicato nel 1979 dalla Sire Records.\nIl disco ha raggiunto la prima posizione nella Official Albums Chart per quattro settimane, la seconda in Svezia e Nuova Zelanda e la nona nella Billboard 200 ed \u00e8 entrato nella Grammy Hall of Fame Award 2016.\n\u00c8 stato ristampato nel 2006 con un bonus CD contenente molti degli stessi brani in versione live o demo, oltre ad alcune outtakes.\nTracce.\nBonus CD ristampa 2006"}
{"id": "3346350", "revid": "287204", "url": "https://it.wikipedia.org/wiki?curid=3346350", "title": "Nani (famiglia)", "text": "I Nani sono una nobile famiglia veneziana, gi\u00e0 compresa nel patriziato. Sussiste tuttora con il ramo \"di Cannaregio\" (Nani Mocenigo).\nStoria.\nCome per tutte le antiche famiglie veneziane, le origini dei Nani vengono spiegate da cronache tradizionali non confermate da prove certe. La famiglia sarebbe stata originaria di Altino e, in seguito, si trasfer\u00ec a Torcello. Inizialmente sarebbe stata di umili origini, tanto che i suoi membri vivevano di vallicoltura.\nIl primo esponente storicamente attestato \u00e8 per\u00f2 un Marco, che nel 1195 sottoscrisse un documento in qualit\u00e0 di notaio.\nNel 1297, con la serrata del Maggior Consiglio, una parte dei Nani entr\u00f2 a far parte del patriziato. La loro attivit\u00e0 politica precedente a questa data non \u00e8 attestata e solo negli anni 1350-70 cominciarono ad essere protagonisti nella vita pubblica veneziana, concorrendo con quelle casate \"vecchie\" che fino ad allora avevano monopolizzato le cariche governative.\nFa eccezione lo speziale Paolo di Pietro Nani \"da San Vidal\", aggregato all'aristocrazia solo nel 1381 per le benemerenze nei confronti della Repubblica durante la guerra di Chioggia; la scelta di crearlo patrizio potrebbe essere stata influenzata dai parenti che gi\u00e0 sedevano nel Maggior Consiglio.\nSin dai primi tempi si divise nei due rami \"di San Giovanni Novo\" (o \"della Giudecca\", o ancora \"dal Sesano\") e \"di Cannaregio\" (o \"della Zoia\"); da quest'ultimo si origin\u00f2 pi\u00f9 tardi il ramo \"di San Trovaso\".\nNani di San Giovanni Novo.\nRisiedevano originariamente nella parrocchia di San Giovanni Novo, ma successivamente si trasferirono a San Cassiano e infine (prima met\u00e0 del Seicento) alla Giudecca nel palazzo che era stato dei Barbaro.\nVenivano altres\u00ec detti \"dal Sesano\" (o \"dal Cesano\"), poich\u00e9 sul loro stemma era raffigurato un cigno d'argento in campo verde. L'uccello acquatico sarebbe un riferimento alle tradizioni che volevano i Nani derivati da un'umile famiglia di pescatori vallesani.\nL'unico membro di rilievo fu Battista di Giovanni (1616 - 1678), diplomatico, che lasci\u00f2 una \"Storia delle Repubblica veneta\" incompiuta. Si estinsero con la morte di Battista di Antonio (1655 - 1720), pronipote del precedente.\nNani di Cannaregio.\nPare che il loro capostipite fosse un Tomaso di Santa Giustina, vissuto sul finire del Duecento. La specifica gli derivava dal loro palazzo localizzato sulla fondamenta di Cannaregio, ma venivano anche detti \"dalla Zoja\" (\"gioia\") o \"dalla Boccola\" (\"bocciolo\"), termini con cui si indicava quella sorta di ghirlanda che compariva al centro del loro stemma.\nCon Agostino di Filippo (1771-?) assunsero il secondo cognome \"Mocenigo\" per disposizione testamentaria della madre Maria Elisabetta Mocenigo (?-1810). I Nani Mocenigo furono confermati nobili dal governo imperiale austriaco con Sovrana Risoluzione datata 22 novembre 1817, e in seguito fatti conti dell'Impero d'Austria il 24 luglio 1820.\nNell'Ottocento lasciarono il palazzo di Cannaregio per trasferirsi in quello di Dorsoduro ereditato dai Nani \"di San Trovaso\" che si erano estinti.\nDi loro si ricorda Agostino di Giorgio (1555 - 1627), politico e diplomatico e Filippo di Mario Girolamo (1847 - 1921), politico del Veneto post-unitario e storico.\nNani di San Trovaso.\nGi\u00e0 compresi nella linea precedente (non a caso usavano la stessa arma), assunsero la specifica \"di San Trovaso\" quando Bernardo di Giorgio si trasfer\u00ec nel palazzo Barbarigo che il padre aveva ricevuto in dote dalla moglie Elena, figlia del doge Agostino Barbarigo. Il fratello di Bernardo, Polo, prosegu\u00ec invece la linea di Cannaregio.\nI figli di Bernardo, Francesco e Giacomo, originarono due ulteriori rami che convissero nel palazzo di San Trovaso finch\u00e9, nella prima met\u00e0 del Settecento, quello discendente dal primo si estinse.\nTra i Nani \"di San Trovaso\" si distinsero Giacomo di Antonio (1725 - 1797), militare e politico, e suo fratello Giambattista di Antonio (1727 - 1804), vescovo a Torcello e a Brescia. Si estinsero nell'Ottocento, lasciando il palazzo al ramo di Cannaregio."}
{"id": "3346351", "revid": "111077708", "url": "https://it.wikipedia.org/wiki?curid=3346351", "title": "Nu'man Gum'a", "text": "\u00c8 stato candidato alle elezioni presidenziali del 2005, ottenendo poco meno del 3% dei voti espressi dagli elettori."}
{"id": "3346354", "revid": "767487", "url": "https://it.wikipedia.org/wiki?curid=3346354", "title": "Carbossiemoglobina", "text": "La carbossiemoglobina, indicata in forma abbreviata COHb, \u00e8 un complesso stabile formato da monossido di carbonio (CO) ed emoglobina all'interno dei globuli rossi. Le principali fonti di esposizione esogena al monossido di carbonio sono i processi di combustione e il fumo di sigaretta. \nL'emoglobina presenta un'affinit\u00e0 per il CO 210 volte maggiore rispetto a quella per l'ossigeno, di conseguenza tende a legare pi\u00f9 stabilmente il monossido di carbonio che risulta cos\u00ec in grado di spiazzare l'ossigeno stesso. La progressiva formazione di COHb dipende dalla durata di esposizione al CO, dalla concentrazione del gas inalato, e dalla ventilazione alveolare. In questo modo l'emoglobina non \u00e8 pi\u00f9 in grado di captare e trasportare l'ossigeno: il risultato \u00e8 il manifestarsi dell'ipossia anemica. Inoltre, la carbossiemoglobina influenza il rilascio fisiologico dell'ossigeno da parte della restante frazione normale di emoglobina che manifesta minore tendenza a rilasciare O2.\nIn genere, una frazione percentuale del 10% di carbossiemoglobina provoca torpore, al 40-50% di COHb si manifesta svenimento e oltre il 60% si va incontro a coma. I soggetti non professionalmente esposti presentano un livello di fondo del 3,5% di COHb, mentre i fumatori presentano una frazione del 4-6%.\nNel caso di intossicazione acuta da monossido di carbonio occorre utilizzare ossigeno iperbarico. Uno dei segni clinici di elevata concentrazione di COHb \u00e8 la colorazione rosso ciliegia assunta dalla cute."}
{"id": "3346361", "revid": "76963", "url": "https://it.wikipedia.org/wiki?curid=3346361", "title": "Christine Nguyen", "text": "Ha interpretato numerosi film erotici. Cresciuta in Texas, dopo il liceo, si diploma e inizia a frequentare la University of Texas, dove studia comunicazione e giornalismo. In seguito ottiene un posto presso il South Texas College of Law, ma abbandona per intraprendere la carriera di modella posando per riviste come \"Marie Claire\" e \"Maxim\". Dopo avere vinto un concorso per \"Playboy\" decide di intraprendere nel 2004 la carriera di attrice, principalmente come protagonista di B-movie facenti parte del genere softcore, con registi come Fred Olen Ray, Jim Wynorski e Donald F. Glut. In breve tempo \u00e8 diventata, assieme a Beverly Lynne, una delle interpreti pi\u00f9 richieste del settore. Con lo pseudonimo di Jennifer Lee ha preso parte anche ad alcune pellicole specializzate in bondage e fetish.\nLavora anche nel settore mainstream con piccoli ruoli in serie come \"Dexter\", \"House of Lies\" e in film quali \"Bitch Slap - Le superdotate\"."}
{"id": "3346365", "revid": "1573940", "url": "https://it.wikipedia.org/wiki?curid=3346365", "title": "Asmeringa", "text": "Asmeringa \u00e8 un genere di insetti della famiglia degli Ephydridae (Diptera: Schizophora). \nIl genere comprende quattro specie, di cui tre a distribuzione afrotropicale e una paleartica-afrotropicale.\nIn passato, nel genere \"Asmeringa\" vi erano comprese altre due specie, \"Asmeringa lindsleyi\" e \"Asmeringa ligabuei\" . La collocazione della prima specie, presente in California, era ritenuta dubbia gi\u00e0 dagli anni ottanta, ma ha trovato una collocazione definitiva solo nel 2004, con lo spostamento nel nuovo genere \"Tronamyia\" da parte di Mathis &amp; Zatwarnicki. La seconda specie, presente nelle Maldive, \u00e8 stata spostata nel genere \"Cerobothrium\" nel 2003, ancora da Mathis &amp; Zatwarnicki. Il BioSystematic Database of World Diptera, tuttavia, cita ancora \"Asmeringa ligabuei\" come nome valido.\nLa specie di maggiore importanza \u00e8 \"Asmeringa inermis\", efidride comune nei litorali sabbiosi, a distribuzione principalmente mediterranea, presente nella Penisola Iberica, in Francia, Italia, Bulgaria, Nordafrica e Medio Oriente. Fra le isole del Mediterraneo \u00e8 segnalata in Sicilia, Sardegna e Creta. Il suo areale si estende, in ogni modo, anche all'ecozona afrotropicale"}
{"id": "3346368", "revid": "647919", "url": "https://it.wikipedia.org/wiki?curid=3346368", "title": "Fr\u00ecto\u0142e", "text": ""}
{"id": "3346377", "revid": "834", "url": "https://it.wikipedia.org/wiki?curid=3346377", "title": "Love Child (The Supremes)", "text": ""}
{"id": "3346378", "revid": "729019", "url": "https://it.wikipedia.org/wiki?curid=3346378", "title": "Linea 2 (metropolitana di Seul)", "text": "La linea 2 (conosciuta anche come \"Linea verde\" o \"Linea circolare\") \u00e8 una linea ad anello della metropolitana di Seul che serve l'omonima citt\u00e0, in Corea del Sud. La linea connette il centro della citt\u00e0 a Gangnam, Teheran Valley e il complesso COEX/KWTC.\nStoria.\nLa linea 2 fu costruita negli anni 1978-84, assieme allo sbinamento di Seongsu (l'altro sbinamento di Sinjeong fu realizzato negli anni 1989-95). Il ponte di Dangsan venne chiuso per la ricostruzione nel 1996, e fu riaperto il 22 novembre 1999. Il vecchio ponte in acciaio fu sostituito da un ponte in cemento armato fra le stazioni di Dangsan sulla sponda sud del fiume Han e quella di Hapjeong, a nord. Gli intervalli fra due treni ora possono essere ridotti a soli 30 secondi, mentre la frequenza nelle ore di morbida \u00e8 di 5-6 minuti.\nCaratteristiche.\nIl percorso orario \u00e8 chiamato \"linea circolare interna\", mentre quello nel senso antiorario \u00e8 detto \"linea circolare esterna\". Questa \u00e8 la linea maggiormente utilizzata di tutta la rete di Seul, nonch\u00e9 la seconda linea circolare pi\u00f9 lunga del mondo dopo la linea 10 della metropolitana di Pechino. Oltre alla sezione circolare, esistono due rami, quello di Seongsu e quello di Sinjeong. Il 20 ottobre 2005 \u00e8 stata inaugurata la stazione di Yongdu, la prima con le porte di banchina della rete.\nProgetti futuri.\nAttualmente \u00e8 in fase di studio un prolungamento del ramo Sinjeong fino a Gayang sulla linea 9"}
{"id": "3346379", "revid": "1305772", "url": "https://it.wikipedia.org/wiki?curid=3346379", "title": "Love Child", "text": ""}
{"id": "3346380", "revid": "212348", "url": "https://it.wikipedia.org/wiki?curid=3346380", "title": "Pretenders II", "text": "Pretenders II \u00e8 il secondo album del gruppo The Pretenders, pubblicato nel 1981 dalla Sire Records.\n\u00c8 stato ristampato nel 2006 in versione rimasterizzata con un bonus CD contenente quindici brani registrati \"live\" al Civic Centre di Santa Monica, California, il 4 settembre 1981, e altri tre brani in versione inedita.\nTracce.\nBonus CD ristampa 2006"}
{"id": "3346382", "revid": "237134", "url": "https://it.wikipedia.org/wiki?curid=3346382", "title": "Things We Lost in the Fire (Low)", "text": "Things We Lost in the Fire \u00e8 il quinto album in studio del gruppo musicale statunitense Low, pubblicato il 22 gennaio 2001 dall'etichetta discografica indipendente Kranky."}
{"id": "3346388", "revid": "110157", "url": "https://it.wikipedia.org/wiki?curid=3346388", "title": "Ornamento e delitto", "text": "Ornamento e delitto (in tedesco Ornament und Verbrechen) \u00e8 un saggio scritto nel 1908 da Adolf Loos.\nConsiderato uno tra i primi architetti moderni, Adolf Loos si fece promotore del movimento che vedeva l'ornamentazione sugli edifici come puerile ed inutile, un eccesso assolutamente evitabile, concentrando la sua attenzione (o dell'architetto ideale a cui si rivolge) sulla forma-funzione dell'edificio.\nContenuto.\nIl brevissimo saggio \u00e8 contenuto nella raccolta \"Ins Leere gesprochen Trotzdem\" pubblicata nel 1962. Nel testo l'autore approfondiva i temi della sua polemica con gli artisti della Secessione viennese ed esponeva una sua teoria in cui si privilegia l'utilit\u00e0 della produzione di oggetti di forma semplice e funzionale. Anche grazie a questo scritto, Loos verr\u00e0 in seguito considerato uno dei fondatori del Razionalismo europeo e, in genere, del gusto architettonico moderno. \nNel 1973 Aldo Rossi realizz\u00f2 un documentario dal titolo \"Ornamento e delitto\" con regia di Luigi Durissi, che in parte trae spunto dal saggio di Loos."}
{"id": "3346399", "revid": "1543377", "url": "https://it.wikipedia.org/wiki?curid=3346399", "title": "Abbenes", "text": "Abbenes \u00e8 un villaggio dei Paesi Bassi situato nell'Olanda settentrionale. Fa parte della municipalit\u00e0 di Haarlemmermeer e si trova a circa 10 km a nord-ovest rispetto Hoofddorp.\nNel 2008 Abbenes contava 1164 abitanti, distribuiti su una superficie di 0,18 km2 con 366 abitazioni."}
{"id": "3346402", "revid": "830939", "url": "https://it.wikipedia.org/wiki?curid=3346402", "title": "Ernst Conrad", "text": "Biografia.\nConrad studi\u00f2 presso la facolt\u00e0 di giurisprudenza di Breslavia dal 1876 al 1880. In questo periodo divent\u00f2 membro della confraternita Silesia. Terminati gli studi, lavor\u00f2 come avvocato di Stato in Lyck. Nel 1909 si trasfer\u00ec a Lipsia, dove lavor\u00f2 presso il Reichsgericht, il pi\u00f9 alto organo giudicante del Deutschen Reich dal 1879 al 1945."}
{"id": "3346403", "revid": "1005847", "url": "https://it.wikipedia.org/wiki?curid=3346403", "title": "Prostituzione minorile (ordinamento italiano)", "text": "Il reato di prostituzione minorile \u00e8 un delitto previsto dal codice penale italiano all'art. 600 bis. Tale tipologia di reato rientra tra i delitti contro la persona, disciplinati nel Libro II, Titolo XII del codice.\nElemento oggettivo del reato.\nL'ipotesi prevista dal I comma.\nIl reato \u00e8 consumato da chiunque \nLa pena \u00e8 la reclusione da sei a dodici anni e la multa da euro 15.000 a euro 150.000 .\nL'ipotesi prevista dal II comma.\nAl secondo comma della norma \u00e8 prevista la consumazione del reato qualora l'agente compia atti sessuali con un minore di et\u00e0 compresa tra i quattordici e i diciotto anni, in cambio di un corrispettivo in denaro o altra utilit\u00e0, anche solo promessi. La pena \u00e8 la reclusione da uno a sei anni e la multa da euro 1.500 a euro 6.000.\nElemento soggettivo del reato.\nPer la consumazione di tale reato \u00e8 previsto il dolo generico, ossia la volont\u00e0, da parte dell'agente, di compiere gli atti vietati dal precetto della norma.\nTuttavia dal 2012, per tutti i delitti contro la personalit\u00e0 individuale, compresa quindi la prostituzione minorile, \u00e8 stato introdotto un profilo parziale di colpa, poich\u00e9, a norma dell'art. 602-quater c.p., \"il colpevole non pu\u00f2 invocare a propria scusa l'ignoranza dell'et\u00e0 della persona offesa, salvo che si tratti di ignoranza inevitabile.\""}
{"id": "3346419", "revid": "110157", "url": "https://it.wikipedia.org/wiki?curid=3346419", "title": "Learning to Crawl", "text": "Learning to Crawl \u00e8 il terzo album del gruppo The Pretenders, pubblicato nel 1984 dalla Sire Records.\nDa questo album, il chitarrista James Honeyman-Scott viene sostituito da Robbie McIntosh, e il bassista Pete Farndon viene sostituito da Malcolm Foster.\n\u00c8 stato ristampato nel 2004 con sette bonus track, tra cui alcune in versione \"live\" e altre in versione demo.\nTracce.\nBonus track ristampa 2004"}
{"id": "3346420", "revid": "104458", "url": "https://it.wikipedia.org/wiki?curid=3346420", "title": "Grandezze scalari", "text": ""}
{"id": "3346424", "revid": "767487", "url": "https://it.wikipedia.org/wiki?curid=3346424", "title": "Romeu Pereira dos Santos", "text": ""}
{"id": "3346435", "revid": "599013", "url": "https://it.wikipedia.org/wiki?curid=3346435", "title": "Nick Garcia", "text": "Possiede il passaporto messicano."}
{"id": "3346442", "revid": "1305772", "url": "https://it.wikipedia.org/wiki?curid=3346442", "title": "Mademoiselle", "text": ""}
{"id": "3346452", "revid": "1305772", "url": "https://it.wikipedia.org/wiki?curid=3346452", "title": "M\u00e4larh\u00f6jden", "text": ""}
{"id": "3346454", "revid": "1305772", "url": "https://it.wikipedia.org/wiki?curid=3346454", "title": "Masmo", "text": ""}
{"id": "3346456", "revid": "1305772", "url": "https://it.wikipedia.org/wiki?curid=3346456", "title": "Massimo Costa", "text": ""}
{"id": "3346462", "revid": "729019", "url": "https://it.wikipedia.org/wiki?curid=3346462", "title": "Stazione di Seul", "text": "La stazione di Seul (\uc11c\uc6b8\uc5ed, Seoul-yeok) \u00e8 una stazione ferroviaria di Seul, si trova nel quartiere di Yongsan-gu ed \u00e8 una delle principali stazioni della capitale sudcoreana. Da qui partono i treni KTX che collegano la citt\u00e0 con tutto il resto della penisola, e in particolare con le citt\u00e0 di Daejeon, Taegu e Pusan.\nServizi.\nLa stazione \u00e8 il capolinea dei treni KTX, dei servizi espressi per Pusan e di quelli locali per Dorasan. La stazione \u00e8 anche servita da una dozzina di treni ogni giorno sulla Linea Honam fino a Gwangju e Mokpo. Qui terminano la corsa anche tutti i treni a lunga percorrenza sulle linee Gyeongbu, Honam, Jeolla e Janghang, anche se dal 2004 la maggior parte dei treni delle lineeHonam, Jeolla e Janghang terminano alla stazione di Yongsan.\nI treni espressi AREX offorno il collegamento agli aeroporti di Gimpo e di Incheon. Il servizio \u00e8 attivo dal 29 dicembre 2010.\nLa metropolitana di Seul serve la stazione con le linee 1 e 4.\nStoria.\nLa stazione apr\u00ec nel 1900 col nome di stazione di Gyeongseong, e venne rinominata come stazione di Namdaemun nel 1905, vista la posizione nelle vicinanze del Namdaemun. Nel 1910 il nome della citt\u00e0 pass\u00f2 da Hanseong a Gyeongsong (\"Keijo\" in giapponese), e la stazione prese nuovamente il primo nome nel 1915."}
{"id": "3346479", "revid": "599013", "url": "https://it.wikipedia.org/wiki?curid=3346479", "title": "Cory Gibbs", "text": ""}
{"id": "3346484", "revid": "767487", "url": "https://it.wikipedia.org/wiki?curid=3346484", "title": "The Virginian (film 1914)", "text": "The Virginian \u00e8 un film muto del 1914 diretto da Cecil B. DeMille. Fu la prima di una serie di numerose versioni del lavoro di Owen Wister.\nTrama.\nNel Wyoming, Molly Wood, la maestra del posto, \u00e8 attratta da un cow boy che tutti chiamano \"il Virginiano\". Tra i ladri di cavalli che infestano il paese, c'\u00e8 anche Steve, il miglior amico del Virginiano.\nProduzione.\nIl film, prodotto dalla Jesse L. Lasky Feature Play Company (con il nome Famous Players-Lasky Production), fu girato il 25 aprile 1914 in California, a San Diego e a Newhall con un budget stimato di 17.022 dollari.\nDistribuzione.\nDistribuito dalla Famous Players-Lasky Corporation e Paramount Pictures, il film usc\u00ec nelle sale USA il 7 settembre 1914 . Nel 2007, fu distribuito in DVD dalla Passport Video.\nDate di uscita.\nIMDb e Silent Era DVD"}
{"id": "3346495", "revid": "458786", "url": "https://it.wikipedia.org/wiki?curid=3346495", "title": "Tam\u00e1s Koltai", "text": ""}
{"id": "3346510", "revid": "120943109", "url": "https://it.wikipedia.org/wiki?curid=3346510", "title": "Ugo Morelli", "text": "Studioso di scienze cognitive, \u00e8 professore di psicologia del lavoro e delle organizzazioni presso l'Universit\u00e0 degli Studi di Bergamo. Ha ideato e diretto la Scuola per il governo del territorio e del paesaggio della Provincia Autonoma di Trento, dove attualmente \u00e8 direttore del Master WNHM / World Natural Heritage Management, pensato per formare alla conoscenza e alla gestione dei Beni naturali iscritti nella lista del patrimonio mondiale UNESCO (Dolomiti e altri siti montani).\nBiografia.\nLaureato in Scienze Politiche presso l'Universit\u00e0 di Bologna, con una tesi in \"Metodologia della ricerca\" sotto la guida di Giovanni Pellicciari, si interessa prevalentemente allo studio dei processi psichici nei gruppi e nelle istituzioni e, in particolare, ai seguenti temi: psicologia del lavoro, dell'organizzazione e della conoscenza; relazione tra mente, educazione, formazione e apprendimento; ricerca-azione e formazione-intervento sul conflitto; esperienza estetica, creativit\u00e0 e innovazione.\nHa svolto studi nel campo del metodo per l'analisi delle relazioni asimmetriche, del conflitto e del potere, con la conduzione di Michel Foucault e di Luigi Pagliarani, nonch\u00e9 nel campo dell'analisi psicosociologica delle organizzazioni e delle istituzioni con Francesco Novara, Eug\u00e9ne Enriqu\u00e9z e Harold Bridges, con Centro di Psicologia Adriano Olivetti Torino, Universit\u00e0 degli Studi di Milano, Universit\u00e0 di Parigi VII, Tavistok Institute on Human Relation, Londra.\nAlla collaborazione con l'Universit\u00e0 di Bologna segue una fase di ricerca applicata nel campo dell'apprendimento, della formazione e degli studi organizzativi: dapprima con l'insegnamento di \"Gestione e sviluppo delle risorse umane\" presso l'Universit\u00e0 Ca' Foscari Venezia, successivamente con l'insegnamento di \"Psicologia dell'innovazione e della creativit\u00e0\" presso lo IUAV di Venezia. Insieme con Mauro Ceruti, Telmo Pievani e altri, fonda \"Pluriverso\", una rivista di epistemologia e cultura della civilt\u00e0 planetaria. L'attivit\u00e0 di Action Research, sviluppo organizzativo e formazione lo ha portato a collaborare con organizzazioni come Barilla S.p.A. (2006-2008), Unilever Italia (1992-2002), Banca della Svizzera Italiana (Lugano-Milano, 1998-2001), Credem (Reggio Emilia, 1988-1996).\nPer la Trentino School of Management (Universit\u00e0 degli Studi di Trento), ha progetto e diretto il Master of Art and Culture Management (2002-2008) e l'Executive Master per dirigenti e quadri delle istituzioni e degli eventi dell'arte e della cultura.\nCon la psicologa e psicoanalista Carla Weber porta avanti gli studi sui processi psicodinamici dell'apprendimento e fonda, a Trento, \"Polemos\", una scuola di studi e ricerche sui conflitti, di cui \u00e8 presidente. Dal 2008 \u00e8 docente di Psicologia del lavoro e delle organizzazioni presso l'Universit\u00e0 di Bergamo.\nHa ricevuto il premio dell'Associazione Italiana Formatori per il libro \"Incertezza e Organizzazione. Scienze cognitive e crisi della retorica manageriale (edito da Raffaello Cortina)\" quale miglior libro dell'anno 2010."}
{"id": "3346535", "revid": "1305772", "url": "https://it.wikipedia.org/wiki?curid=3346535", "title": "Medborgarplatsen", "text": ""}
{"id": "3346537", "revid": "1305772", "url": "https://it.wikipedia.org/wiki?curid=3346537", "title": "Midsommarkransen", "text": ""}
{"id": "3346539", "revid": "1305772", "url": "https://it.wikipedia.org/wiki?curid=3346539", "title": "Miluo", "text": ""}
{"id": "3346540", "revid": "112648769", "url": "https://it.wikipedia.org/wiki?curid=3346540", "title": "Get Close", "text": "Get Close \u00e8 il quarto album del gruppo The Pretenders, pubblicato nel 1986 dalla Sire Records.\nIn questo album, il bassista Malcolm Foster viene sostituito da T.M. Stevens, e il batterista Martin Chambers viene sostituito da Blair Cunningham.\n\u00c8 stato ristampato nel 2007 con sei bonus track, tra cui alcune in versione \"live\", una in versione remix e altre in versione alternativa.\nTracce.\nBonus track ristampa 2007"}
{"id": "3346553", "revid": "628767", "url": "https://it.wikipedia.org/wiki?curid=3346553", "title": "Vobkent", "text": "Vobkent (in uzbeco Vobkent; in russo \u0412\u0430\u0431\u043a\u0435\u043d\u0442) \u00e8 il capoluogo del distretto di Vobkent della regione di Bukhara, in Uzbekistan. Si trova 30\u00a0km circa a nord di Bukhara a un'altitudine di 241 m s.l.m., aveva 12.400 abitanti al censimento del 1989 e una popolazione calcolata di 18.006 abitanti per il 2010.\nLa citt\u00e0 si trova lungo la strada M37 che collega la citt\u00e0 di Bukhara a Samarcanda. \u00c8 famoso il suo minareto alto 28,7 m (costruito tra il 1196 e il 1198) sotto il regno di Ala ad-Din Tekish, durante il Khanato karakhanide."}
{"id": "3346560", "revid": "729019", "url": "https://it.wikipedia.org/wiki?curid=3346560", "title": "Seoul Metro Corporation", "text": "Seoul Metro Corporation era la societ\u00e0 pubblica che gestiva la parte urbana delle linee dalla 1 alla 4 della metropolitana di Seul. Il 31 maggio 2017 \u00e8 stata fusa con la SMRT in Seoul Metro."}
{"id": "3346562", "revid": "1494169", "url": "https://it.wikipedia.org/wiki?curid=3346562", "title": "Mneme", "text": ""}
{"id": "3346570", "revid": "1305772", "url": "https://it.wikipedia.org/wiki?curid=3346570", "title": "My God", "text": ""}
{"id": "3346571", "revid": "599013", "url": "https://it.wikipedia.org/wiki?curid=3346571", "title": "Joe Cannon", "text": ""}
{"id": "3346574", "revid": "1305772", "url": "https://it.wikipedia.org/wiki?curid=3346574", "title": "My Guitar Wants to Kill Your Mama", "text": ""}
{"id": "3346576", "revid": "767487", "url": "https://it.wikipedia.org/wiki?curid=3346576", "title": "Allen Newell", "text": "Come ricercatore \u00e8 stato attivo soprattutto nel campo dell'intelligenza artificiale (IA) e della psicologia cognitiva. Ha collaborato per molti anni con Herbert Simon firmando con lui molteplici collaborazioni ed arrivando a dividere con lui il premio Turing nel 1975. A lui si devono la creazione di due importanti programmi di IA, il Logic Theory Machine (1956) e il General Problem Solver (1957).\nBiografia.\nA 22 anni si laurea in matematica a Stanford per specializzarsi, a cavallo tra il 1949-1950, alla Princeton University. Dopo la specializzazione viene assunto alla RAND Corporation, nello stabilimento di Santa Monica, dove lavora per la logistica dell'United States Air Force. Qui collabora con Joseph Cruskal, elaborando con lui due differenti teorie dell'organizzazione. Ottiene il suo dottorato di ricerca presso la Tepper School of Business dove conosce Herbert Simon. In questo periodo Newell continua a lavorare per la RAND Corporation conducendo i propri studi per l'Air Force. Tuttavia proprio in questo periodo crea un primo simulatore capace di esaminare ed analizzare le interazioni nell'abitacolo dell'aereo. Sar\u00e0 da questi studi che Newell giunger\u00e0 alla conclusione che l'\"information processing\" deve essere l'attivit\u00e0 centrale dell'organizzazione.\nTuttavia \u00e8 solo nel settembre 1954 che Newell inizia ad appassionarsi all'intelligenza artificiale, dopo aver partecipato ad un seminario tenuto da Oliver Selfridge. Dopo solo pochi mesi Newell scrisse il libro \"The Chess Machine: An Example of Dealing with a Complex Task by Adaptation\" dove esponeva la sua neonata teoria sull'IA. Il suo lavoro venne allora notato da un giovane economista e psicologo (e futuro premio Nobel) che aveva conosciuto qualche anno prima: Herbert Simon. Proprio con lui, insieme al programmatore J. C. Shaw svilupparono quello che sarebbe stato poi ricordato come il primo programma intelligente della storia: il Logic Theory Machine. Il lavoro di Newell e Simon apriva cos\u00ec le porte al campo dell'intelligenza artificiale (finora l'unico pioniere era stato pochi anni prima Alan Turing).\nIn quegli anni Newell si dedic\u00f2 con tutto se stesso al nuovo campo d'indagine producendo un ampio bagaglio di base. Tra le invenzioni pi\u00f9 importanti: il processamento e l'elaborazione delle liste (paradigma per il quale ricever\u00e0 qualche anno pi\u00f9 tardi il premio Turing), l'applicazioni di nuovi paradigmi di ricerca come l'analisi mezzi-fini e lo sviluppo di nuove euristiche.\nTutte queste scoperte, insieme a molte altre, vennero presentate nel 1956 ad una conferenza sulla possibilit\u00e0 di simulare la coscienza umana tramite le macchine tenuta al Dartmouth College (che nonostante il nome ufficioso di \"college\" \u00e8 un'universit\u00e0) ritenuta oggi l'effettivo \"punto zero\" della ricerca sull'intelligenza artificiale (persino questo termine venne coniato da John McCarthy proprio in quell'occasione). Tutti coloro che vi parteciparono divennero negli anni a venire leader nel campo della ricerca sull'IA, Newell e Simon inclusi.\nRafforzati da questa esperienza, i due, tornati a Pittsburgh, formarono il primo laboratorio di intelligenza artificiale all'interno della Carnegie Mellon University e qui diedero vita, nel giro di due decenni, ad una serie di importanti programmi, primo tra tutti il General Problem Solver (a volte abbreviato in GPS). Il lavoro di Newell, che attraverso quarant'anni aveva completamente rivoluzionato il concetto di sistema intelligente, culmin\u00f2 nella creazione del SOAR (1990), che fu anche la sua ultima creazione. Newell infatti dedic\u00f2 tutto il tempo a sua disposizione al miglioramento di questo progetto fino al 1992, anno in cui si spense definitivamente.\nPremi e riconoscimenti.\nGrazie al proprio lavoro di pioniere Allen Newell fu uno dei ricercatori pi\u00f9 premiati del suo tempo: ricevette pi\u00f9 di venti premi internazionali di alto prestigio e tenne lezioni in tutte le pi\u00f9 grandi universit\u00e0 del mondo. Tra i pi\u00f9 importanti:\nNel 1975 vinse con Herbert Simon il premio Turing, il massimo premio nel campo dell'intelligenza artificiale e fu chiamato a tenere una lezione riportata poi dal periodico dell'Association for Computing Machinery. Dopo la sua morte la Carnegie Mellon University ribattezz\u00f2 il suo \"Award for Research Excellence\" in \"Allen Newell Award for Research Excellence\" proprio in suo onore."}
{"id": "3346577", "revid": "1305772", "url": "https://it.wikipedia.org/wiki?curid=3346577", "title": "Namaka", "text": ""}
{"id": "3346580", "revid": "1305772", "url": "https://it.wikipedia.org/wiki?curid=3346580", "title": "Nightclubbing", "text": ""}
{"id": "3346583", "revid": "112648790", "url": "https://it.wikipedia.org/wiki?curid=3346583", "title": "Packed!", "text": "Packed! \u00e8 il quinto album del gruppo The Pretenders, pubblicato nel 1990 dalla Sire Records.\nIn questo album, l'unico membro ufficiale del gruppo \u00e8 Chrissie Hynde, accompagnata da una serie di musicisti tra cui il batterista del precedente album, Blair Cunningham, che per\u00f2 non compare accreditato come membro del gruppo. \u00c8 di fatto considerato un album solista della Hynde, pubblicato col nome \"The Pretenders\" per ragioni contrattuali."}
{"id": "3346586", "revid": "2033069", "url": "https://it.wikipedia.org/wiki?curid=3346586", "title": "Clearasil", "text": "Clearasil \u00e8 un marchio di prodotti per la cura della pelle e particolarmente per la prevenzione e il trattamento dell'acne.\nClearasil fu inventato in USA nel 1950 da Ivan Combe con la collaborazione del chimico Kedzie Teller. . Fu il primo prodotto dermatologico creato appositamente per la pelle dei giovani e per combattere l'acne. Gli ingredienti presenti nella formulazione iniziale furono zolfo e resorcinolo ."}
{"id": "3346587", "revid": "149466", "url": "https://it.wikipedia.org/wiki?curid=3346587", "title": "San Bernone di Borgogna", "text": ""}
{"id": "3346597", "revid": "729019", "url": "https://it.wikipedia.org/wiki?curid=3346597", "title": "Linea 3 (metropolitana di Seul)", "text": "La Linea 3 della metropolitana di Seul collega la citt\u00e0 satellite di Goyang, a nord ovest di Seul, Corea del Sud, al centro di quest'ultima, e quindi al quartiere di Gangnam, a sud est. La metropolitana taglia da nord-ovest a sud-est il centro di Seoul, ed \u00e8 per questo molto utilizzata.\nLa linea \u00e8 gestita da Seoul Metro nella tratta fra Jichuk e Ogeum, mentre il tragitto fra Jichuk e Daehwa \u00e8 gestito da Korail, facendo parte della linea Ilsan. Tutti i treni continuano comunque oltre Jichuk fino a Daehwa senza nessuna rottura di carico.\nStoria.\nLa costruzione della linea inizi\u00f2 nel 1980, e la maggior parte della linea, fra Gupabal e Yangjae, apr\u00ec nel 1985 dopo una costruzione realizzata in due fasi, assieme alla linea 4, allora in costruzione. Nell'ottobre 1993 venne aperta un'ulteriore estensione sud, fra Yangjae e Suseo, dando alla citt\u00e0 l'attuale linea 3.\nNel marzo 1996 venne aperta la linea Ilsan di 19,2\u00a0km, gestita dalla Korail, fra Daehwa e Jichuk, a tutti gli effetti un'estensione nordoccidentale della linea, per collegare la citt\u00e0 di Goyang col centro di Seul. Tutti i treni in ogni caso percorrono le due linee senza rottura di carico.\nInfine \u00e8 stata aperta un'estensione di 3\u00a0km nel febbraio 2010, da Suseo a Ogeum, dove \u00e8 possibile interscambiare con la linea 5. In futuro \u00e8 prevista l'apertura di una nuova stazione, Wonheung, fra Wondang e Samsong, sulla linea Ilsan.\nLinea Ilsan.\nA partire dalla Jichuk ufficialmente la linea termina, e inizia la linea Ilsan, gestita direttamente dalla Korail. Il percorso \u00e8 di 19,2\u00a0km (di cui 5,4 in superficie, i restanti in sotterraneo), a doppio binario ed elettrificato, e presenta dieci stazioni."}
{"id": "3346598", "revid": "123947865", "url": "https://it.wikipedia.org/wiki?curid=3346598", "title": "Osteonectina", "text": " \nL'osteonectina \u00e8 una glicoproteina strutturale presente nel tessuto osseo. \u00c8 secreta dagli osteoblasti durante l'osteogenesi per favorire la formazione di cristalli minerali. L'osteonectina mostra affinit\u00e0 per il collagene, oltre che per la componente minerale ossea. Alcuni studi hanno mostrato un'aumentata espressione di questa proteina in alcuni tumori e nella pancreatite cronica.\nL'osteonectina \u00e8 inoltre coinvolta nei processi di cicatrizzazione e rimodellamento tessutale."}
{"id": "3346600", "revid": "339392", "url": "https://it.wikipedia.org/wiki?curid=3346600", "title": "Ferrari F150", "text": ""}
{"id": "3346603", "revid": "1566286", "url": "https://it.wikipedia.org/wiki?curid=3346603", "title": "Diomira Jacobini", "text": "Biografia.\nSorella minore della pi\u00f9 famosa Maria, come quest'ultima intraprese l'attivit\u00e0 cinematografica giovanissima. Inizi\u00f2 alla \"Cines\", e all'et\u00e0 di soli tredici anni debutt\u00f2 come comparsa nel film \"La marcia nuziale\" del 1915. In seguito ottenne il suo primo ruolo da protagonista nel film \"Il piccolo mozzo\", girato in quello stesso anno.\nPass\u00f2 poi alla \"Celio Film\" e alla \"Tiber Film\" nel 1916. In quest'ultima casa fu interprete di diversi film, in modo particolare fu molto apprezzata la sua recitazione in \"Demonietto\" (1917), dove fu protagonista assieme ad Alberto Collo, attore a cui spesso fu affiancata in diverse occasioni.\nConclusa l'esperienza con la Tiber, la Jacobini firm\u00f2 un contratto con la \"Fert\". Gli anni venti furono meno ricchi di soddisfazioni per l'attrice che riusc\u00ec comunque a collezionare qualche successo grazie a \"La rosa di Fortunio\" (1922) \"Jolly, clown da circo\" (1923) e \"La casa dei pulcini\" (1924), dove espresse al meglio il proprio talento. Segu\u00ec, sempre nel 1924, \"Maciste e il nipote d'America\" in cui recit\u00f2 accanto a Bartolomeo Pagano.\nGir\u00f2 alcuni film all'estero come \"Il rigattiere di Amsterdam\" (1925), accanto a Werner Krauss, e \"Nozze sotto il terrore\" (1927), girato in Danimarca e prodotto dalla tedesca \"Terra-Film\".\nRitornata in Italia negli anni trenta, nel periodo sonoro gir\u00f2 soltanto due film, \"L'ultima avventura\" (1932) e \"Cento di questi giorni\" (1933), prima di ritirarsi a vita privata. \nMor\u00ec a Roma il 13 settembre 1959 e venne seppellita insieme a sua sorella Maria presso il Cimitero del Verano."}
{"id": "3346606", "revid": "100630818", "url": "https://it.wikipedia.org/wiki?curid=3346606", "title": "Classics II", "text": "Classics II \u00e8 il sesto album in studio del gruppo musicale New Age francese Era, pubblicato nel 2010."}
{"id": "3346610", "revid": "110157", "url": "https://it.wikipedia.org/wiki?curid=3346610", "title": "Last of the Independents", "text": "Last of the Independents \u00e8 il sesto album del gruppo The Pretenders, pubblicato nel 1994 dalla Sire Records.\nIn questo album, il gruppo \u00e8 ufficialmente formato da Chrissie Hynde, Adam Seymour alla chitarra, Andy Hobson al basso, e il batterista originario Martin Chambers. Tuttavia, questa formazione suona insieme in uno solo dei brani dell'album. Nei restanti brani compaiono individualmente e insieme ad altri musicisti."}
{"id": "3346612", "revid": "81195", "url": "https://it.wikipedia.org/wiki?curid=3346612", "title": "Globina", "text": "La globina \u00e8 una proteina che concorre alla formazione delle emoproteine emoglobina e mioglobina, all'interno delle quali rappresenta la struttura proteica (apoproteina). Esistono vari tipi di catene di globina, denominati utilizzando le lettere greche (alfa, beta, gamma, delta, etc.). \n\u00c8 costituita da quattro catene polipeptidiche, a due a due identiche (alfa e beta-simili).\nLe catene alfa restano le stesse fin dagli stadi immediatamente successivi alle fasi precoci dell'embriogenesi. \nLe catene beta-simili includono le catene beta dell'emoglobina (Hb) dell'adulto (HbA = alfa2beta2), le catene gamma dell'emoglobina fetale (HbF = alfa2gamma2) e le catene delta dell'Hb A2, una componente che rappresenta il 2,5% dell'Hb adulta totale.\nLa catena alfa \u00e8 un polipeptide di 141 aminoacidi; la catena beta \u00e8 costituita da 146 aminoacidi. \nLa catena alfa \u00e8 codificata da un gene situato sul cromosoma 16, mentre le catene beta, gamma e delta da geni situati sul cromosoma 11.\nLa struttura secondaria delle catene alfa e beta \u00e8 caratterizzata da una struttura al alfa elica.\nGli amminoacidi variano in funzione della specie e in quella umana variano in relazione allo sviluppo dell'organismo, cambiando a seconda che si tratti della vita embrionale, fetale o adulta."}
{"id": "3346624", "revid": "124123", "url": "https://it.wikipedia.org/wiki?curid=3346624", "title": "Stefano Munaf\u00f2", "text": "Biografia.\nLaureato, con 110 e lode, in Scienze Politiche all'Universit\u00e0 La Sapienza di Roma. \u00c8 stato assistente universitario di Dottrina dello Stato nella cattedra di Arnaldo Volpicelli. Entrato in Rai nel 1969, collabor\u00f2, come programmista interno, al film per la televisione \"Socrate\" di Roberto Rossellini e subito dopo alla serie \"Storie dell'emigrazione\" di Alessandro Blasetti.\nNel 1974 cura il documentario Rai \"Il Re e i generali sono fuggiti a Brindisi\" .\nDopo il 1975 partecip\u00f2 alla trasformazione da Secondo Canale a Raidue, come capo servizio ed in particolare come curatore responsabile, per svariati anni, della rubrica culturale \"Primo Piano\". Sul finire degli anni \u201880 pass\u00f2 a Raitre , dove sotto la direzione di Angelo Guglielmi, divenne capo-struttura per il cinema e si specializz\u00f2 in particolare nelle coproduzioni cinematografiche di giovani autori, tra cui \"Nuovo Cinema Paradiso\" di Giuseppe Tornatore, coprodotto con Franco Cristaldi e vincitore dell'Oscar. Ritornato a Raidue, come capo struttura per il cinema e la fiction, co-produsse con Angelo Rizzoli \"Il ladro di bambini\" di Gianni Amelio, Gran Premio della Giuria a Cannes e \"La condanna\" di Marco Bellocchio, Orso d'Argento a Berlino. Nel settore specifico della fiction, lanci\u00f2, insieme con Enzo Tarquini, varie serie tv italiane, tra cui \"Il maresciallo Rocca\", \"Amico mio\", \"Una donna per amico\". Altre serie tv prodotte durante la sua direzione sono \"Un medico in famiglia\", \"Papa Giovanni\", e \"La meglio giovent\u00f9\".\nQuando, sotto l'impulso di Enzo Siciliano e di Liliana Cavani, la Rai decide di creare per tutte e tre le reti una struttura unitaria per il cinema e la fiction (\"Rai Cinemafiction\"), diventa vice di Sergio Silva, per succedergli come direttore di Rai Fiction nel 1998.\nNel luglio del 2002 si dimette dalla Rai in polemica con il direttore generale Agostino Sacc\u00e0 per iniziare una collaborazione giornalistica, in tema di Tv, prima con \"Punto-Com\" e poi come collaboratore fisso con \"Il Riformista\" dal 2006 al 2010."}
{"id": "3346625", "revid": "1442080", "url": "https://it.wikipedia.org/wiki?curid=3346625", "title": "Hong Kong Open 1982 - Singolare maschile", "text": "Il singolare maschile del torneo di tennis Hong Kong Open 1982, facente parte della categoria Grand Prix, ha avuto come vincitore Pat Du Pr\u00e9 che ha battuto in finale Morris Strode 6-3, 6-3."}
{"id": "3346632", "revid": "2215045", "url": "https://it.wikipedia.org/wiki?curid=3346632", "title": "Linea 4 (metropolitana di Seul)", "text": "La Linea 4 (conosciuta anche come \"Linea blu\") \u00e8 una linea della metropolitana di Seul. Questa lunga linea attraversa da sudovest a nordest l'area metropolitana di Seul. La parte a sud \u00e8 suddivisa in due tronchi, quello di Gwacheon e quello di Ansan, facenti parte rispettivamente delle linee Gwacheon e Ansan, e gestita dalla Korail.\nServizi.\nLa maggior parte dei treni percorrono la linea in tutta la sua lunghezza fermando ad ogni stazione. La mattina tuttavia nelle fasce pendolari \u00e8 attivo dal 2010 dalla stazione di Ansan un servizio Espresso Regionale (ER), solo in direzione Seul, che nel primo tratto della linea Ansan ferma solo in due stazioni (Jungang e Sangnoksu).\nFuturo.\nIn futuro \u00e8 previsto un prolungamento verso nord-est dalla stazione di Danggogae a Jinjeop, nella citt\u00e0 di Namyangju. \nSono inoltre in corso i lavori per due nuove linee che modificheranno radicalmente l'assetto della parte sud della linea.\nLinea Jinjeop.\nA partire dal capolinea nord di Danggogae \u00e8 in costruzione un'estensione della linea 4, ufficialmente chiamata linea Jinjeop (\uc9c4\uc811\uc120 - \u699b\u63a5\u7dda; \"Jinjeop-seon\"), la cui apertura \u00e8 prevista per il 2019 con 4 nuove stazioni: Sinbyeollae, Pungyang, Onam e Jinjeop. I nomi non sono ancora definitivi.\nLinea Suin.\nA partire dal 2016, fra le stazioni di Universit\u00e0 Hanyang e Oido i binari sono condivisi con la nuova linea Suin in costruzione. Questo ha permesso di aumentare la frequenza dei treni, e migliorare il collegamento di tutta la zona meridionale della periferia di Seul. I treni provengono infatti da Suwon, dopo aver raggiunto il capolinea della linea Bundang e raggiungono a Incheon, permettendo di spostarsi direttamente fra le citt\u00e0 senza passare per il centro di Seul.\nStazioni.\nCon ER vengono indicate le fermate dell'Espresso Regionale della mattina (solo in direzione periferia &gt; centro)."}
{"id": "3346635", "revid": "1442080", "url": "https://it.wikipedia.org/wiki?curid=3346635", "title": "Quito Open 1982 - Singolare", "text": "Il singolare del torneo di tennis Quito Open 1982, facente parte della categoria Grand Prix, ha avuto come vincitore Andr\u00e9s G\u00f3mez che ha battuto in finale Loic Courteau 6-3, 6-4."}
{"id": "3346645", "revid": "1442080", "url": "https://it.wikipedia.org/wiki?curid=3346645", "title": "Grand Prix de Tennis de Toulouse 1982 - Singolare", "text": "Il singolare del torneo di tennis Grand Prix de Tennis de Toulouse 1982, facente parte della categoria Grand Prix, ha avuto come vincitore Yannick Noah che ha battuto in finale Tom\u00e1\u0161 \u0160m\u00edd 6-3, 6-2."}
{"id": "3346652", "revid": "767487", "url": "https://it.wikipedia.org/wiki?curid=3346652", "title": "L'aigrette", "text": "L'aigrette \u00e8 un film muto italiano del 1917 diretto da Baldassarre Negroni."}
{"id": "3346659", "revid": "1442080", "url": "https://it.wikipedia.org/wiki?curid=3346659", "title": "ATP Taipei 1982 - Singolare", "text": "Il singolare del torneo di tennis ATP Taipei 1982, facente parte della categoria Grand Prix, ha avuto come vincitore Brad Gilbert che ha battuto in finale Craig Wittus 6-1, 6-4."}
{"id": "3346661", "revid": "729019", "url": "https://it.wikipedia.org/wiki?curid=3346661", "title": "Linea 5 (metropolitana di Seul)", "text": "La Linea 5 (chiamata anche \"Linea viola\") \u00e8 una linea della metropolitana di Seul, che serve l'omonima citt\u00e0, capitale della Corea del Sud.\nEssa attraversa la citt\u00e0 da ovest a est passando per l'Aeroporto di Seul-Gimpo, l'area direzionale di Yeouido e i distretti residenziali di Gangdong. Questa linea \u00e8 l'unica in tutta Seul a passare sotto il fiume Han, in due punti, e un altro suo primato \u00e8 invece quello di essere la pi\u00f9 lunga linea interamente sotterranea al mondo: i suoi treni percorrono infatti un tunnel ininterrotto di 52,3\u00a0km. La linea 5 \u00e8 gestita dal Seoul Metro.\nStoria.\nLa linea venne costruita principalmente fra il 1990 e il 1996 come importante asse di collegamento est-ovest, e in particolare fra l'Aeroporto Internazionale di Seul Gimpo, la zona degli affari di Yeouido e il distretto residenziale di Gangdong-gu. Nel 1996 la linea 5 venne autorizzata all'esercizio in modalit\u00e0 driverless, tuttavia la societ\u00e0 SMRT decise che era necessaria la presenza di un macchinista a bordo per affrontare le eventuali situazioni di emergenza. Nel dicembre 2010 la linea \u00e8 stata la terza, in tutta la rete di Seul, per la quantit\u00e0 di dati trasmessi dai sistemi Wi-Fi di bordo, con una media di 1,67 volte superiore rispetto alle altre linee ferroviarie equipaggiate con connessione senza fili.\nNel 2020 \u00e8 stata inaugurata la prima tratta della linea Hanam, prolungamentom, di fatto, della linea verso la citt\u00e0 di Hanam, nella regione del Gyeonggi-do.\nProgetti futuri.\nUn ulteriore prolungamento verso il centro di Hanam \u00e8 previsto per marzo 2021."}
{"id": "3346663", "revid": "110157", "url": "https://it.wikipedia.org/wiki?curid=3346663", "title": "\u00a1Viva el Amor!", "text": "\u00a1Viva el Amor! \u00e8 il settimo album del gruppo The Pretenders, pubblicato nel 1999 dalla WEA."}
{"id": "3346670", "revid": "1442080", "url": "https://it.wikipedia.org/wiki?curid=3346670", "title": "Wembley Championship 1982 - Singolare", "text": "Il singolare del torneo di tennis Wembley Championship 1982, facente parte della categoria Grand Prix, ha avuto come vincitore John McEnroe che ha battuto in finale Brian Gottfried 6-3, 6-2, 6-4."}
{"id": "3346677", "revid": "767487", "url": "https://it.wikipedia.org/wiki?curid=3346677", "title": "Addio Musetto", "text": "Addio Musetto \u00e8 un film muto italiano del 1921 diretto da Gennaro Righelli."}
{"id": "3346678", "revid": "599013", "url": "https://it.wikipedia.org/wiki?curid=3346678", "title": "Bruno Ghedina", "text": "Carriera sportiva.\nNazionale.\nGhedina ha partecipato nel 1964 ai IX Giochi olimpici invernali di Innsbruck, Austria. In quell'occasione la nazionale italiana si \u00e8 qualificata al 15\u00ba posto e prima del girone di consolazione.\nCon la maglia azzurra ha anche disputato due edizioni dei mondiali, uno di gruppo B (1967) e uno di gruppo C (1972), pi\u00f9 le qualificazioni ai mondiali di gruppo B del 1965.\nCampionato italiano.\nGiocatore della Sportivi Ghiaccio Cortina per tutta la sua carriera, ha vinto per 8 volte il campionato italiano di hockey su ghiaccio (1964, 1965, 1966, 1967, 1968, 1970, 1971, 1972) e si \u00e8 classificato due volte secondo (1969, 1973).\nMorte.\nGhedina \u00e8 morto per il COVID-19 il 10 gennaio 2021, poco pi\u00f9 di 24 ore dopo la moglie."}
{"id": "3346680", "revid": "327773", "url": "https://it.wikipedia.org/wiki?curid=3346680", "title": "Gheppio di Mauritius", "text": ""}
{"id": "3346681", "revid": "1442080", "url": "https://it.wikipedia.org/wiki?curid=3346681", "title": "Bangkok Tennis Classic 1982 - Singolare", "text": "Il singolare del torneo di tennis Bangkok Tennis Classic 1982, facente parte della categoria Grand Prix, ha avuto come vincitore Mike Bauer che ha battuto in finale Jim Gurfein 6-1, 6-2."}
{"id": "3346682", "revid": "1543377", "url": "https://it.wikipedia.org/wiki?curid=3346682", "title": "Omologazione (chimica)", "text": "In chimica, l'omologazione \u00e8 una reazione che permette l'allungamento della catena dello scheletro carbonioso di un dato reagente in modo da ottenere, solitamente tramite l'aggiunta di un semplice gruppo -CH2-, il composto che segue nella serie omologa.\nAlcuni esempi di omologazioni sono la sintesi di Kiliani-Fischer dei carboidrati e la reazione di Wittig per la sintesi delle aldeidi."}
{"id": "3346683", "revid": "767487", "url": "https://it.wikipedia.org/wiki?curid=3346683", "title": "Torino centrale del vizio", "text": "Torino centrale del vizio \u00e8 un film del 1979, diretto da Bruno Vani e, non accreditato, Renato Polselli.\nTrama.\nUn losco giro di prostituzione romana si incontra e si scontra con la mafia del capoluogo piemontese."}
{"id": "3346684", "revid": "327773", "url": "https://it.wikipedia.org/wiki?curid=3346684", "title": "Gheppio volpino", "text": ""}
{"id": "3346692", "revid": "767487", "url": "https://it.wikipedia.org/wiki?curid=3346692", "title": "I due volti di Nun\u00f9", "text": "I due volti di Nun\u00f9 \u00e8 un film muto italiano del 1920 diretto da Alfredo De Antoni.\nTrama.\nNun\u00f9, figlia di un padre generoso e di una madre perversa, \u00e8 cresciuta con una doppia personalit\u00e0, sensibile ma anche immorale. Abbandonata dai genitori, viene accolta da una famiglia benestante con una figlia della sua stessa et\u00e0, che la tratta come una sorella. Ma Nun\u00f9 seduce il fidanzato di costei e lo istiga a fuggire con lei. La giovane abbandonata cade in depressione e rischia di morire. Allora il padre prega Nun\u00f9 di desistere e lei, fingendosi donna di malaffare, fa in modo che l'amante torni della prima fidanzata. Poi per la vergogna ed il dolore si suicida gettandosi nelle acque vorticose di un fiume.\nProduzione.\n\"I due volti di Nun\u00f9\" fu uno degli ultimi film prodotti dalla \"Tiber Film\" quando la casa di produzione romana, che era stata per tutta la seconda met\u00e0 degli anni '10 una delle principali aziende cinematografiche italiane, era gi\u00e0 passata dalle mani del suo fondatore, Gioacchino Mecheri, a quelle del proprietario della \"Caesar Film\" e fondatore della \"U.C.I.\", Giuseppe Barattolo.\nIl film fu prodotto negli stabilimenti romani della \"Tiber\" che si trovavano presso la Villa Sacchetti nell'area di Valle Giulia, disponendo in allora di una superficie tecnica di circa 40.000 mq.. Al tempo della realizzazione questo film - che oggi, come la gran parte della produzione di quell'azienda, \u00e8 considerato perduto - erano ancora attivi presso la \"Tiber\" - che poco dopo cesser\u00e0 l'attivit\u00e0, travolta assieme all'U.C.I. dalla crisi della cinematografia italiana - numerosi ed importanti attori ed attrici dell'epoca tra cui le sorelle Jacobini, Maria e Diomira.\nPer questo film il soggettista e sceneggiatore Campanile Mancini, tent\u00f2 l'esperimento di eliminare quasi del tutto le didascalie che nelle pellicole mute interrompevano per finalit\u00e0 descrittive l'azione.\nAccoglienza.\nDalle scarse cronache pervenute sono desumibili giudizi di grande apprezzamento per \"I due volti di Nun\u00f9\" ed in particolare per Diomira Jacobini a cui, bench\u00e9 considerata, a differenza della sorella, pi\u00f9 incline a ruoli brillanti, era stato invece qui affidato un personaggio drammatico. Nella prosa del tempo questa interpretazione venne descritta come \u00abdotata di impareggiabile grazia che ci fa sembrare la selvaggia fanciulla una piccola fata dei boschi [per cui] Diomira Jacobini pu\u00f2 andare superba di aver interpretato cos\u00ec meravigliosamente questo carattere che racchiude in s\u00e9 due tipi affatto opposti di donna\u00bb."}
{"id": "3346694", "revid": "400694", "url": "https://it.wikipedia.org/wiki?curid=3346694", "title": "Loose Screw", "text": "Loose Screw \u00e8 l'ottavo album in studio del gruppo musicale britannico The Pretenders, pubblicato nel 2002.\nDescrizione.\n\u00c8 stato ristampato nel 2003 esclusivamente per il mercato britannico, con due bonus track."}
{"id": "3346696", "revid": "767487", "url": "https://it.wikipedia.org/wiki?curid=3346696", "title": "Oscenit\u00e0 (film 1980)", "text": "Oscenit\u00e0 (noto anche come Quando l'amore \u00e8 oscenit\u00e0) \u00e8 un film del 1980, diretto da Renato Polselli.\nTrama.\nIl film fu realizzato nel 1973 con il titolo \"Quando l'amore \u00e8 oscenit\u00e0\", ma non ottenne il visto censura per la distribuzione. La versione originale descrive il concetto di \"oscenit\u00e0\" in tempi e contesti culturali o diversi, arrivando addirittura a negarne l'esistenza. Una copia di questa prima edizione \u00e8 conservata presso la Cineteca di Bologna.\nNel 1979 Polselli e il produttore Mushi Glam fecero rimontare e ridoppiare il film, cambiando completamente i dialoghi, per dare alla Commissione di censura l'idea che il film intendesse denunciare la sopraffazione della donna da parte dell'uomo e la mercificazione della sessualit\u00e0. Questa nuova versione, intitolata semplicemente \"Oscenit\u00e0\", ottenne il divieto ai minori di 18 anni e usc\u00ec in sala l'anno seguente. Circol\u00f2 anche nelle sale a luci rosse con inserti pornografici, tra i quali una scena di zoofilia."}
{"id": "3346700", "revid": "1305772", "url": "https://it.wikipedia.org/wiki?curid=3346700", "title": "ATP San Paolo 1982 - Singolare", "text": "Il singolare del torneo di tennis ATP San Paolo 1982, facente parte della categoria Grand Prix, ha avuto come vincitore Jos\u00e9 Luis Clerc che ha battuto in finale Marcos Hocevar 6-2, 6-7, 6-3."}
{"id": "3346702", "revid": "110157", "url": "https://it.wikipedia.org/wiki?curid=3346702", "title": "Giving You the Best That I Got", "text": "Giving You the Best That I Got \u00e8 il terzo album della cantante statunitense soul e R&amp;B Anita Baker. Certificato triplo disco di platino dalla RIAA, ha vinto con esso tre Grammy Awards: due come migliore performance vocale femminile per \"Just Because\" e per il brano che ha dato il titolo all'album, e uno come migliore canzone R&amp;B sempre per quest'ultimo brano, che \u00e8 stato anche nella top ten della Billboard Hot 100 e di altre classifiche Billboard."}
{"id": "3346711", "revid": "767487", "url": "https://it.wikipedia.org/wiki?curid=3346711", "title": "Le gioie del focolare", "text": "Le gioie del focolare \u00e8 un film muto italiano del 1920 diretto da Baldassarre Negroni."}
{"id": "3346712", "revid": "767487", "url": "https://it.wikipedia.org/wiki?curid=3346712", "title": "Mezzo dollaro d'argento", "text": "Mezzo dollaro d'argento (\"Son of a Gunfighter\") \u00e8 un film del 1965, diretto da Paul Landres.\nTrama.\n1877. Johnny Ketchum \u00e8 rimasto solo dopo che il padre \u00e8 misteriosamente scomparso. Il figlio decide di cercarlo, ma scopre che il padre \u00e8 in Messico e si \u00e8 messo a capo di una banda di criminali."}
{"id": "3346718", "revid": "830939", "url": "https://it.wikipedia.org/wiki?curid=3346718", "title": "Elijah Williams", "text": "Di professione farmacista, divenne noto come il pi\u00f9 forte giocatore di Bristol, dove divenne il primo presidente del \"Clifton and Bristol Chess Club\". Si trasfer\u00ec poi a Londra, diventando uno dei pi\u00f9 assidui frequentatori del club londinese \"Simpson's Divan\". \nPartecip\u00f2 al torneo di Londra 1851, il primo torneo internazionale della storia. Al primo turno sconfisse per 2-0 uno dei favoriti, Johann L\u00f6wenthal e al secondo vinse 4-0 contro Mucklow. Nella semifinale perse 3-4 contro Marmaduke Wyvill. Nel match per il terzo posto (il torneo fu vinto da Adolf Anderssen) sconfisse sorprendentemente per 4-3 Howard Staunton, che era stato suo maestro. \nStaunton dopo il torneo volle giocare una rivincita con Williams. Non erano previsti limiti di tempo e Staunton, lamentando l'eccessiva lentezza del suo avversario, abbandon\u00f2 il match sul punteggio di +2 \u20136 =3 a suo sfavore. Williams era in effetti famoso per essere un giocatore molto lento, ma \u00e8 noto che Staunton rivolse la stessa accusa anche ad altri giocatori.\nDisput\u00f2 altri match: nel 1846 vinse con Alexander Kennedy (+4 -2 =0); nel 1851 perse con Johann L\u00f6wenthal (+5 \u20137 =4); nel 1852 vinse con Bernhard Horwitz (+5 \u20133 =9). \nScrisse la rubrica di scacchi della \"Bath and Cheltenham Gazette\" e fu redattore della rivista di scacchi \"The Field\". Nel 1852 pubblic\u00f2 \"Horae Divanianae\", una raccolta di 150 partite giocate al circolo \"Divan\". \nPrende il suo nome una variante della difesa Nimzowitsch:\n1. e4 Cc6 2. Cf3 d6, con la continuazione pi\u00f9 comune 3.d4 Cf4 4.Cc3 Ag4. Questa variante \u00e8 stata impiegata diverse volte dal GM inglese Anthony Miles. "}
{"id": "3346721", "revid": "712828", "url": "https://it.wikipedia.org/wiki?curid=3346721", "title": "Bast", "text": ""}
{"id": "3346722", "revid": "203463", "url": "https://it.wikipedia.org/wiki?curid=3346722", "title": "Torneo di Londra 1851", "text": ""}
{"id": "3346723", "revid": "599013", "url": "https://it.wikipedia.org/wiki?curid=3346723", "title": "Giuseppe Ghedina (sciatore)", "text": "Biografia.\nCarriera sciistica.\nAi I Giochi olimpici invernali di partecip\u00f2 alla 50\u00a0km, chiusa in decima posizione. L'anno dopo ai Mondiali di Johannisbad partecip\u00f2 alla 18\u00a0km di fondo arrivando in sesta posizione.\nAltre attivit\u00e0.\nNato a Cortina quando questa faceva ancora parte dell'Impero austro-ungarico, nel 1918 fu chiamato alle armi nell'esercito imperial regio, nelle file dei Kaiserj\u00e4ger. Dopo la guerra lavor\u00f2 come falegname e coltiv\u00f2 la passione della fotografia.\nDurante la Seconda guerra mondiale oper\u00f2 per l'Istituto Luce sul fronte greco-albanese; anche dopo il conflitto continu\u00f2 a lavorare come documentarista, producendo tra l'altro il film \"Preludio alle Olimpiadi\" sull'organizzazione dei VII Giochi olimpici invernali di . continu\u00f2 a coltivare la fotografia e coltiv\u00f2 anche l'alpinismo."}
{"id": "3346724", "revid": "729019", "url": "https://it.wikipedia.org/wiki?curid=3346724", "title": "Linea 6 (metropolitana di Seul)", "text": "La linea 6 () della metropolitana di Seul \u00e8 una linea di metropolitana che serve la citt\u00e0 di Seul, in Corea del Sud. \u00c8 stata inaugurata nel 2001, concludendo la prima fase dell'espansione della rete metropolitana, e serve la zona nord della citt\u00e0 seguendo un percorso a U. \nQuesta \u00e8 l'unica linea di Seul con dei tratti unidirezionali, nel circolo di Eungam: le fermate dalla 611 alla 615 infatti hanno una sola piattaforma, e il treno le percorre in senso antiorario.\nStoria.\nLa costruzione della linea inizi\u00f2 nel 1994, e la prima sezione fra Bonghwasan e Sangwolgok apr\u00ec l'agosto 2000, e il resto nel dicembre dello stesso anno. Tuttavia la linea divenne completamente operativa solo nel marzo 2001, con l'apertura delle quattro stazioni fra Itaewon e Yaksu.\nProgetti futuri.\nSi intende prolungare ulteriormente la linea a est, verso la citt\u00e0 di Guri, nel Gyeonggi-do. Tuttavia, per contenere i costi, al momento si sta studiando un prolungamento a binario singolo. Non sono al momento note date di inizio lavori o inaugurazione dell'estensione."}
{"id": "3346726", "revid": "287204", "url": "https://it.wikipedia.org/wiki?curid=3346726", "title": "Luchino Pascalis", "text": "Biografia.\nGi\u00e0 lettore di medicina all'Universit\u00e0 di Pavia, di famiglia originaria di Villastellone, svolse l'attivit\u00e0 di medico in tutto il nord Italia, dalla Lombardia a Bologna. Chiamato ad esercitare a Chieri dal medico locale Antonio Magliano, divent\u00f2 archiatra di Amedeo di Savoia-Acaia e di Ludovico di Savoia-Acaia, con i quali pass\u00f2 lungo tempo a Torino, a Pinerolo, e a Saluzzo. Conquistato il favore dei Savoia-Acaja, in segno di riconoscenza per i servigi resi ne nobilitarono il casato. Con la scomparsa di Ludovico avvenuta nel 1418, Luchino Pascalis continu\u00f2 ad esercitare l'attivit\u00e0 medica. E nel 1428 tornato a Chieri, divent\u00f2 lettore di medicina nella locale universit\u00e0, e qui compose i trattatelli \"De Pleuresi\" e \"De Febribus\", che dedic\u00f2 al Magliano."}
{"id": "3346727", "revid": "767487", "url": "https://it.wikipedia.org/wiki?curid=3346727", "title": "Teresa altri desideri", "text": "Teresa altri desideri \u00e8 un film pornografico del 1984, prodotto, scritto e diretto da Bruno Vani. Il film \u00e8 circolato anche in una versione soft con il titolo \"La cagna...\". Il regista Renato Polselli ne ha curato l'edizione e il doppiaggio, oltre a collaborare con Vani al montaggio della pellicola.\nTrama.\nUna ambiziosa ragazza siciliana emigra a Roma in cerca di fortuna e fa rapidamente carriera grazie a una serie di incontri con uomini facoltosi.\nProduzione.\nSecondo film pornografico diretto da Vani, ex sceneggiatore e direttore di produzione di pellicole di serie B, il film vede l'attore Dino Strano impegnato nei panni semi-autobiografici di un attore di spaghetti western in declino. Il film \u00e8 stato girato nell'autunno del 1982 con il titolo provvisorio \"Teresa - Donna d'oggi\" e le riprese si sono svolte tra Roma e Catanzaro Lido.\nLe scene hard del film sono girate con l'ausilio di inserti e controfigure.\nDistribuzione.\nNel 1983 la pellicola \u00e8 stata bocciata per due volte in commissione censura; nonostante questo, a partire dal 1984 \u00e8 stata distribuita nei cinema, anche con il titolo alternativo \"Teresa collegiale in calore\"."}
{"id": "3346728", "revid": "38449193", "url": "https://it.wikipedia.org/wiki?curid=3346728", "title": "Savoia-Acaja", "text": ""}
{"id": "3346729", "revid": "327773", "url": "https://it.wikipedia.org/wiki?curid=3346729", "title": "Caracara striato", "text": ""}
{"id": "3346730", "revid": "1442080", "url": "https://it.wikipedia.org/wiki?curid=3346730", "title": "South African Open 1982 - Singolare", "text": "Il singolare del torneo di tennis South African Open 1982, facente parte della categoria Grand Prix, ha avuto come vincitore Vitas Gerulaitis che ha battuto in finale Guillermo Vilas 7\u20136, 6\u20132, 4\u20136, 7\u20136."}
{"id": "3346732", "revid": "2093951", "url": "https://it.wikipedia.org/wiki?curid=3346732", "title": "Adolf von Hildebrand", "text": "Biografia.\nHildebrand visse e fu attivo sia in Italia che in Germania. . Il figlio, Dietrich von Hildebrand, fu un importante filosofo e teologo cattolico. \nAmmiratore dell'opera di Auguste Rodin, nato 7 anni prima di lui, Hildebrand ebbe in comune col maestro francese gli obiettivi della massima riduzione e dell'eliminazione del superfluo, sia figurativo che psicologico. A differenza di Rodin, che tendeva verso il torso, il 'non finito', Hildebrand cercava sempre la forma chiara, netta e classica, specialmente nella figurazione del corpo umano. Hildebrand dedic\u00f2 la sua attenzione non solo alla scultura, ma anche ai dintorni ed al contesto privato ed urbano dell'opera.\nNel 1867, Hildebrand giunse a Roma e fece conoscenza col pittore Hans von Mar\u00e9es e col filosofo Konrad Fiedler. Innumerevoli discussioni tra di loro furono molto fertili per Hildebrand. Stimolato da Fiedler, inizi\u00f2 ad occuparsi della teoria dell'arte, specialmente in riguardo al suo lavoro di scultore. A questo proposito scrisse il suo libro \"Il problema della forma nell'arte figurativa\", un testo molto discusso ed apprezzato ancora nel ventunesimo secolo. Il libro tratta ampiamente della genesi fisiologica e psicologica dell'opera tridimensionale, considerandone specialmente le leggi dell'occhio umano. Il libro \u00e8 una sorta di guida per giovani scultori che si fonda sulla propria esperienza nel processo creativo.\nIl primo a commissionare un'opera di Hildebrand fu lo stesso Fiedler nel 1870, che lo incaric\u00f2 di creare un ritratto e la statuetta \"Ragazzo che beve\", conservato alla Galleria Nazionale di Berlino. Tre anni dopo, Hildebrand e Mar\u00e9es lavorarono assieme alla Stazione Zoologica di Napoli, dove influ\u00ec sull'aspetto esteriore. Nel 1873, Hildebrand si stabil\u00ec a Firenze, dove si spos\u00f2. Rimase e lavor\u00f2 a Firenze per i venti anni successivi e si dedic\u00f2 soprattutto a ritratti, statue, rilievi ed a monumenti sepolcrali, usualmente in commissione. L'autodidatta Hildebrand si fece ispirare dai maestri del passato.\nNel 1889, Hildebrand vinse il concorso per una fontana monumentale nel centro di Monaco di Baviera e fu incaricato di eseguire l'opera. Condizione dell'incarico era di trasferire la propria residenza nella capitale bavarese: Hildebrand accett\u00f2, per\u00f2 mantenne la sua casa fiorentina. Sette anni dopo, a Hildebrand fu offerta la direzione della classe di scultura dell'accademia di Monaco. Nel suo contratto, Hildebrand fece scrivere di voler formare studenti esperti nella lavorazione della pietra, arte da lui stesso eseguita alla perfezione. Hildebrand rifiut\u00f2 ogni salario e accett\u00f2 solo il rimborso dei costi per la pietra. L'impegno accademico termin\u00f2 nel 1910, dopo un leggero colpo apoplettico.\nDurante il soggiorno a Firenze, Hildebrand cre\u00f2 innumerevoli statue, proporzionate molto spesso a 3/4 della grandezza naturale. Sempre a Firenze collabor\u00f2 con la Manifattura di Signa. A Monaco di Baviera poi si dedic\u00f2 unicamente a statue e rilievi su commissione, specialmente per fontane, ma anche per tombe e sepolcri nel contesto architettonico.\nRimangono ca. 25 rilievi del periodo fiorentino che si trovano in diverse case della capitale toscana. Spesso rappresentano coppie, raramente anche gruppi umani o animali.\nHildebrand fu uno dei migliori ritrattisti del suo tempo. Ci ha lasciato circa 250 ritratti, 85 rilievi inclusi. Le personalit\u00e0 ritratte sono perlopi\u00f9 famosi scienziati, inventori, nobili, artisti e musicisti contemporanei.\nOltre alle statue del primo periodo e al suo libro, sono soprattutto le sue cinque fontane monumentali che fondano la fama dello scultore. Hildebrand progett\u00f2 15 monumenti, cercando di inserirli in armonia con i dintorni urbani o paesaggistici. Lo stesso vale per le numerose tombe da lui concepite e per i mausolei. L'interesse dell'artista per l'architettura e per luoghi urbani determina molte sue opere, soprattutto le fontane. Hildebrand ci ha lasciato considerevoli progetti architettonici, quasi mai realizzati."}
{"id": "3346734", "revid": "767487", "url": "https://it.wikipedia.org/wiki?curid=3346734", "title": "La casa degli scapoli", "text": "La casa degli scapoli \u00e8 un film muto italiano del 1923 diretto da Amleto Palermi."}
{"id": "3346735", "revid": "327773", "url": "https://it.wikipedia.org/wiki?curid=3346735", "title": "Caracara nero", "text": ""}
{"id": "3346740", "revid": "765341", "url": "https://it.wikipedia.org/wiki?curid=3346740", "title": "Break Up the Concrete", "text": "Break Up the Concrete \u00e8 il nono album in studio del gruppo musicale britannico The Pretenders, pubblicato nel 2002.\nDescrizione.\nIn questo album, il chitarrista Adam Seymour viene sostituito da James Walbourne, il bassista Andy Hobson da Nick Wilkinson e il batterista Martin Chambers da Jim Keltner. Chambers riprender\u00e0 il ruolo dal seguente tour.\nLa versione per il mercato britannica, include un CD aggiuntivo contenente una compilation dal titolo \"The Best of Pretenders\"."}
{"id": "3346744", "revid": "155634", "url": "https://it.wikipedia.org/wiki?curid=3346744", "title": "Australian Open 1982 - Doppio femminile", "text": "Kathy Jordan e Anne Smith erano le detentrici del titolo, ma solo la Smith ha partecipato in coppia con Billie Jean King.\nLa King e la Smith hanno perso in semifinale contro Martina Navr\u00e1tilov\u00e1 e Pam Shriver.\nMartina Navr\u00e1tilov\u00e1 e Pam Shriver hanno battuto in finale 6\u20134, 6\u20132 Claudia Kohde e Eva Pfaff."}
{"id": "3346745", "revid": "1543377", "url": "https://it.wikipedia.org/wiki?curid=3346745", "title": "Volo Aloha Airlines 243", "text": "Il volo Aloha Airlines 243 era un volo di linea passeggeri della Aloha Airlines tra le citt\u00e0 di Hilo e Honolulu nelle Hawaii, Stati Uniti d'America. Il 28 aprile 1988, un Boeing 737-200 che operava il volo sub\u00ec ingenti danni in seguito a una decompressione esplosiva avvenuta mentre si trovava alla quota di , scoperchiandosi per un quarto della sua lunghezza. Nonostante ci\u00f2, i piloti furono in grado di atterrare in sicurezza all'aeroporto di Kahului di Maui. L'unica vittima fu l'assistente di volo Clarabelle Lansing, risucchiata fuori dal velivolo attraverso l'enorme apertura creatasi nella fusoliera, ed il cui corpo non fu mai ritrovato; i feriti, alcuni gravi, furono 65.\nNel rapporto di indagine sull'incidente del National Transportation Safety Board, venne attribuita la responsabilit\u00e0 ad un inefficiente programma di manutenzione, che non mise in evidenza la presenza di vistosi fenomeni corrosivi in corso in corrispondenza della fusoliera; tale corrosione in ambiente salino, (la Aloha Airlines collegava con viaggi molto brevi le varie isole dell'arcipelago delle Hawaii) data la durata dei voli molto breve e con decolli ed atterraggi molto frequenti, fu aggravata dall'elevata frequenza di pressurizzazioni e depressurizzazioni della fusoliera, con conseguente sollecitazione a fatica. L'evento fu un'importante occasione di riesame dei criteri di ispezione e manutenzione degli aeromobili, fino ad allora basato su parametri di verifica in base alle ore volate.\nL'aereo.\nIl velivolo coinvolto era un Boeing 737-297, marche N73711, numero di serie 20209, numero di linea 152. Vol\u00f2 per la prima volta il 28 marzo 1969 e venne consegnato ad Aloha Airlines nell'aprile dello stesso anno. Tra il 1981 e il 1982 venne noleggiato dalla compagnia hawaiiana ad Air California che lo utilizz\u00f2 fino al 6 novembre 1983, quando venne restituito ad Aloha Airlines. Era spinto da 2 motori turboventola Pratt &amp; Whitney JT8D-9A. Al momento dell'incidente, l'aereo aveva circa 19 anni e aveva accumulato ore di volo in cicli di decollo-atterraggio.\nL'equipaggio.\nIl comandante era il 44enne Robert (Bob) Schornstheimer, un pilota esperto con ore di esperienza di volo, delle quali su Boeing 737. Il primo ufficiale era la 36enne Madeline \"Mimi\" Tompkins; anche lei aveva una significativa esperienza nel pilotare 737, avendo registrato delle sue ore di volo in quel particolare modello di Boeing.\nL'incidente.\nIl volo 243 part\u00ec dall'aeroporto Internazionale di Hilo alle 13:25 ora locale del 28 aprile 1988, con sei membri dell'equipaggio e 89 passeggeri a bordo, diretto verso Honolulu. Niente di insolito venne notato durante l'ispezione pre-partenza dell'aeromobile, che aveva gi\u00e0 completato tre voli di andata e ritorno tra Honolulu e Hilo, Maui e Kauai quel giorno, il tutto senza incidenti. Le condizioni meteorologiche non segnalavano eventi temporaleschi.\nDopo un normale decollo e salita, l'aeromobile aveva raggiunto l'altitudine di crociera di ; intorno alle 13:48, circa a sud-sud-est di Kahului sull'isola di Maui, una piccola porzione sul lato sinistro del soffitto della fusoliera si ruppe con un suono \"sibilante\". Il comandante sent\u00ec l'aereo virare prima a sinistra e poi a destra, e i comandi non rispondevano; il primo ufficiale not\u00f2 pezzi di isolante grigio fluttuare sopra la cabina. La porta della cabina di pilotaggio si era divelta e il comandante poteva vedere \"cielo blu dove prima vi era il soffitto di prima classe\". La decompressione esplosiva che ne deriv\u00f2 aveva strappato una larga parte del soffitto, costituito dall'intera met\u00e0 superiore della fusoliera dell'aeromobile che si estendeva da appena dietro il cockpit alla zona dell'ala anteriore, una lunghezza di circa 5,6 metri.\nCi fu solo una vittima: l'assistente di volo 58 anni Clarabelle \"C.B.\" Lansing, che fin\u00ec fuori dall'aereo mentre era in piedi vicino ai sedili della quinta fila; il suo corpo non fu mai trovato. La Lansing era una veterana: prestava servizio da 37 anni al momento dell'incidente. Altre otto persone riportarono gravi lesioni. Tutti gli altri erano seduti e indossavano le cinture durante la depressurizzazione.\nIl primo ufficiale Tompkins stava pilotando l'aereo quando si verific\u00f2 l'incidente; il comandante Schornstheimer prese il controllo e port\u00f2 l'aereo verso l'aeroporto pi\u00f9 vicino, quello di Kahului sull'isola di Maui. Tredici minuti dopo, l'equipaggio effettu\u00f2 un atterraggio di emergenza sulla pista 2 dell'aeroporto di Kahului. All'atterraggio vennero utilizzati gli scivoli di emergenza dell'aeromobile e i passeggeri furono rapidamente evacuati. Un totale di 65 persone rimasero ferite, otto delle quali gravemente. All'epoca, Maui non aveva un piano di emergenza per eventi di questo tipo. I feriti vennero portati in ospedale in furgoni turistici di \"Akamai Tours\", guidati da personale d'ufficio e meccanici, poich\u00e9 l'isola aveva solo due ambulanze. Il controllo del traffico aereo comunic\u00f2 via radio con la sede di Akamai richiedendo il maggior numero possibile di furgoni da 15 passeggeri per trasportare i feriti. Due degli autisti di Akamai erano ex paramedici e stabilirono un triage sulla pista.\nLe indagini.\nIl final report.\nL'inchiesta accert\u00f2 che la qualit\u00e0 dei programmi di ispezione e manutenzione era carente. Poich\u00e9 durante la notte erano previsti esami della fusoliera, ci\u00f2 rendeva pi\u00f9 difficile eseguire un'ispezione adeguata della parte esterna dell'aeromobile.\nLa crepa inizi\u00f2 nella giuntura S-10L; fu il risultato della fatica multi-punto della zona della fusoliera adiacente ai fori lungo la fila di rivetti della giuntura, che non permise alle caratteristiche di sicurezza della fusoliera di funzionare correttamente.\nL'NTSB concluse nel suo rapporto finale sull'incidente:\nSpiegazione alternativa.\nL'ingegnere Matt Austin propose un'altra ipotesi per spiegare l'entit\u00e0 del danno al volo 243. Questa spiegazione postula che inizialmente la fusoliera si ruppe come previsto dal meccanismo di sicurezza: si apr\u00ec infatti un buco di sfiato da dieci pollici quadrati. Mentre l'aria della cabina fuoriusciva a oltre 700 miglia orarie, l'assistente di volo Lansing rimase incastrata nello sfiato invece di essere immediatamente espulsa dall'aereo. Il blocco cre\u00f2 immediatamente un picco di pressione nell'aria in fuga, producendo un effetto \"colpo d'ariete\" che fece a pezzi la parte superiore della fusoliera. L'NTSB studi\u00f2 questa ipotesi, ma il Consiglio non ne condivise le conclusioni.\nConseguenze.\nL'aereo venne danneggiato irreparabilmente e smantellato sul posto. Ulteriori danni includevano gli stabilizzatori orizzontali danneggiati e ammaccati, essendo entrambi stati colpiti da detriti che si erano staccati dalla fusoliera. Alcuni detriti metallici avevano colpito anche lo stabilizzatore verticale del velivolo, i bordi anteriori di entrambe le ali e i rivestimenti dei motori, causando danni.\nIl pezzo di fusoliera volato via dall'aeromobile non fu mai ritrovato. Le indagini condotte dal National Transportation Safety Board (NTSB) degli Stati Uniti conclusero che l'incidente venne causato dall'affaticamento del metallo esacerbato dalla corrosione. L'aeromobile aveva 19 anni e operava in un ambiente costiero, con esposizione a sale e umidit\u00e0.\nDurante un'intervista, il passeggero Gayle Yamamoto disse agli investigatori di aver notato una crepa nella fusoliera al momento dell'imbarco, ma non lo aveva riferito a nessuno.\nNella cultura di massa.\nL'incidente del volo Aloha Airlines 243 \u00e8 stato analizzato nell'episodio intitolato \"Appesi a un filo\" della terza stagione del documentario Indagini ad alta quota trasmesso da National Geographic Channel e nell'episodio \"Punto di rottura\" della prima stagione del documentario \"\" trasmesso da Discovery Channel Italia il 19 novembre 2015. In questo documentario, l'analisi dell'incidente evidenzia oltre ai problemi dovuti al deterioramento del collante epossidico che univa i pannelli, anche la difficolt\u00e0 di leggere le \"Airworthiness Directives\", le direttive di aeronavigabilit\u00e0, con le quali le case costruttrici dei velivoli danno istruzioni alla risoluzione dei problemi riscontrati sui mezzi. Queste direttive vengono scritte in un linguaggio legale e poco comprensibile ai meccanici, per cui, in mancanza di un'interpretazione interna, la loro applicazione potrebbe essere incerta e inefficace.\nInoltre, un'analisi indipendente delle foto dell'aereo da parte di un funzionario di polizia avrebbe evidenziato del sangue all'esterno della fusoliera, che avrebbe fatto ipotizzare la possibilit\u00e0 che la hostess risucchiata all'esterno non sarebbe uscita immediatamente dalla fusoliera. Questo perch\u00e9 le cellule sono progettate con dei \"quadrati di sicurezza\", rinforzi alla struttura che permettono a una lamiera che si strappi di lasciare un buco massimo di 625 ( 25x25 ) centimetri quadrati; la sua dimensione permetterebbe una decompressione controllata della struttura evitando maggiori danni. Nello specifico per\u00f2, secondo l'ipotesi formulata, il corpo della hostess avrebbe tappato il buco producendo quindi un colpo d'ariete che avrebbe danneggiato un'ulteriore e importante parte della struttura. L'NTSB per\u00f2, informata dell'ipotesi, la rigett\u00f2 come possibile tecnicamente, ma non verificatasi nella circostanza specifica, restando quindi sulle conclusioni originarie del cedimento dovuto al deterioramento del collante epossidico.\nCollegamenti esterni.\n Scheda su Aviation-safety.net"}
{"id": "3346747", "revid": "125994713", "url": "https://it.wikipedia.org/wiki?curid=3346747", "title": "Carlo De Mejo", "text": "Biografia.\nNato dal matrimonio fra l'attrice Alida Valli e il compositore jazz Oscar De Mejo, si specializz\u00f2 come attore caratterista e in tale veste venne spesso impiegato in film horror italiani o film di genere. Recit\u00f2 anche in film di un certo rilievo o di assoluto valore come \"Teorema\" (1968), diretto da Pier Paolo Pasolini, e \"Capriccio all'italiana\" (1967), film collettivo appartenente al filone della commedia all'italiana. Nel 1970 partecip\u00f2, nel ruolo di Claude, alla versione teatrale italiana del musical \"Hair\"."}
{"id": "3346755", "revid": "991694", "url": "https://it.wikipedia.org/wiki?curid=3346755", "title": "South Australian Open 1982 - Singolare", "text": ""}
{"id": "3346757", "revid": "484362", "url": "https://it.wikipedia.org/wiki?curid=3346757", "title": "Vrbaska Banovina", "text": ""}
{"id": "3346759", "revid": "484362", "url": "https://it.wikipedia.org/wiki?curid=3346759", "title": "Drinska Banovina", "text": ""}
{"id": "3346760", "revid": "484362", "url": "https://it.wikipedia.org/wiki?curid=3346760", "title": "Vardarska Banovina", "text": ""}
{"id": "3346762", "revid": "767487", "url": "https://it.wikipedia.org/wiki?curid=3346762", "title": "Jolly, clown da circo", "text": "Jolly, clown da circo \u00e8 un film muto italiano del 1923 diretto da Mario Camerini."}
{"id": "3346764", "revid": "599013", "url": "https://it.wikipedia.org/wiki?curid=3346764", "title": "Steve Cutler (rugbista)", "text": "Biografia.\nCresciuto in un suburbio di Sydney, Cutler inizi\u00f2 la pratica del rugby a 8 anni; pratic\u00f2 anche atletica leggera (salto in alto e 400 metri piani).\nCome studi universitari, \u00e8 laureato in economia agraria all'universit\u00e0 di Sydney.\nNel 1980 debutt\u00f2 in prima squadra nel Shute Shield nelle file del suo club, il , esord\u00ec in Nazionale australiana nel 1982 contro la , e fece parte della squadra che conquist\u00f2 il Grande Slam nel \"tour\" del Regno Unito nel 1984.\nPrese parte alla prima Coppa del Mondo di rugby, che si tenne in Australia e Nuova Zelanda nel 1987; quattro anni dopo fece parte della selezione australiana che vinse la in Inghilterra, anche se scese in campo in un solo incontro, nella fase eliminatoria contro , che fu anche il suo ultimo \"match\" internazionale.\nDopo la fine della carriera agonistica ha intrapreso l'attivit\u00e0 dirigenziale; attivo nel settore medico-farmaceutico, \u00e8 stato direttore esecutivo per il Regno Unito della Quintiles e, pi\u00f9 recentemente, vice presidente della multinazionale statunitense Kendle."}
{"id": "3346766", "revid": "729019", "url": "https://it.wikipedia.org/wiki?curid=3346766", "title": "Confine tra l'Argentina e il Paraguay", "text": "Il confine tra l'Argentina e il Paraguay descrive la linea di demarcazione tra questi due stati. Ha una lunghezza di 1.699 km.\nCaratteristiche.\nLa linea di confine interessa la parte nord dell'Argentina e quella sud del Paraguay. Ha un andamento generale da ovest verso est.\nInizia alla triplice frontiera tra Argentina, Bolivia e Paraguay e termina alla triplice frontiera tra Argentina, Brasile e Paraguay."}
{"id": "3346776", "revid": "287204", "url": "https://it.wikipedia.org/wiki?curid=3346776", "title": "Serie omologa", "text": "In chimica, una serie omologa \u00e8 una serie di composti organici che presentano stessa formula generale, stesse propriet\u00e0 chimiche date dalla presenza dei medesimi gruppi funzionali, e propriet\u00e0 fisiche che variano al variare della rispettiva massa molecolare.\nAd esempio, alcani, alcheni e alchini formano tre serie omologhe in cui i rispettivi composti differiscono dal composto che segue nella serie rispettivamente di un peso molecolare di 14, 12, e 10 u. Sempre a titolo di esempio, si consideri la serie degli alcani: metano (CH4), etano (C2H6), propano (C3H8), butano (C4H10), pentano (C5H12), etc.; si pu\u00f2 notare come ciascun composto differisce da quello che segue per 14 unit\u00e0 di peso molecolare, oltre alla formula generale CnH2n+2 che si pu\u00f2 dedurre dalla serie omologa. Lo stesso ragionamento si applica ad alcheni e alchini, per i quali si pu\u00f2 scrivere rispettivamente una formula generale CnH2n e un'altra formula CnH2n\u22122."}
{"id": "3346777", "revid": "322321", "url": "https://it.wikipedia.org/wiki?curid=3346777", "title": "Pieve di Cesclans", "text": "La pieve di Santo Stefano \u00e8 una chiesa sita nella frazione di Cesclans nel comune di Cavazzo Carnico (UD), una delle 11 antiche pievi della Carnia, attualmente filiale della parrocchiale di Cavazzo Carnico.\nSorge a 384 su una rupe rocciosa da cui si domina il sottostante lago di Cavazzo. Il terremoto del 1976 ha quasi completamente distrutto il precedente edificio lasciando in piedi solo il campanile. Dopo il terremoto, nel 1993 \u00e8 iniziata la ricostruzione che ha cercato di riprendere le forme precedenti, la chiesa \u00e8 stata riaperta al culto nel 2008. Il primo insediamento risalirebbe al IX o X secolo, vi sono stati poi rimaneggiamenti successivi sino alle forme attuali che risalgono al 1777."}
{"id": "3346781", "revid": "767487", "url": "https://it.wikipedia.org/wiki?curid=3346781", "title": "International Gran Prix (film)", "text": "International Gran Prix \u00e8 un film muto italiano del 1924 diretto da Amleto Palermi."}
{"id": "3346787", "revid": "767487", "url": "https://it.wikipedia.org/wiki?curid=3346787", "title": "La casa dei pulcini", "text": "La casa dei pulcini \u00e8 un film muto italiano del 1924 diretto da Mario Camerini.\nTrama.\nTre bambini frequentano un istituto confinante con una scuola media dove studia Lauretta. I ragazzi fanno amicizia con lei e decidono una notte di andare a vedere i fuochi d'artificio, ma uno dei bambini viene ferito da una bomba. Questa situazione fa s\u00ec che il padre e la bambinaia del bambino ferito s'innamorino."}
{"id": "3346791", "revid": "539155", "url": "https://it.wikipedia.org/wiki?curid=3346791", "title": "Aleksandr Il'i\u010d Ziloti", "text": "Biografia.\nGli studi.\nPianista, direttore d'orchestra e compositore in Russia, Europa e Stati Uniti, Ziloti ha studiato pianoforte al Conservatorio di Mosca con Nikolaj Zverev (dal 1871 al 1875) e con Nikolaj Rubin\u0161tejn (dal 1875 all'anno del diploma), contrappunto con Sergej Ivanovi\u010d Taneev, armonia con P\u00ebtr Il'i\u010d \u010cajkovskij, e teoria musicale con Nikolaj Hubert. Si \u00e8 diplomato con onore in pianoforte nel 1881 e ha proseguito la sua carriera collaborando con Franz Liszt a Weimar (1883-1886) e a Lipsia. Nel 1887 ritorna in patria ed insegna al Conservatorio di Mosca. Tra i suoi allievi del periodo sono da ricordare Aleksandr Gol'denvejzer e Leonid Maksimov. In questi anni contribu\u00ec alla carriera di suo cugino Sergej Rachmaninov. Il lavoro editoriale del periodo lo vide impegnato alla revisione del primo e secondo concerto per pianoforte di \u010cajkovskij.\nIl concertismo.\nDal 1892 al 1900 svolge continua attivit\u00e0 concertistica in Europa e suona a New York, Boston, Cincinnati e Chicago (1898), facendo conoscere il repertorio di Sergej Rachmaninov. Come direttore di orchestra ha diretto la prima del Concerto per piano n. 2 di Rachmaninov nel 1901. Dal 1901-1903, Ziloti \u00e8 direttore della Filarmonica di Mosca e dal 1903-1917 \u00e8 organizzatore, finanziatore e direttore dei \"Concerti Ziloti\" di San Pietroburgo e lavora a fianco del famoso musicologo Aleksandr Ossovskij sia per l'affermazione dei musicisti (Leopold Auer, Pablo Casals, F\u00ebdor \u0160aljapin, George Enescu, Josef Hofmann, Wanda Landowska, Willem Mengelberg, Felix Mottl, Arthur Nikisch, Arnold Sch\u00f6nberg e Felix Weingartner), sia per la diffusione dell'opera di Debussy, Elgar, Glazunov, Prokof'ev, Rachmaninov, Rimskij-Korsakov, Skrjabin, Sibelius, Stravinskij sia per la diffusione e sponsorizzazione dei balletti russi di Sergej Djagilev-Stravinskij del Teatro Mariinskij, nella Russia sovietica, in Europa e a New York.\nDal 1925 al 1942 Ziloti insegna alla Juilliard Graduate School. Indelebili sono le sue performance statunitensi e leggendaria quella del novembre del 1930 in cui esegue tutti in concerti di Liszt con il direttore d'orchestra Arturo Toscanini. Tra gli allievi privati di Ziloti sono da ricordare Marc Blitzstein, Gladys Ewart e Eugene Istomin.\nZiloti ha scritto pi\u00f9 di 200 arrangiamenti, trascrizioni ed edizioni orchestrali delle musiche di Bach, Beethoven, Liszt, \u010cajkovskij e Vivaldi. \nPer tutta la sua attivit\u00e0 lavorativa Aleksandr Ziloti \u00e8 da considerare il pi\u00f9 grande esponente della scuola pianistica russa. Carl Fischer ha pubblicato un'accurata antologia delle trascrizioni per pianoforte di Ziloti e Rowman-Littlefield hanno pubblicato una sua bio-bibliografia musicale.\nImpatto culturale.\nLontano da interessi di carattere politico e prendendo le distanze dalla situazione socio-politica della Russia sovietica, Ziloti si dedica unicamente alla formazione concertistica e didattica. La didattica pianistica di Liszt-Ziloti \u00e8 una visione trascendentale dei problemi tecnici, compresi non solo come meramente fisiologici, ma come elementi che caratterizzano la performance stessa. Questo significa che la tecnica \u00e8 inglobata e ricompresa a partire dalla corporeit\u00e0 del pianista. Da ci\u00f2 scaturiscono le basi della tecnica del peso e del rilassamento ovvero la \"tecnica pianistica naturale\" di Rudolf Breithaupt e del medico e fisiologo Friedrich Adolf Steinhausen. L'impatto della tecnica di Liszt-Ziloti ha un forte impatto culturale e sar\u00e0 la base della didattica pianistica russo-europea. Da un punto di vista pedagogico, Ziloti si deve ritenere anche il fondatore della scuola pianistica della Julliard School di New York che mantiene, tuttora, l'assetto didattico della scuola russo-europea (ovvero del Conservatorio di Mosca) nella formazione concertistica e del corpo docente. Per questo l'impatto culturale zilotiano nel mondo musicale nord americano \u00e8 un aspetto di ricerca che impone analitiche particolari di carattere socio-musicologico. Lo stesso concetto di performance pianistica della Juilliard School non \u00e8 altro che il richiamo esplicito alla prassi concertistica di Liszt-Ziloti che nei recital imposero uno stilema figurativo, socio-culturale, dell\"'idealtypus\" del pianista."}
{"id": "3346795", "revid": "123008017", "url": "https://it.wikipedia.org/wiki?curid=3346795", "title": "Campionato mondiale di pallavolo femminile Under-18 2005", "text": "Il IX campionato mondiale pre-juniores di pallavolo femminile si \u00e8 svolto dal 9 al 17 ottobre 2005 a Macao. Alla competizione hanno partecipato 16 squadre nazionali pre-juniores e la vittoria finale \u00e8 andata per la seconda volta al Brasile.\nPodio.\nCampione.\nBrasile(Secondo titolo)\nSecondo posto.\nRussia\nTerzo posto.\nItalia"}
{"id": "3346796", "revid": "2033069", "url": "https://it.wikipedia.org/wiki?curid=3346796", "title": "Mr. Sunshine", "text": "Mr. Sunshine \u00e8 stata una serie televisiva statunitense del 2011, creata, prodotta e interpretata da Matthew Perry. \u00c8 andata in onda dal 9 febbraio al 6 aprile 2011 su ABC. In Italia la serie \u00e8 stata trasmessa a partire dal 27 novembre 2011 su Cielo.\nLa serie \u00e8 stata cancellata dalla ABC il 13 maggio 2011, dopo la fine della prima stagione."}
{"id": "3346800", "revid": "81195", "url": "https://it.wikipedia.org/wiki?curid=3346800", "title": "Globine", "text": ""}
{"id": "3346803", "revid": "83531", "url": "https://it.wikipedia.org/wiki?curid=3346803", "title": "Decompressione incontrollata", "text": "Con decompressione incontrollata ci si riferisce ad un inaspettato calo della pressione di un sistema chiuso, come ad esempio la cabina di un aeroplano. Viene definita decompressione esplosiva (ED) nel caso in cui la velocit\u00e0 di decompressione sia maggiore rispetto al tempo normalmente impiegato per far uscire l'aria dai polmoni, ed \u00e8 per questo che viene associata alla violenza di un'esplosione. Quando la decompressione \u00e8 ancora veloce, ma non al livello di quella esplosiva viene chiamata decompressione rapida. Infine, la decompressione lenta o decompressione graduale avviene cos\u00ec lentamente che gli esseri umani non la possono rilevare prima del raggiungimento di uno stato di ipossia.\nGeneralmente la decompressione incontrollata \u00e8 il risultato di un errore umano, di affaticamento del materiale, di un errore di progettazione o di un impatto.\nDescrizione.\nCon il termine \"decompressione incontrollata\" ci si riferisce qui alla depressurizzazione non programmata di \"recipienti in pressione\" occupati da persone, come ad esempio la cabina di un aeromobile ad alta quota o di un veicolo spaziale o ancora di una camera iperbarica; nel caso di cedimenti di recipienti in pressione utilizzati per contenere gas, liquidi o agenti chimici, il termine pi\u00f9 comunemente usato \u00e8 esplosione.\nLa decompressione pu\u00f2 verificarsi a causa di un cedimento strutturale del recipiente in pressione o per un guasto del sistema di pressurizzazione stesso. La velocit\u00e0 e la violenza della decompressione \u00e8 influenzata dalla dimensione del recipiente in pressione, dalla pressione differenziale tra interno ed esterno del recipiente e dalle dimensioni del foro di uscita dell'aria.\nLa Federal Aviation Administration (FAA) riconosce tre tipi distinti di decompressione in un aeroplano:\nDecompressione esplosiva.\nLa decompressione esplosiva avviene ad una velocit\u00e0 maggiore rispetto a quella a cui l'aria pu\u00f2 uscire dai polmoni, in genere tra 0,1 e 0,5 secondi. Il rischio di trauma ai polmoni \u00e8 molto elevato, cos\u00ec come il potenziale pericolo provocato da qualsiasi oggetto non ancorato stabilmente che pu\u00f2 essere assimilato ad un proiettile a causa della forza esplosiva, paragonabile alla detonazione di una bomba.\nDopo una decompressione esplosiva all'interno di un aereo, una fitta nebbia pu\u00f2 riempire rapidamente l'interno della cabina, ci\u00f2 avviene perch\u00e9 l'aria interna, decomprimendosi, si raffredda molto velocemente e il vapore acqueo in essa contenuto si condensa. \nDecompressione rapida.\nLa decompressione rapida avviene generalmente in pi\u00f9 di 0,5 secondi, permettendo ai polmoni di decomprimersi pi\u00f9 velocemente rispetto alla cabina.. Il rischio di danni polmonari \u00e8 ancora presente, ma in maniera significativamente ridotta rispetto alla decompressione esplosiva.\nDecompressione lenta.\nLa decompressione lenta o graduale avviene cos\u00ec lentamente che non viene generalmente rilevata se non dagli strumenti.\nQuesto tipo di decompressione pu\u00f2 essere causata anche da un difetto del sistema di pressurizzazione, pericolosa soprattutto quando l'aereo sale in quota. Un esempio di questo inconveniente \u00e8 stato l'incidente del Volo Helios Airways 522, nel quale il pilota non si accorse che il sistema di pressurizzazione automatico non era inserito e non riusc\u00ec quindi a interpretare correttamente gli allarmi del computer di bordo.\nErrori comuni.\nIl corpo umano pu\u00f2 esplodere nel vuoto.\nQuesto mito piuttosto diffuso potrebbe essere stato alimentato dalle false rappresentazioni che sono state fatte in diversi film, come ad esempio in Agente 007 - Vendetta Privata, nel quale la testa di uno dei personaggi del film esplode a causa della rapida decompressione della camera iperbarica in cui si trova. La ricerca e l'esperienza accumulata dagli scienziati grazie all'esplorazione dello spazio e allo sviluppo dei trasporti aerei ad alta quota ha dimostrato che anche se l'esposizione al vuoto di un corpo umano provoca gonfiore, la pelle \u00e8 abbastanza resistente per sopportare una caduta di pressione di 1 atmosfera, anche se l'ipossia risultante pu\u00f2 causare perdita di conoscenza dopo solo pochi secondi.\nIdee sbagliate in merito alla decompressione possono derivare anche dalla errata comparazione con incidenti subacquei, nei quali il differenziale di pressione \u00e8 molto superiore a quello presente nello spazio. Nell'incidente della piattaforma petrolifera Byford Dolphin una decompressione di otto atmosfere avvenuta al di sotto del livello del mare caus\u00f2 barotraumi letali; nello spazio, in seguito ad una perdita di una sola atmosfera, questo non pu\u00f2 succedere, anche se va rilevato che un barotrauma polmonare pu\u00f2 essere provocato dal trattenere forzatamente il respiro.\nUn proiettile pu\u00f2 provocare una decompressione esplosiva.\nLe fusoliere degli aerei sono progettate con nervature di rinforzo per evitare ampie lacerazioni; la grandezza del foro \u00e8 uno dei fattori che determina la velocit\u00e0 di decompressione: il foro provocato da un proiettile \u00e8 troppo piccolo per causare una decompressione esplosiva.\nUn piccolo foro nella fusoliera pu\u00f2 risucchiare all'esterno le persone.\nIl programma televisivo Miti da sfatare ha esaminato questa errata convinzione utilizzando aerei pressurizzati con i quali ha eseguito diversi test. I risultati ottenuti dimostrano che il \"design\" della fusoliera non permette che ci\u00f2 accada, anche se va premesso che non c'\u00e8 stata nessuna verifica scientifica a questa conclusione. \u00c8 opportuno ricordare che nell'incidente del volo Aloha Airlines 243 una hostess fu risucchiata all'esterno della fusoliera da un buco molto ampio. Nel caso del volo British Airways 5390, invece, la rapida depressurizzazione dovuta al distacco improvviso del parabrezza sinistro provoc\u00f2 la parziale espulsione del comandante che rimase incastrato fino al busto nel finestrino.\nLesioni da decompressione.\nLe seguenti lesioni fisiche possono essere associate a incidenti da decompressione:\nIncidenti pi\u00f9 gravi dovuti a decompressione.\nGli incidenti da decompressione non sono rari sia su aerei militari che su aerei civili, con circa 40-50 eventi di decompressione rapida che si verificano ogni anno. Nella maggior parte dei casi il problema \u00e8 stato gestito dagli equipaggi senza riportare problemi; di conseguenza incidenti nei quali n\u00e9 l'aereo n\u00e9 i passeggeri hanno riportato danni non vengono considerati gravi.\nImplicazioni nella progettazione dei velivoli.\nGli aeromobili moderni sono progettati con nervature di rinforzo sia in senso longitudinale che lungo la circonferenza per evitare che danni localizzati da decompressione possano \"strappare\" grossi pezzi di fusoliera.; tuttavia i danni da decompressione si sono rilevati fatali in altri modi. Nel 1974 il volo 981 della Turkish Airlines ha subito, a causa di una decompressione esplosiva, il collasso di una parte del pavimento con la conseguente rottura di cavi di vitale importanza per il controllo dell'aereo. L'anno successivo, la FAA ha emesso una direttiva che costringeva i costruttori di aerei wide-body a rinforzare il piano inferiore della fusoliera in modo che possa resistere ad una decompressione provocata da un'apertura grande fino a 1,9 m\u00b2. \nLe porte delle cabine sono progettate per rendere quasi impossibile, intenzionalmente o accidentalmente, l'apertura di una di esse durante il volo. Il sistema chiamato \"plug door\" assicura che quando la pressione all'interno della cabina supera la pressione esterna, la porta rimane chiusa e l'apertura \u00e8 possibile solamente quando le due pressioni sono equivalenti. Le porte delle cabine, comprese le uscite di emergenza (ma non tutte le porte dei vani cargo), o si aprono verso l'interno oppure devono essere tirate verso l'interno prima di essere ruotate all'esterno, questo perch\u00e9 almeno una delle dimensioni della porta \u00e8 maggiore rispetto agli stipiti."}
{"id": "3346806", "revid": "4175", "url": "https://it.wikipedia.org/wiki?curid=3346806", "title": "100 yards", "text": ""}
{"id": "3346808", "revid": "729019", "url": "https://it.wikipedia.org/wiki?curid=3346808", "title": "Stazione di Pusan", "text": "La stazione di Pusan (in coreano \"\ubd80\uc0b0\uc5ed\" ) \u00e8 la principale dell'omonima citt\u00e0 ed \u00e8 anche la stazione di termine per la linea Gyeongbu e la versione ad alta velocit\u00e0 di quest'ultima per i servizi KTX, che la collegano alla capitale Seul in circa 2 ore e 20 minuti.\nPosizione e struttura.\nLa stazione si trova al centro di Pusan, e offre anche un interscambio con la linea 2 della metropolitana di Pusan. L'edificio attuale \u00e8 stato ultimato nel 2003, quando i collegamenti KTX arrivarono per la prima volta a Pusan. L'aspetto \u00e8 di un grande edificio ricurvo in vetro, con un grande piazzale sul fronte della stazione. \nLa superficie \u00e8 di 24.646 metri quadrati, e tutti i servizi sono di ultima generazione. Sono presenti anche 11 scale mobili, 10 ascensori, una sala PC e diversi negozi e ristoranti."}
{"id": "3346811", "revid": "110157", "url": "https://it.wikipedia.org/wiki?curid=3346811", "title": "The Isle of View", "text": "The Isle of View \u00e8 il primo album live del gruppo The Pretenders, pubblicato nel 1995 dalla WEA.\n\u00c8 un album unplugged registrato negli studi televisivi di una emittente inglese, nel quale il gruppo \u00e8 accompagnato da un quartetto d'archi. Damon Albarn compare come ospite al pianoforte."}
{"id": "3346812", "revid": "767487", "url": "https://it.wikipedia.org/wiki?curid=3346812", "title": "La follia di Noretta", "text": "La follia di Noretta \u00e8 un film muto italiano del 1924 diretto da Guglielmo Zorzi."}
{"id": "3346813", "revid": "1605525", "url": "https://it.wikipedia.org/wiki?curid=3346813", "title": "Le regole della casa del sidro", "text": "Le regole della casa del sidro (\"The Cider House Rules\") \u00e8 un romanzo di John Irving e pubblicato nel 1985. \nTradotto in 16 lingue, tra le quali l'ebraico, il giapponese, il finlandese, in Italia \u00e8 stato pubblicato nell'anno di uscita 1985, nella traduzione di Pier Francesco Paolini.\nTrama.\nIl protagonista delle vicende \u00e8 il giovane orfano Homer Wells, la cui esistenza \u00e8 narrata dalla nascita fino alla sua maturit\u00e0, attraverso le varie fasi dell'adolescenza e seguendo le scelte di vita che lo spingeranno ad andarsene dal suo luogo di origine e conoscere il mondo.\nAmbientata nel rurale Maine tra gli anni trenta e 40, la storia si apre con una descrizione dell'orfanotrofio di St. Cloud's, dove nasce Homer, gestito dal ginecologo abortista Wilbur Larch, uno dei personaggi pi\u00f9 importanti della storia che emerge per la sua profonda caratterizzazione. Il St. Cloud's viene subito descritto come un luogo totalmente fuori dalla civilt\u00e0, che accoglie bambini e donne bisognose tanto di partorire quanto di abortire i figli indesiderati. Proprio l'aborto \u00e8 uno dei temi portanti del romanzo. Qui il giovane Homer cresce e, dopo ben quattro esperienze fallimentari di adozione, decide di rimanere a St. Cloud's dove diverr\u00e0 l'orfano pi\u00f9 anziano e si dar\u00e0 da fare per assistere il dottor Larch, che diventer\u00e0 per lui una figura paterna, il quale, a sua volta, amer\u00e0 Homer come un figlio.\nHomer diviene il discepolo di Wilbur Larch, che sar\u00e0 per lui mentore ed insegnante, rendendolo pratico della procedura ostetrica e ginecologica, insegnandogli la medicina e facendo dunque di Homer un vero e proprio medico. Con la crescita di Homer emergono le prime divergenze ideologiche tra lui ed il suo mentore, affrontando la questione dell'aborto in maniera diversa, considerandolo omicidio a tutti gli effetti ed opponendosi nel praticarlo.\nCol passare del tempo, Homer manifesta un crescente interesse verso il mondo al di fuori dell'orfanotrofio. La struttura \u00e8 completamente isolata e avvolta da un'eterna atmosfera deprimente, dovuta principalmente alle donne che arrivano da lontano, sottoponendosi ad aborto o abbandonando i propri figli nel luogo. Tutto ci\u00f2 che accade all'esterno \u00e8 totalmente sconosciuto nell'orfanotrofio e da parte in Homer, nato e cresciuto al suo interno, orfano che non ha mai visto l'oceano, cresce la sensazione di stare sciupando la propria vita. In seguito all'arrivo di Wally e Candy, giovane coppia bisognosa di un aborto, Homer, infatuatosi della ragazza, va via dall'orfanotrofio e trova lavoro nel frutteto di famiglia di Wally, dove far\u00e0 le sue prime esperienze di vita da uomo adulto ed indipendente."}
{"id": "3346817", "revid": "1442080", "url": "https://it.wikipedia.org/wiki?curid=3346817", "title": "Melbourne Outdoor 1982 - Singolare", "text": "Il singolare del torneo di tennis Melbourne Outdoor 1982, facente parte della categoria Grand Prix, ha avuto come vincitore Pat Cash che ha battuto in finale Rod Frawley 6-4, 7-6."}
{"id": "3346820", "revid": "307923", "url": "https://it.wikipedia.org/wiki?curid=3346820", "title": "Episodi di Mr. Sunshine", "text": "La prima ed unica stagione di \"Mr. Sunshine\" \u00e8 stata trasmessa dal canale statunitense ABC dal 9 febbraio 2011. Il network canadese CTV ha mandato in onda i primi sei episodi in anticipo di due giorni rispetto alla programmazione americana.\nIn Italia la serie \u00e8 andata in onda dal 27 novembre 2011 su Cielo ogni domenica alle 13.30 (per soli 2 episodi), a causa dei bassi ascolti la serie \u00e8 stata sospesa; la programmazione della serie riprender\u00e0 sempre sullo stesso canale, nelle prime ore della mattinata, dal 13 febbraio 2013 replicando le 2 puntate gi\u00e0 trasmesse precedentemente e dal 14 febbraio con le puntate in prima visione."}
{"id": "3346822", "revid": "1442080", "url": "https://it.wikipedia.org/wiki?curid=3346822", "title": "Volvo Masters 1982 - Singolare", "text": "Il singolare del Volvo Masters 1982 \u00e8 stato un torneo di tennis facente parte della categoria Grand Prix.\nIvan Lendl ha battuto in finale 6\u20134, 6\u20134, 6\u2013 2 John McEnroe."}
{"id": "3346823", "revid": "155634", "url": "https://it.wikipedia.org/wiki?curid=3346823", "title": "Volvo Masters 1982 - Doppio", "text": "Il doppio del torneo di tennis Volvo Masters 1982, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale 6\u20134, 6\u20133 Sherwood Stewart e Ferdi Taygan."}
{"id": "3346834", "revid": "767487", "url": "https://it.wikipedia.org/wiki?curid=3346834", "title": "Maciste e il nipote d'America", "text": "Maciste e il nipote d'America \u00e8 un film muto italiano del 1924 diretto da Eleuterio Rodolfi."}
{"id": "3346835", "revid": "287204", "url": "https://it.wikipedia.org/wiki?curid=3346835", "title": "Live in London (The Pretenders)", "text": "Live in London \u00e8 il secondo album live del gruppo The Pretenders, pubblicato nel 2010 in versione CD/DVD dalla Koch Records.\nTracce.\nDVD"}
{"id": "3346839", "revid": "481666", "url": "https://it.wikipedia.org/wiki?curid=3346839", "title": "Filmografia di Thomas H. Ince", "text": "Di seguito sono elencati i film diretti, sceneggiati, interpretati e prodotti da Thomas H. Ince\nRegista: 1910 - 1911 - 1912 - 1913 - 1914 - 1915 - 1916 - 1918 - 1923 - 1924\nSceneggiatore: 1910 - 1911 - 1912 - 1913 - 1914 - 1915 - 1916/1918\nAttore: 1905 - 1908 - 1909 - 1910 - 1911 - 1914\nProduttore: 1911 - 1912 - 1913 - 1914 - 1915 - 1916 - 1917 - 1918 - 1919 - 1920 - 1921 - 1922 - 1923 - 1924 - 1925 -\nPresentatore - Supervisore: "}
{"id": "3346848", "revid": "228587", "url": "https://it.wikipedia.org/wiki?curid=3346848", "title": "Sistemi ettometrici di Reggio Calabria", "text": "Il sistema ettometrico di Reggio Calabria, inaugurato il 20 luglio 2009, \u00e8 costituito da una serie di marciapiedi mobili e ascensori che garantiscono trasversalmente la mobilit\u00e0 urbana della parte centrale della citt\u00e0 tra il Lungomare Falcomat\u00e0 (parte bassa) e la via Reggio Campi (parte alta).\nDescrizione del percorso e della struttura.\nLa distanza complessiva servita \u00e8 di 440 metri con una pendenza media dell'11%. La copertura \u00e8 costituita da una struttura in acciaio preverniciato e cristallo serigrafico con impianto integrato di illuminazione del percorso e delle zone adiacenti, di filodiffusione e videosorveglianza. La pavimentazione delle zone adiacenti \u00e8 di tipo differenziato rispetto a quella delle strade parallele e trasversali per evidenziarne le differenze in termini funzionali (zona a traffico limitato). La prima tratta di via Giudecca, compresa tra il Corso Vittorio Emanuele III e la via Zecca, essendo limitata in lunghezza, \u00e8 stata opportunamente trattata definendo uno specifico intervento di riqualificazione urbana. L'intero percorso \u00e8 composto dalle seguenti tratte:\nLavori in corso.\nL'ultima parte di questo sistema di mobilit\u00e0 \u00e8 totalmente diversa da quella inaugurata di recente. Tra la via Filippini e le Tre fontane, la mobilit\u00e0 delle persone sar\u00e0 affidata ad una cabina-ascensore, con doppio funzionamento (orizzontale e verticale), allocata in una galleria artificiale che sar\u00e0 ricavata sotto il piano di calpestio di via Possidonea e le scale che portano alla via Reggio Campi. Queste ultime, che rientrano tra i beni del patrimonio paesaggistico da tutelare, non subiranno alcuna variazione nel loro aspetto strutturale e architettonico."}
{"id": "3346851", "revid": "767487", "url": "https://it.wikipedia.org/wiki?curid=3346851", "title": "Il rigattiere di Amsterdam", "text": "Il rigattiere di Amsterdam (\"Der Tr\u00f6dler von Amsterdam\") \u00e8 un film muto tedesco del 1925 diretto da Victor Janson.\nProduzione.\nIl film fu prodotto dalla Deutsche Vereins-Film AG (Defa-Deutsche Fox).\nDistribuzione.\nDistribuito dalla Deutsche Vereins-Film AG (Defa-Deutsche Fox), il film - che aveva ottenuto il visto di censura B.11392 che ne vietava la visione ai minori - usc\u00ec nelle sale cinematografiche tedesche presentato all'Alhambra Kurf\u00fcrstendamm di Berlino il 9 novembre 1925.\nInternazionalmente, il film \u00e8 conosciuto con il titolo inglese \"The Dealer from Amsterdam\"."}
{"id": "3346866", "revid": "767487", "url": "https://it.wikipedia.org/wiki?curid=3346866", "title": "Van Axel", "text": "I Van Axel (talvolta anche Vanaxel; successivamente divenuti Van Axel Castelli) furono una famiglia aristocratica fiamminga, ascritta al patriziato veneziano e annoverata fra le cosiddette \"Case fatte per soldo\".\nStoria.\nI Van Axel furono un'antica famiglia d'origine fiamminga, proveniente da Malines.\nQuesto casato, insignito del titolo nobiliare fin dal secolo XII, partecip\u00f2 attivamente alla fervente vita politica, culturale e religiosa delle Fiandre, arricchendosi con la pratica della mercatura. Nel XV secolo, Giusto Adolfo Van Axel si trasfer\u00ec stabilmente a Venezia, seguendo le proprie attivit\u00e0 commerciali. Due secoli dopo, i suoi discendenti sostennero finanziariamente le lotte della Repubblica contro l'Impero ottomano durante la guerra di Candia, guadagnandosi in tal modo l'ascrizione al patriziato e l'accesso al Maggior Consiglio (1665).\nDopo la caduta della Serenissima, con Sovrana Risoluzione, il ramo dei \"Van Axel Castelli\" fu ascritto alla nobilt\u00e0 dell'Impero austriaco (1\u00ba dicembre 1817) e successivamente investito del titolo comitale (4 marzo 1820). I Van Axel Castelli sono tuttora presenti in Italia."}
{"id": "3346867", "revid": "628767", "url": "https://it.wikipedia.org/wiki?curid=3346867", "title": "Olot (Uzbekistan)", "text": "Olot \u00e8 il capoluogo del distretto di Olot della regione di Bukhara, in Uzbekistan. Aveva 8.900 abitanti al censimento del 1989 e una popolazione calcolata di 12.924 abitanti per il 2010."}
{"id": "3346868", "revid": "729019", "url": "https://it.wikipedia.org/wiki?curid=3346868", "title": "122\u00ba Reggimento fanteria &quot;Macerata&quot;", "text": "Il 122\u00ba Reggimento fanteria \"Macerata\" \u00e8 stata un'unit\u00e0 militare del Regio Esercito.\nStoria.\nLe origini.\nIl 122\u00ba Reggimento fanteria e il comando della Brigata furono costituite in Macerata dal deposito del 12\u00ba Reggimento fanteria per dare vita insieme al 121\u00ba Reggimento fanteria alla Brigata Macerata il 1\u00ba marzo 1915.\nNella prima guerra mondiale (1915-1918).\nIl 2 giugno il reggimento e la brigata lasciate le sedi di macerata e ancona raggiungono Lonato.\nDopo un periodo di addestramento entra in combattimento nel settore di Castelnuovo del Carso.\nIl reparto combatt\u00e9:\nAl termine del conflitto il 122\u00b0 aveva avuto 47 Ufficiali e 2.259 fanti caduti per la Patria. I suoi uomini vennero decorati con 57 medaglie d'argento al valor militare e 103 medaglie di bronzo al valor militare. Venne smobilitato al termine del conflitto il 24 novembre 1919. In memoria del valore dei soldati della Brigata il comune di Macerata ha intitolato una via Brigata Macerata.\nNella seconda guerra mondiale (1939-1945).\nCon la seconda guerra mondiale, il reparto venne ricostituito il 20 settembre del 1941 a Cesena come 122\u00ba Reggimento fanteria \"Macerata\", dal deposito dell'12\u00ba Fanteria ed ha in organico: comando e compagnia comando, tre battaglioni fucilieri, compagnia mortai da 81, compagnia cannoni da 47/32. \nInquadrato, col 121\u00ba Reggimento fanteria \"Macerata\" e il 153\u00ba Reggimento artiglieria, nella 153\u00aa Divisione di fanteria \"Macerata\". Il reggimento e la divisione sono inquadrati nel V Corpo d'armata della 2\u00aa Armata - Comando Slovenia-Dalmazia e destinati all'Invasione della Jugoslavia ed a un successivo impiego di presidio in Slovenia e in Istria. Deve essere ritenuto disciolto in data 13 settembre 1943 a Fiume. Nel 1946 il 122\u00b0 viene formalmente sciolto e la sua bandiera consegnata al Vittoriano a Roma.\nMotto del reggimento.\n\"Vi atque virtute\" Il significato del motto del Reggimento \u00e8: \"Con forza e con valore\"."}
{"id": "3346876", "revid": "105826", "url": "https://it.wikipedia.org/wiki?curid=3346876", "title": "Vanaxel", "text": ""}
{"id": "3346880", "revid": "628767", "url": "https://it.wikipedia.org/wiki?curid=3346880", "title": "Shofirkon", "text": "Shofirkon \u00e8 il capoluogo del distretto di Shofirkon della regione di Bukhara, in Uzbekistan. Aveva 19.700 abitanti al censimento del 1989 e una popolazione calcolata di 28.607 abitanti per il 2010."}
{"id": "3346888", "revid": "287204", "url": "https://it.wikipedia.org/wiki?curid=3346888", "title": "Le Huynh Duc", "text": ""}
{"id": "3346889", "revid": "767487", "url": "https://it.wikipedia.org/wiki?curid=3346889", "title": "Nozze sotto il terrore", "text": "Nozze sotto il terrore (\"Revolutionshochzeit\") \u00e8 un film muto tedesco del 1928 diretto da A.W. Sandberg."}
{"id": "3346890", "revid": "272884", "url": "https://it.wikipedia.org/wiki?curid=3346890", "title": "Arnolfo Bacotich", "text": "Vita.\nNato a Spalato da antica famiglia patrizia che aveva dato alla Dalmazia studiosi, artisti e scrittori, in giovent\u00f9 fu impiegato di concetto, in seguito direttore di un'agenzia turistica. Datosi al giornalismo, fra il 1920 e il 1921 fu il corrispondente del Messaggero in Germania. Desideroso di avere un suo giornale, torn\u00f2 in Italia e fond\u00f2 \"Il Globo illustrato\" (1923-1926), che cercava di promuovere - soprattutto all'estero - la conoscenza dell'arte, della cultura e della storia italiana. Nel 1926 - assieme ad Antonio Cippico, di cui spos\u00f2 la sorella - Bacotich fond\u00f2 l'Archivio storico per la Dalmazia, che diresse fino alla morte e fu la pi\u00f9 importante rivista storica italiana dedicata alla Dalmazia.\nIn questa pubblicazione, Bacotich pubblic\u00f2 oltre sessanta fra monografie, relazioni, recensioni e scritti di diverso genere. Per documentarsi adeguatamente, nel corso della sua vita accumul\u00f2 centinaia di libri, articoli di riviste, disegni, fotografie, stampe e materiale di diverso genere: materiale che, confluendo nella rivista, ne fece la fonte pi\u00f9 completa di studi dalmati.\nArnolfo Bacotich mor\u00ec improvvisamente a Roma il 27 novembre 1940, mentre attendeva ai suoi studi.\nOpere.\nNella bibliografia di Bacotich appaiono studi su diversi personaggi dalmati o legati alla Dalmazia: dal grammatico Giovanni Policarpo Severitano a Benedetto Rogacci, da Giovanni Francesco Fortunio ai fratelli Laurana, da Giorgio Orsini a Giovanni Francesco Biondi: nei 176 numeri dell'\"Archivio Storico della Dalmazia\" usciti sotto la sua direzione, Bacotich ebbe cura di occuparsi praticamente di tutte le forme culturali apparse nei secoli in Dalmazia.\nIl Fondo Cippico-Bacotich.\nIl notevole materiale raccolto da Bacotich e dal Cippico fu acquisito dalla Biblioteca del Senato della Repubblica dalla vedova del primo nel 1951, costituendo tuttora il nucleo principale del \"fondo dalmata\", formato oggi da circa 3.500 fra opere a stampa ed opuscoli, oltre a ventitr\u00e9 fascicoli di carte manoscritte risalenti ai secoli XVII-XX, alcune di straordinario valore."}
{"id": "3346899", "revid": "287204", "url": "https://it.wikipedia.org/wiki?curid=3346899", "title": "Belfiore (Mantova)", "text": "Belfiore \u00e8 un quartiere situato a ovest di Mantova sulla riva meridionale del Lago Superiore, tristemente passato alla storia per essere stato, negli anni dal 1851 al 1853, il luogo delle esecuzioni dei Martiri di Belfiore.\nNel 2002, in occasione del 150\u00ba anniversario, nel piazzale antistante la Valletta di Belfiore il Comune di Mantova ha effettuato la ricomposizione del monumento commemorativo dello scultore Pasquale Miglioretti. Alla sua inaugurazione nel 1872 fu collocato al centro della principale piazza mantovana, Piazza Sordello, e successivamente (1930) rimosso, diviso a pezzi e dimenticato.\nA causa dell'estensione territoriale del comune di Mantova, all'epoca degli eventi risorgimentali la valletta era infatti inclusa nel territorio di Curtatone, e in seguito all'urbanizzazione del XX secolo, Belfiore \u00e8 diventato un quartiere di Mantova con circa 800 residenti."}
{"id": "3346906", "revid": "124613214", "url": "https://it.wikipedia.org/wiki?curid=3346906", "title": "Sintesi di Kiliani-Fischer", "text": "La sintesi di Kiliani-Fischer \u00e8 un metodo utilizzato per la sintesi dei monosaccaridi. Sfrutta la formazione e la successiva idrolisi di una cianidrina, ottenendo in questo modo l'allungamento della catena di un aldoso tramite l'aggiunta di un atomo di carbonio mantenendo la stereochimica di tutti gli altri atomi di carbonio chirali. Il nuovo atomo di carbonio chirale che viene prodotto origina una miscela di diastereoisomeri chiamati epimeri. Per esempio, il D-arabinosio viene convertito in una miscela di D-glucosio e D-mannosio.\nSintesi di Kiliani-Fischer classica.\nLa versione originale della sintesi di Kiliani-Fischer procede attraverso intermedi che implicano la formazione di una cianidrina e di un lattone di un acido aldonico. Il primo passo consiste nel far reagire lo zucchero di partenza con un cianuro acquoso (tipicamente NaCN); il cianuro d\u00e0 addizione nucleofila al gruppo carbonilico dello zucchero (gli zuccheri esistono principalmente sotto forma di emiacetali ciclici, ma sono sempre in equilibrio con la loro forma aldeidica o chetonica a catena aperta, e nel caso degli aldosi \u00e8 la forma aldeidica che reagisce in questa sintesi). La cianidrina risultante da questa addizione viene riscaldata in acqua, il che produce l'idrolisi del gruppo nitrilico che diventa un acido carbossilico che reagisce velocemente con una funzione alcolica della stessa molecola formando un lattone pi\u00f9 stabile. Il risultato sono due lattoni diastereomeri nella miscela di reazione. Questi vengono separati (attraverso cromatografia, ripartizione in solventi differenti, o un altro metodo di separazione) e successivamente il lattone desiderato viene ridotto con amalgama di sodio. Come illustrato sotto, il D-arabinosio viene convertito in D-glucononitrile e D-mannononitrile, e successivamente viene convertito in D-gluconolattone e D-mannonolattone, separato, e ridotto a D-glucosio o D-mannosio. La resa di questo metodo \u00e8 circa del 30%.\nVersione moderna.\nPi\u00f9 recentemente, \u00e8 stato sviluppato un metodo di riduzione migliore che produce rese alquanto superiori per gli zuccheri pi\u00f9 grandi. Invece della conversione della cianidrina a lattone, la cianidrina viene ridotta in presenza di un catalizzatore a base di palladio e solfato di bario, utilizzando acqua come solvente. La cianidrina viene quindi ridotta a immina che si idrolizza velocemente formando un gruppo aldeidico. Lo zucchero finale \u00e8 perci\u00f2 prodotto attraverso due stadi piuttosto che i tre della sintesi classica. Alla fine \u00e8 possibile isolare direttamente gli zuccheri finali al posto dei lattoni. Il catalizzatore \u00e8 necessario per evitare l'ulteriore riduzione dell'aldeide a gruppo alcolico, che produrrebbe un alditolo. Le reazioni riportate sotto illustrano questa versione moderna per la conversione di L-treosio a L-xilosio e L-lixosio."}
{"id": "3346911", "revid": "682087", "url": "https://it.wikipedia.org/wiki?curid=3346911", "title": "Sindrome della trisomia X", "text": ""}
{"id": "3346926", "revid": "228587", "url": "https://it.wikipedia.org/wiki?curid=3346926", "title": "Metropolitana di Pusan", "text": "La metropolitana di Pusan () \u00e8 il sistema di metropolitana a Pusan in Corea del Sud. La metropolitana attualmente dispone di 5 linee operative e 129 stazioni, di cui una come linea di metropolitana leggera. La metropolitana ha una lunghezza di 131,7\u00a0km.\nLinee e collegamenti.\nEcco le linee con i rispettivi colori:\nBiglietti.\nIl prezzo base di un biglietto parte da 1100 won per una tratta fino a 10\u00a0km, e di 1300 won per tutte le destinazioni pi\u00f9 distanti. I biglietti sono acquistabili presso le emettitrici automatiche presenti in ogni stazione. I biglietti sono richiesti anche all'uscita dalla stazione. \nCome nella metropolitana di Seul, anche a Busan sono disponibili delle carte per la bigliettazione elettronica. Sono la Hanaro Card (\ud558\ub098\ub85c\uce74\ub4dc) e la Digital Busan Card (\ub514\uc9c0\ud138\ubd80\uc0b0\uce74\ub4dc), che offrono anche un 10% di sconto, utilizzabili anche per i bus cittadini.\nServizi.\nPresso la piattaforma della linea 1 alla stazione di Seomyeon \u00e8 presente l'ufficio degli oggetti smarriti. Gli oggetti trovati nei treni e nelle stazioni vengono conservati qui per 7 giorni prima di essere dati in custodia alla polizia.\nTutte le stazioni sono coperte dal segnale digitale DMB dal 2006, grazie al quale \u00e8 possibile vedere la TV su dispositivi portatili compatibili."}
{"id": "3346940", "revid": "531590", "url": "https://it.wikipedia.org/wiki?curid=3346940", "title": "Roman Reigns", "text": "Dopo aver giocato a football americano al college di Atlanta (Georgia Tech Yellow Jackets) dal 2003 al 2007, Joseph Anoa'i ha iniziato la sua carriera tra i professionisti con brevi periodi di \"off-season\" nei Minnesota Vikings e nei Jacksonville Jaguars della NFL; ha poi militato per una stagione completa nei canadesi degli Edmonton Eskimos durante il 2008, ma al termine dell'annata si \u00e8 ritirato ufficialmente.\nAnoa'i ha quindi perseguito una carriera nel wrestling ed \u00e8 stato messo sotto contratto dalla WWE nel 2010, allenandosi inizialmente nel territorio di sviluppo della Florida Championship Wrestling. A partire dal 2012 \u00e8 stato inserito nel roster principale come membro della stable The Shield insieme a Dean Ambrose e Seth Rollins; dopo lo scioglimento del gruppo nel 2014, ha iniziato la propria carriera in singolo, lottando fin da subito in incontri importanti. In totale ha conquistato tre volte il WWE World Heavyweight Championship, due volte l'Universal Championship (il cui secondo regno di giorni \u00e8 il pi\u00f9 lungo nella storia del titolo) e una volta ciascuno l'Intercontinental Championship, lo United States Championship e il WWE Tag Team Championship (con Seth Rollins), risultando quindi essere il diciassettesimo wrestler della storia ad aver completato il Grande Slam (nuovo formato); ha inoltre vinto l'edizione 2015 della Royal Rumble, mettendo a referto sei eliminazioni.\nAnoa'i ha lottato nei main event di molti pay-per-view della WWE, incluse cinque edizioni di \"WrestleMania\" (31, 32, 33, 34 e 37), l'evento annuale pi\u00f9 importante della compagnia. A partire dal 2014 \u00e8 stato scelto da Vince McMahon come \"volto della federazione\", ma la sua ascesa al vertice come personaggio babyface \u00e8 stata segnata, per molti anni, dalla disapprovazione dei critici e dalle reazioni negative del pubblico.\nCarriera nel football americano.\nJoseph Anoa'i ha giocato a football americano per quattro anni alla Pensacola Catholic High School e per un anno alla Escambia High School. In quel periodo \u00e8 stato premiato come miglior difensore del campionato da molti giornali locali.\nNel 2003 ha iniziato a frequentare il college di Atlanta, giocando con i Georgia Tech Yellow Jackets; a partire dal suo secondo anno \u00e8 divenuto titolare, rimanendolo per le successive due stagioni. Nel 2006 \u00e8 stato nominato capitano della squadra ed \u00e8 stato inserito nella formazione ideale della Atlantic Coast Conference; quell'anno ha ottenuto uno score di 29 tackle, inclusi 12 sack. Al termine dell'esperienza universitaria, non \u00e8 stato selezionato nel draft 2007 della NFL ed ha quindi firmato con i Minnesota Vikings come free agent, ma si \u00e8 svincolato il mese successivo. Durante l'estate ha sostenuto un provino con i Jacksonville Jaguars, ma non \u00e8 stato ingaggiato.\nNel 2008 \u00e8 passato ai canadesi degli Edmonton Eskimos, militanti nella Canadian Football League; portando il numero 99. Nella compagine canadese, ha disputato cinque partite di campionato, tre delle quali come titolare. Nel mese di novembre si \u00e8 svincolato dalla squadra e ha annunciato il ritiro dal football.\nCarriera nel wrestling.\nWWE (2010\u2013presente).\nFlorida Championship Wrestling (2010\u20132012).\nJoseph Anoa'i ha firmato un contratto di sviluppo con la World Wrestling Entertainment nel luglio 2010 e fu mandato nella Florida Championship Wrestling per allenarsi. Ha fatto il suo debutto con il nome Roman Leakee (in seguito accorciato semplicemente in Leakee) il 9 settembre 2010 in un match perso contro Richie Steamboat. Dopo ulteriori sconfitte contro Idol Stevens e Wes Brisco ha ottenuto la sua prima vittoria il 21 settembre contro Fahd Rakman. Leakee ha continuato a lottare nella FCW principalmente in tag team match. Il 16 gennaio 2011 ha preso parte alla 30-man Grand Royal, ma \u00e8 stato eliminato. Sempre nel 2011 ha formato un tag team con Donny Marlow e l'8 luglio i due hanno sfidato Calvin Raines e Big E Langston per l'FCW Florida Tag Team Championship, ma senza successo.\nL'8 gennaio 2012 ha schienato il campione Leo Kruger in un tag team match che non vedeva in palio l'FCW Florida Heavyweight Championship di Kruger. Leakee \u00e8 divenuto il primo sfidante per il titolo di Kruger dopo aver sconfitto Dean Ambrose e Seth Rollins in un triple threat match disputatosi il 5 febbraio, ma non \u00e8 poi riuscito a vincere il titolo la settimana successiva. Leakee ha invece vinto l'FCW Florida Tag Team Championship insieme a Mike Dalton il 15 giugno contro Corey Graves e Jake Carter in un house show; dopo aver difeso con successo il titolo contro gli ex campioni, Leakee e Dalton sono stati sconfitti da CJ Parker e Jason Jordan il 13 luglio in un altro \"house show\".\n\"NXT\" (2012).\nDopo che la FCW ha chiuso nell'agosto 2012 tutti i talenti sono stati spostati ad \"NXT\", nuovo territorio di sviluppo della WWE. Ha debuttato a NXT come heel e con il nuovo nome Roman Reigns nella puntata di \"NXT\" del 31 ottobre, quando ha sconfitto CJ Parker. Due settimane dopo ha sconfitto anche Chase Donovan. Reigns ha fatto la sua ultima apparizione a \"NXT\" nella puntata del 5 dicembre 2012 in cui ha sconfitto il \"jobber\" Gavin Reids.\nThe Shield (2012\u20132014).\nIl 18 novembre 2012 alle Survivor Series ha fatto il suo debutto nel main roster della WWE insieme a Dean Ambrose e Seth Rollins nel match per il WWE Championship fra John Cena, Ryback e CM Punk, aiutando quest'ultimo a mantenere il titolo. Nella puntata di \"Raw\" del 26 novembre i tre sono stati intervistati da Michael Cole ed \u00e8 stato rivelato che il nome del gruppo \u00e8 \"The Shield\" e che loro combattono le \"ingiustizie\". Il trio ha negato di lavorare per CM Punk, ma sono spesso emersi dal pubblico per attaccare i rivali di Punk, come Ryback e il Team Hell No (Kane e Daniel Bryan). Questi attacchi hanno portato a un six-man tag team Tables, Ladders and Chairs match tra il Team Hell No e Ryback contro i tre membri dello Shield il 16 dicembre a , dove questi ultimi sono emersi vincitori. Lo Shield ha continuato ad aiutare CM Punk nel gennaio 2013, attaccando Ryback e The Rock. Nella puntata di \"Raw\" del 28 gennaio \u00e8 stato rivelato che Punk e il suo manager Paul Heyman avevano pagato Brad Maddox e lo Shield per lavorare per loro sin dall'inizio.\nL'alleanza tra Punk e lo Shield si \u00e8 quindi interrotta, con questi ultimi che hanno iniziato una faida con John Cena, Ryback e Sheamus, che hanno sconfitto il 17 febbraio a Elimination Chamber. Lo Shield ha combattuto il suo primo match a \"Raw\" la notte seguente, quando ha sconfitto Ryback, Sheamus e Chris Jericho. Sheamus allora ha formato un'alleanza con Randy Orton e Big Show per affrontare lo Shield il 7 aprile a WrestleMania 29, dove i membri dello Shield hanno ottenuto la loro prima vittoria a WrestleMania. Lo Shield ha tentato di attaccare The Undertaker la notte seguente a \"Raw\", ma sono stati fermati dal Team Hell No: ci\u00f2 ha portato tra i sei a un match nella puntata di \"Raw\" del 22 aprile, dove lo Shield ha vinto. Nella puntata di \"Raw\" del 13 maggio la striscia di imbattibilit\u00e0 dello Shield nei six-man tag team match si \u00e8 conclusa contro John Cena, Kane e Daniel Bryan in un elimination tag team match.\nReigns e Rollins hanno sconfitto il Team Hell No in un tornado tag team match e hanno vinto il WWE Tag Team Championship il 19 maggio a Extreme Rules, mentre nella puntata di \"Raw\" del 27 maggio hanno sconfitto gli ex campioni in una rivincita titolata. Nella puntata di \"SmackDown\" del 14 giugno la striscia di imbattibilit\u00e0 dello Shield senza essere mai schienati o sottomessi nei six-man tag team match televisivi si \u00e8 conclusa contro il Team Hell No e Randy Orton. Reigns e Rollins hanno per\u00f2 sconfitto Bryan e Orton in un match titolato il 16 giugno a Payback, mentre nel \"Kickoff\" di Money in the Bank hanno difeso con successo il WWE Tag Team Championship contro gli Usos (Jimmy e Jey Uso). Nel mese di agosto lo Shield si \u00e8 unito all'Authority guidata da Triple H e Stephanie McMahon. Reigns e Rollins hanno difeso il titolo ancora una volta il 15 settembre a Night of Champions, dove hanno sconfitto i Prime Time Players (Darren Young e Titus O'Neil), mentre Reigns \u00e8 stato schienato per la prima volta da quando \u00e8 nel roster principale della WWE nella puntata di \"Raw\" del 23 settembre, quando Jey Uso lo ha schienato e lo Shield ha perso un 11-on-3 handicap elimination match. Reigns e Rollins hanno perso anche il 6 ottobre a Battleground contro Cody Rhodes e Goldust, che hanno cos\u00ec riconquistato il loro posto di lavoro; il WWE Tag Team Championship non era in palio, ma lo hanno perso nella puntata di \"Raw\" del 14 ottobre a causa di Big Show in un no disqualification match. I due non sono poi riusciti a riconquistare il titolo il 27 ottobre a Hell in a Cell, in un match che includeva anche gli Usos. Il 24 novembre alle Survivor Series ha preso parte al tradizionale Survivor Series elimination tag team match insieme ad Ambrose, Rollins e i Real Americans (Antonio Cesaro e Jack Swagger) contro Cody Rhodes e Goldust, gli Usos (Jimmy e Jey Uso) e Rey Mysterio; Reigns \u00e8 stato autore di quattro eliminazioni (un record) ed \u00e8 stato l'unico sopravvissuto, portando il suo team alla vittoria. Dopo che il 15 dicembre a lo Shield ha perso un 3-on-1 handicap match contro CM Punk quando Reigns aveva accidentalmente colpito Ambrose con una spear, lo stesso Reigns \u00e8 stato l'unico dei tre membri dello Shield a sconfiggere Punk, riuscendo a tale scopo nella puntata \"Old School\" di \"Raw\" del 6 gennaio 2014 grazie a una distrazione causata da Ambrose.\nIl 26 gennaio Reigns ha partecipato al Royal Rumble match alla Royal Rumble ed \u00e8 stato l'ultimo eliminato, autore di dodici eliminazioni (un record), inclusi Ambrose e Rollins. Dopo che la notte successiva a \"Raw\" la Wyatt Family (Bray Wyatt, Luke Harper e Erick Rowan) \u00e8 costata ai tre membri dello Shield la partecipazione all'Elimination Chamber match per il WWE World Heavyweight Championship, le due fazioni si sono affrontate il 23 febbraio a Elimination Chamber, dove lo Shield \u00e8 stato sconfitto. Lo Shield sembrava sul punto di dividersi dopo essere stati sconfitti dalla Wyatt Family in una rivincita nella puntata di \"Raw\" del 3 marzo, ma si sono chiariti nella puntata di \"SmackDown\" del 7 marzo e i tre hanno iniziato a disubbidire a Kane, direttore delle operazioni dell'Authority. Ci\u00f2 ha portato a un six-man tag team match tra lo Shield e Kane e i New Age Outlaws (Road Dogg e Billy Gunn) il 6 aprile a WrestleMania XXX, dove lo Shield ha vinto. A causa di ci\u00f2, lo Shield ha abbandonato l'Authority e Reigns, come Ambrose e Rollins, \u00e8 diventato un beniamino del pubblico. Lo Shield ha sconfitto la rinata Evolution (Triple H, Randy Orton e Batista) sia a Extreme Rules il 4 maggio, sia a Payback il 1\u00ba giugno. Quando Batista ha lasciato l'Evolution la notte seguente a \"Raw\", Triple H ha dato il via al suo \"piano B\": ci\u00f2 ha visto Rollins tradire Reigns e Ambrose, attaccandoli con una sedia e alleandosi nuovamente con Triple H e l'Authority.\nAscesa al vertice (2014\u20132015).\nRoman Reigns ha iniziato a lottare come wrestler singolo dopo lo scioglimento dello Shield: nella puntata di \"Raw\" del 16 giugno ha infatti vinto una battle royal e si \u00e8 qualificato al Money in the Bank ladder match per il vacante WWE World Heavyweight Championship, ma il 29 giugno non \u00e8 riuscito a conquistare il titolo, vinto da John Cena. Reigns ha ottenuto una nuova opportunit\u00e0 per il titolo contro Cena il 20 luglio a Battleground in un fatal four-way match che includeva anche Randy Orton e Kane, ma non \u00e8 riuscito a vincere. Reigns ha poi iniziato una rivalit\u00e0 con Orton, che ha sconfitto in un match a SummerSlam. Reigns avrebbe dovuto affrontare Seth Rollins il 21 settembre a Night of Champions, ma il giorno precedente all'evento \u00e8 stato operato d'urgenza per un'ernia inguinale che lo ha costretto ad uno stop di circa tre mesi; Rollins ha comunque preso parte all'evento e ha ottenuto una vittoria per \"countout\".\nNel mese di dicembre Reigns \u00e8 stato votato come \"il wrestler dell'anno\" vincendo lo Slammy Award come \"Superstar of the Year\" e ha fatto il suo ritorno ufficiale il 14 dicembre a , attaccando Big Show e costando a Rollins il match contro Cena. Tale intervento ha fatto partire una faida tra Reigns e Big Show, con i due che si sono affrontati in diversi match, entrambi vinti da Reigns per \"countout\" e squalifica. Il 25 gennaio 2015 ha vinto la Royal Rumble dopo essere entrato con il numero 19 e aver eliminato altri sei wrestler, incluso Big Show, ed eliminando Rusev per ultimo. Reigns \u00e8 stato soggetto (nonostante fosse un \"face\") ai fischi del pubblico durante la sua entrata, quando ha vinto il match e anche quando \u00e8 stato aiutato da The Rock. La notte seguente a \"Raw\" ha riconosciuto di essere parte della famiglia Anoa'i per la prima volta in uno show della WWE. A causa della reazione negativa dei fan alla vittoria della Royal Rumble da parte di Reigns, nella puntata successiva di \"Raw\" \u00e8 stata creata una \"storyline\" che ha visto Reigns dover difendere l'opportunit\u00e0 titolata di WrestleMania; l'Authority ha giustificato tale scelta per la maniera \"controversa\" con cui Reigns ha vinto la Royal Rumble, che ha visto l'intervento di The Rock. Quella stessa sera, a causa dell'interferenza di Rollins, ha perso contro Big Show in quella che \u00e8 stata la prima volta che ha subito uno schienamento in un match uno contro uno da quando \u00e8 nel main roster Reigns ha poi aiutato Daniel Bryan a superare le interferenze esterne dell'Authority e a sconfiggere Rollins, ottenendo il diritto di affrontare Reigns in un match con la stipulazione che il vincitore avrebbe affrontato Brock Lesnar nel main event di WrestleMania, il principale evento in pay-per-view della WWE. La rivalit\u00e0 con Bryan \u00e8 culminata il 22 febbraio a Fastlane, dove Reigns lo ha sconfitto. Al termine del match i due si sono stretti la mano tra i fischi di disapprovazione del pubblico e la notte seguente a \"Raw\" Bryan e Paul Heyman hanno elogiato Reigns in un segmento che \u00e8 stato ampiamente criticato a causa del \"tentativo di illustrare la grandezza di Reigns\" e che \u00e8 stato descritto come \"incredibilmente trasparente\".\nIl 29 marzo a WrestleMania 31 non \u00e8 riuscito a vincere il titolo contro Lesnar a causa dell'incasso della valigetta del Money in the Bank da parte di Seth Rollins durante il match: la contesa \u00e8 diventata un triple threat match che ha visto Rollins schienare Reigns. Il 26 aprile a Extreme Rules ha sconfitto Big Show in un Last Man Standing match, mentre il 17 maggio a Payback non \u00e8 riuscito a vincere il WWE World Heavyweight Championship contro Rollins in un fatal four-way match che includeva anche Ambrose e Orton. Il 14 giugno a Money in the Bank ha perso il Money in the Bank ladder match per la valigetta (contenente un contratto di un match garantito per il WWE World Heavyweight Championship) dopo essere stato attaccato da Bray Wyatt, che Reigns ha affrontato il 19 luglio a Battleground, dove \u00e8 stato sconfitto a causa dell'intervento di Luke Harper. Reigns e Ambrose hanno sconfitto Wyatt e Harper il 23 agosto a SummerSlam, mentre il 20 settembre a Night of Champions lui, Ambrose e il rientrante Chris Jericho sono stati sconfitti da Wyatt, Harper e il nuovo membro della Wyatt Family, Braun Strowman. La faida tra Reigns e Wyatt si \u00e8 conclusa il 25 ottobre a Hell in a Cell, dove Reigns ha sconfitto Wyatt in un Hell in a Cell match.\nRegni titolati (2015\u20132017).\nReigns \u00e8 diventato il primo sfidante per il WWE World Heavyweight Championship di Seth Rollins nella puntata di \"Raw\" del 26 ottobre, quando ha sconfitto Alberto Del Rio, Dolph Ziggler e Kevin Owens in un fatal four-way match. Tuttavia, a seguito di infortunio patito dal campione il 4 novembre, il titolo \u00e8 stato reso vacante e contestualmente \u00e8 stato indetto un torneo la cui finale si sarebbe svolta il 22 novembre alle Survivor Series con in palio il WWE World Heavyweight Championship. Triple H ha cercato di persuadere Reigns e di convincerlo a entrare nell'Authority cos\u00ec da dover disputare solo la finale, ma ha declinato l'offerta. Reigns ha poi sconfitto Big Show al primo turno, Cesaro ai quarti di finali, Alberto Del Rio in semifinale e infine Dean Ambrose nella finale alle Survivor Series per vincere il torneo e il vacante WWE World Heavyweight Championship: al termine del match, dopo che Reigns ha rifiutato di stringere la mano a Triple H per poi colpirlo con la spear, Sheamus ha incassato il contratto del Money in the Bank e Reigns ha perso il titolo dopo cinque minuti e quindici secondi di regno. Dopo aver sconfitto Sheamus per squalifica (non riuscendo per\u00f2 a vincere il titolo) nella puntata di \"Raw\" del 30 novembre, Reigns ha ricevuto un'altra opportunit\u00e0 titolata contro il campione il 13 dicembre in un Tables, Ladders and Chairs match a , venendo tuttavia sconfitto a causa dell'intervento dei membri alleati di Sheamus della League of Nations, Alberto Del Rio e Rusev; Reigns ha sfogato la sua frustrazione per la sconfitta al termine del match attaccando il direttore operativo Triple H.\nCi\u00f2 ha portato la sera dopo a \"Raw\" al ritorno del chairman della WWE Mr. McMahon, che ha garantito a Reigns un'altra opportunit\u00e0 titolata, ma in caso di sconfitta sarebbe stato licenziato (\"kayfabe\"): Reigns \u00e8 riuscito a sconfiggere Sheamus e a vincere il titolo per la seconda volta.&lt;ref name=\"Raw14/12/2015\"&gt;&lt;/ref&gt; Reigns ha difeso il titolo con successo per la prima volta nella puntata di \"Raw\" 4 gennaio 2016, dove ha affrontato Sheamus in un match che vedeva Mr. McMahon come arbitro speciale. McMahon ha annunciato al termine del match che Reigns avrebbe dovuto difendere il WWE World Heavyweight Championship nel Royal Rumble match. Durante il Royal Rumble match Reigns ha portato a segno un totale di cinque eliminazioni dopo essere entrato per primo, trascorrendo la maggior parte del match nel backstage a causa di un attacco da parte della League of Nations (Alberto Del Rio, Rusev e Sheamus), che Reigns ha poi eliminato dal match al suo ritorno, salvo essere a sua volta eliminato per penultimo dal rientrante Triple H, vincitore sia del match sia del titolo difeso da Reigns. Dopo aver sconfitto Dean Ambrose in un match disputatosi il 21 febbraio a Fastlane e che includeva anche Brock Lesnar, Reigns ha ottenuto il diritto di affrontare Triple H per il WWE World Heavyweight Championship nel match principale di WrestleMania 32, dove ha conquistato il WWE World Heavyweight Championship per la terza volta, subissato dai fischi di una folla insoddisfatta, nel suo secondo \"main event\" consecutivo a WrestleMania. Nel mese di maggio Reigns ha difeso con successo il titolo contro AJ Styles a Payback in un match singolo e a Extreme Rules in un Extreme Rules match, venendo attaccando al termine di quest'ultimo match dal rientrante Seth Rollins, che avrebbe sfidato per il titolo a Money in the Bank, dove ha sub\u00ecto la sua prima sconfitta pulita in un match singolo sin dal suo debutto nel roster principale della WWE nel 2012, perdendo quindi il titolo in favore di Rollins dopo 77 giorni e alla terza difesa titolata.\nVerso la fine del suo regno titolato gli indici di ascolto televisivi della puntata di \"Raw\" del 13 giugno hanno segnato il pi\u00f9 basso rating (2.03) sin dalla puntata del 3 marzo 1997 e il giornalista Dave Meltzer ha speculato che una delle possibili ragioni per cui Reigns avesse perso il titolo poteva essere il fatto che l'affluenza del pubblico agli eventi dal vivo nel mese di maggio era calata del 30% e che gli eventi dal vivo che vedevano Ambrose come wrestler di punta erano grossomodo identici a quelli capitanati da Reigns, che per\u00f2 si svolgevano in citt\u00e0 maggiori. Il 21 giugno 2016 Anoa'i \u00e8 stato sospeso per trenta giorni a causa della sua prima violazione del Wellness Program della WWE (che sarebbe un test antidoping utilizzato dalla WWE per tenere sotto controllo i propri wrestler e assicurarsi che nessuno di essi faccia assunzione di sostanze illecite) e si \u00e8 scusato pubblicamente su Twitter. Siti web come il Pro Wrestling Torch e TheWrap hanno riportato che la WWE sapeva della violazione da parte di Reigns prima di Money in the Bank e che per questo aveva perso il titolo. Nonostante la sospensione di trenta giorni, Reigns \u00e8 stato comunque pubblicizzato per lottare contro Ambrose e Rollins (dopo che la sera seguente a \"Raw\" il match che avrebbe determinato il primo sfidante tra Rollins e Reigns al titolo di Ambrose si \u00e8 concluso in doppio \"countout\", pertanto Shane McMahon ha annunciato il triple threat match tra i tre ex membri dello Shield) a Battleground, che si sarebbe svolto tre giorni dopo il suo ritorno dalla sospensione. Nelle settimane precedenti a Battleground la WWE ha riconosciuto la sua sospensione e la violazione del Wellness Program da parte di Reigns negli show televisivi, con Rollins in particolare che se l'\u00e8 presa con lui (\"kayfabe\") e che ne ha chiesto l'esclusione dal match titolato, senza tuttavia avere successo. Durante il (sancito dopo la decisione da parte della WWE di far tornare la \"brand extension\"), svoltosi nella puntata di \"SmackDown\", Reigns \u00e8 stato la sesta scelta assoluta e la quarta per quanto riguarda \"Raw\". Il 24 luglio a Battleground Reigns non \u00e8 riuscito a riconquistare il titolo (nel frattempo rinominato in WWE Championship) ed \u00e8 stato schienato in un finale pulito da Ambrose.\nNella puntata di \"Raw\" del 25 luglio 2016, essendo il WWE Championship (rinominato il giorno dopo in maniera definitiva WWE World Championship) diventato esclusiva di \"SmackDown\", \u00e8 stato istituito un nuovo titolo esclusivo per \"Raw\", ossia il WWE Universal Championship, che sarebbe stato assegnato in un match singolo contro Seth Rollins a SummerSlam. Tuttavia Reigns, dopo aver vinto il primo match di qualificazione contro Chris Jericho, Sami Zayn e Sheamus, \u00e8 stato sconfitto dal debuttante Finn B\u00e1lor, subendo un'ulteriore sconfitta pulita. Il 21 agosto a SummerSlam Reigns avrebbe dovuto affrontare Rusev per lo United States Championship ma il match non ha avuto luogo in quanto Reigns ha brutalmente attaccato il bulgaro, impedendogli di partecipare all'incontro su decisione arbitrale. Il 29 agosto a \"Raw\" Reigns ha partecipato ad un Fatal 4-way elimination match con in palio il vacante WWE Universal Championship che includeva anche Big Cass, Kevin Owens e Seth Rollins ma, grazie all'intervento del rientrante Triple H, \u00e8 stato eliminato da Rollins, mentre Owens si \u00e8 aggiudicato la contesa.\nIl 25 settembre a Clash of Champions Reigns ha sconfitto Rusev, conquistando per la prima volta lo United States Championship. Nella puntata di \"Raw\" del 26 settembre, successiva a Clash of Champions, il rematch titolato tra Reigns e Rusev \u00e8 terminato in doppio count-out. Nella puntata di \"Raw\" del 3 ottobre ha accettato la sfida di Rusev per un rematch per lo United States Championship a Hell in a Cell affermando che combatteranno nell'omonimo match. A Hell in a Cell Reigns ha difeso con successo lo United States Championship contro Rusev in un Hell in a Cell match. Nella puntata di \"Raw\" del 31 ottobre Reigns ha difeso con successo lo United States Championship contro Chris Jericho, seppur per squalifica a causa dell'intervento di Kevin Owens. Il 20 novembre a Survivor Series Reigns ha preso parte al 5-on-5 Traditional Survivor Series Elimination match come parte del \"Team Raw\" contro il \"Team SmackDown\" ma \u00e8 stato eliminato da Bray Wyatt, mentre il \"Team SmackDown\" ha vinto l'incontro. Nella puntata di \"Raw\" del 28 novembre Reigns ha sconfitto Kevin Owens in un match non titolato, ottenendo dunque un match valido per il WWE Universal Championship per . Nella puntata di \"Raw\" del 5 dicembre Reigns ha difeso con successo lo United States Championship per la seconda volta contro Chris Jericho, anche a causa dell'interferenza involontaria dell'ex-amico di Jericho, Kevin Owens. Nella puntata di \"Raw\" del 12 dicembre Reigns e Seth Rollins hanno avuto l'opportunit\u00e0 di conquistare il WWE Raw Tag Team Championship in un Triple Threat Tag Team match che comprendeva anche i campioni Big E e Xavier Woods del New Day e i Jeri-KO (Chris Jericho e Kevin Owens) ma non sono riusciti nell'impresa; Woods, infatti, ha schienato Jericho dopo che era stato colpito dal \"Pedigree\" di Rollins, mentre Big E ha tenuto fermo lo stesso Rollins, permettendo al New Day di vincere l'incontro e mantenere i titoli.\nIl 18 dicembre a Roadblock: End of the Line Reigns \u00e8 stato sconfitto da Kevin Owens per squalifica a causa di Chris Jericho, fallendo l'assalto al titolo. Nella puntata di \"Raw\" del 26 dicembre Reigns ha difeso con successo il titolo contro Kevin Owens nonostante l'interferenza di Chris Jericho. Nella puntata di \"Raw\" del 2 gennaio 2017 Reigns ha difeso con successo il titolo per la terza volta contro Chris Jericho. Nella puntata di \"Raw\" del 9 gennaio Reigns ha perso lo United States Championship contro Chris Jericho in un 2-on-1 Handicap match dove Kevin Owens faceva coppia con Jericho, interrompendo il regno di Reigns durato 106 giorni. Nella puntata di \"Raw\" del 23 gennaio, dopo aver chiesto e ottenuto un rematch per lo United States Championship contro Chris Jericho, Reigns ha sconfitto Y2J per squalifica a causa di Kevin Owens e senza dunque il passaggio del titolo.\nIl 29 gennaio, alla Royal Rumble, Reigns non \u00e8 riuscito a conquistare il WWE Universal Championship contro Kevin Owens, nonostante Chris Jericho fosse sospeso sul ring in una gabbia, a causa dell'intervento di Braun Strowman; in seguito Reigns ha partecipato al Royal Rumble match entro col numero 30, venendo per\u00f2 eliminato per ultimo da Randy Orton, che si \u00e8 aggiudicato l'incontro. Nella puntata di \"Raw\" del 6 febbraio Reigns \u00e8 stato sconfitto da Samoa Joe a causa dell'intervento di Braun Strowman. Il 5 marzo, a Fastlane, Reigns ha sconfitto Braun Strowman, segnando la sua prima sconfitta per schienamento nel roster principale. Nella puntata di \"Raw\" del 13 marzo Reigns ha sconfitto facilmente Jinder Mahal. Nella puntata di \"Raw\" del 20 marzo Reigns \u00e8 stato sconfitto da Braun Strowman per squalifica a causa dell'intervento di The Undertaker che, per\u00f2, \u00e8 stato abbattuto dalla Spear di Reigns, sancendo cos\u00ec il loro match a WrestleMania 33. Il 2 aprile, a WrestleMania 33, Reigns ha sconfitto The Undertaker in un No Holds Barred match. La sera dopo, a \"Raw\", \u00e8 stato pesantemente contestato dal pubblico, che lo ha fischiato e insultato ininterrottamente per circa sette minuti. Il 30 aprile, a Payback, Reigns \u00e8 stato sconfitto da Braun Strowman. Nella puntata di \"Raw\" del 15 maggio Reigns ha sconfitto Finn B\u00e1lor. Nella puntata di \"Raw\" del 22 maggio Reigns ha sconfitto Bray Wyatt per squalifica a causa dell'intervento di Samoa Joe; pi\u00f9 tardi, quella sera, Reigns e Seth Rollins sono stati sconfitti da Bray Wyatt e Samoa Joe. Nella puntata di \"Raw\" del 29 maggio Reigns ha sconfitto Seth Rollins. Il 4 giugno, ad Extreme Rules, Reigns ha partecipato ad un Extreme Rules Fatal 5-Way match che includeva anche Bray Wyatt, Finn B\u00e1lor, Samoa Joe e Seth Rollins per determinare il contendente n\u00ba1 al WWE Universal Championship di Brock Lesnar ma il match \u00e8 stato vinto da Joe. Nella puntata di \"Raw\" del 5 giugno Reigns ha sconfitto Bray Wyatt. Nella puntata di \"Raw\" del 19 giugno Reigns \u00e8 stato sconfitto per TKO da Samoa Joe grazie anche alla distrazione del rientrante Braun Strowman. Il 9 luglio, a Great Balls of Fire, Reigns \u00e8 stato sconfitto da Braun Strowman in un Ambulance match ma, in seguito, ha brutalmente attaccato il vincitore: dopo averlo assalito lo ha caricato sull'ambulanza e in retromarcia lo ha schiantato contro un altro veicolo lasciando Strowman in pessime condizioni, pieno di sangue. Nella puntata di \"Raw\" del 17 luglio il match tra Reigns e Samoa Joe per determinare il contendente n\u00ba 1 al WWE Universal Championship di Brock Lesnar per SummerSlam \u00e8 terminato in no-contest a causa dell'intervento di Braun Strowman. Nella puntata di \"Raw\" del 31 luglio Reigns ha sconfitto Braun Strowman e Samoa Joe in un Triple Threat match. Nella puntata di \"Raw\" del 7 agosto Reigns \u00e8 stato sconfitto da Braun Strowman in un Last Man Standing match a causa dell'intervento di Samoa Joe. Il 20 agosto, a SummerSlam, Reigns ha preso parte ad un Fatal 4-Way match per il WWE Universal Championship assieme al campione Brock Lesnar, Braun Strowman e Samoa Joe ma \u00e8 stato il campione a mantenere il titolo.\nNella puntata di \"Raw\" del 21 agosto Reigns e John Cena hanno sconfitto l'Intercontinental Champion The Miz e Samoa Joe. Nella puntata di \"Raw\" del 28 agosto Reigns e Cena hanno sconfitto Luke Gallows e Karl Anderson. Nella puntata di \"Raw\" dell'11 settembre Reigns ha sconfitto Jason Jordan. Il 24 settembre, a No Mercy, Reigns ha sconfitto John Cena. Nella puntata di \"Raw\" del 25 settembre Reigns ha sconfitto l'Intercontinental Champion The Miz in un match non titolato; nel post match, per\u00f2, Reigns \u00e8 stato brutalmente attaccato da The Miz e dal Miztourage (Bo Dallas e Curtis Axel).\nReunion dello Shield (2017\u20132018).\nNella puntata di \"Raw\" del 2 ottobre Reigns se la vide con The Miz per l'Intercontinental Championship ma trionf\u00f2 solo per squalifica a causa dell'intervento di Cesaro e Sheamus, fallendo dunque nel tentativo di conquistare la cintura. Il 9 ottobre lo Shield si riun\u00ec ufficialmente quando Dean Ambrose, Seth Rollins e Reigns attaccarono The Miz, Cesaro, Sheamus e Curtis Axel, colpendo il primo con la Triple powerbomb; in seguito, i tre difesero Matt Hardy da Braun Strowman, colpendo anche quest'ultimo con una Triple powerbomb sul tavolo dei commentatori. Il 20 ottobre Reigns, che il successivo 22 ottobre avrebbe dovuto affrontare, assieme ad Ambrose e Rollins, il team composto da Strowman, Kane, The Miz, Cesaro e Sheamus a \"\", si ammal\u00f2 di meningite e il suo posto in tale incontro venne preso dal General Manager di \"Raw\" Kurt Angle, mentre Reigns sarebbe rimasto inattivo per un periodo imprecisato. Nella puntata di \"Raw\" del 13 novembre Reigns torn\u00f2 in azione, e quella stessa sera lo Shield sconfisse The Miz, Cesaro e Sheamus. Il 19 novembre, a \"Survivor Series\", lo Shield trionf\u00f2 sul New Day (Big E, Kofi Kingston e Xavier Woods) (appartenente al roster di \"SmackDown\"). Nella puntata di \"Raw\" del 20 novembre Reigns sconfisse The Miz, conquistando cos\u00ec l'Intercontinental Championship per la prima volta; con questa vittoria, inoltre, Reigns complet\u00f2 il Triple Crown e il Grand Slam Championship. Nella puntata di \"Raw\" del 27 novembre Reigns mantenne la cintura contro Elias ma, nel post match, venne brutalmente attaccato da Samoa Joe. Nella puntata di \"Raw\" del 4 dicembre Reigns difese il titolo intercontinentale anche contro Jason Jordan. Nella puntata di \"Raw\" dell'11 dicembre Reigns conserv\u00f2 ancora la cintura, questa volta contro Cesaro. Nella puntata di \"Raw\" del 25 dicembre Reigns perse per squalifica contro Samoa Joe ma mantenne comunque la cintura. Nella puntata di \"Raw\" del 1\u00ba gennaio 2018 Reigns batt\u00e9 Joe nella rivincita mantenendo stavolta il titolo. Nella puntata speciale di \"Raw 25th Anniversary\", Reigns perse il titolo a favore di The Miz dopo 63 giorni di regno. Il 28 gennaio, alla \"Royal Rumble\", Reigns partecip\u00f2 all'omonimo match entrando col numero 28 ma venne eliminato per ultimo da Shinsuke Nakamura, il quale si aggiudic\u00f2 la contesa. Nella puntata di \"Raw\" del 29 gennaio Reigns venne sconfitto nella rivincita contro The Miz valevole per la cintura intercontinentale. Nella puntata di \"Raw\" del 5 febbraio Reigns trionf\u00f2 su Bray Wyatt, conquistando cos\u00ec un posto nell'Elimination Chamber match dell'omonimo pay-per-view con in palio la possibilit\u00e0 di affrontare Brock Lesnar per l'Universal Championship a \"WrestleMania 34\"; quella stessa sera, inoltre, Reigns e Seth Rollins affrontarono Cesaro e Sheamus per il Raw Tag Team Championship ma vennero sconfitti per squalifica a causa dell'intervento involontario di Jason Jordan. Il 25 febbraio, a \"Elimination Chamber\", Reigns vinse l'omonimo match che includeva anche Braun Strowman, Elias, Finn B\u00e1lor, John Cena, The Miz e Seth Rollins con in palio la possibilit\u00e0 di sfidare Brock Lesnar per l'Universal Championship a \"WrestleMania 34\" eliminando per ultimo Strowman. L'8 aprile, a \"WrestleMania 34\", Reigns affront\u00f2 Lesnar per il titolo universale ma venne duramente sconfitto. Il 27 aprile, a \"Greatest Royal Rumble\", Reigns venne nuovamente sconfitto da Lesnar in uno Steel Cage match per il titolo universale, nonostante alcune controversie. Il 6 maggio, a \"Backlash\", Reigns prevalse su Samoa Joe (appartenente a \"SmackDown\"). Nella puntata di \"Raw\" del 7 maggio Reigns prese parte ad un Triple Threat match di qualificazione al Money in the Bank Ladder match che includeva anche Finn B\u00e1lor e Sami Zayn ma il match venne vinto da B\u00e1lor. Il 17 giugno, a \"Money in the Bank\", Reigns ebbe la meglio su Jinder Mahal. Il 15 luglio, a \"Extreme Rules\", Reigns perse contro Bobby Lashley. Nella puntata di \"Raw\" del 16 luglio Reigns vinse un Triple Threat match che includeva anche Drew McIntyre e Finn B\u00e1lor con in palio la possibilit\u00e0 di inserirsi in un match per determinare il contendente n\u00ba1 all'Universal Championship di Brock Lesnar. Nell'incontro risolutore, svoltosi nella puntata di \"Raw\" del 23 luglio, Reigns prevalse Bobby Lashley, diventando il contendente n\u00ba1 alla cintura universale di Lesnar. Il 19 agosto, a \"SummerSlam\", Reigns riusc\u00ec a prevalere su Lesnar conquistando cos\u00ec l'Universal Championship per la prima volta. Nella puntata di \"Raw\" del 20 agosto Reigns concesse a Finn B\u00e1lor un match per la cintura universale dove riusc\u00ec a prevalere mantenendo il titolo. Nella puntata di \"Raw\" del 3 settembre Strowman ha comunic\u00f2 di voler incassare il suo contratto del Money in the Bank a \"Hell in a Cell\", sfidando dunque Reigns ad un Hell in a Cell match. Il 16 settembre, a \"Hell in a Cell\", l'omonimo match tra Reigns e Strowman per il titolo universale si concluse in no-contest a causa dell'interferenza di Brock Lesnar, il quale attacc\u00f2 brutalmente sia Reigns che Strowman. Nella puntata di \"Raw\" del 17 settembre Reigns difese con successo il titolo contro Baron Corbin in un No Disqualification match. Il 6 ottobre, a \"Super Show-Down\", lo Shield prevalse su Braun Strowman, Dolph Ziggler e Drew McIntyre.\nNella puntata di \"Raw\" del 22 ottobre 2018 Reigns annunci\u00f2 il suo momentaneo abbandono dal wrestling lottato a causa della leucemia, malattia ritornata dopo undici anni. Reigns rese dunque vacante l'Universal Championship, che venne poi vinto da Brock Lesnar contro Braun Strowman a \"Crown Jewel\".\nVarie faide (2019\u20132020).\nNella puntata di \"Raw\" del 25 febbraio 2019 Reigns ritorn\u00f2 annunciando la remissione della malattia. Nella puntata di \"Raw\" del 4 marzo Reigns e Seth Rollins vennero attaccati da Drew McIntyre, Baron Corbin e Bobby Lashley, ma in loro aiuto arriv\u00f2 Dean Ambrose ed insieme hanno messo in fuga i tre. Questo port\u00f2 ad un'ultima reunion dello Shield, e a \"Fastlane\" i tre sconfissero McIntyre, Corbin e Lashley. Il 7 aprile, a \"WrestleMania 35\", Reigns ha sconfisse poi McIntyre. Con lo \"Shake-up\" del 16 aprile Reigns pass\u00f2 al roster di \"SmackDown\". Il 19 maggio, a \"Money in the Bank\", Reigns sconfisse Elias in pochi secondi. Il 7 giugno, a \"Super ShowDown\", Reigns venne sconfitto da Shane McMahon (anche a causa dell'intervento di Drew McIntyre). Il 23 giugno, a \"Stomping Grounds\", Reigns sconfisse per la seconda volta McIntyre. Il 14 luglio, a \"Extreme Rules\", Reigns e The Undertaker sconfissero Drew McIntyre e Shane McMahon in un No Holds Barred Tag Team match. Nella puntata di \"Raw\" del 15 luglio Reigns partecip\u00f2 ad una 10-man Battle Royal per determinare lo sfidante di Brock Lesnar per l'Universal Championship a \"SummerSlam\" ma venne eliminato da Seth Rollins. Nella puntata speciale \"Raw Reunion\" del 22 luglio Reigns sconfisse Samoa Joe. Nelle successive puntate di \"SmackDown\" il samoano divenne bersaglio di alcuni misteriosi \"attentati\"; nell'edizione dello show blu del 6 agosto (l'ultima prima di \"Summerslam\") Reigns sospett\u00f2 che Buddy Murphy fosse a conoscenza dell'identit\u00e0 dell'attentatore e lo costrinse a confessare: il nome emerso fu quello Rowan, ma il suo mentore Daniel Bryan ne sment\u00ed categoricamente la colpevolezza. Il 15 settembre, a \"Clash of Champions\", Reigns venne sconfitto da Erick Rowan in un No Disqualification match a causa dell'intervento del rientrante Luke Harper. Nella puntata di \"SmackDown\" del 4 ottobre Reigns sconfisse poi Erick Rowan in un Lumberjack match nella rivincita. Il 6 ottobre, a \"Hell in a Cell\", Reigns e Daniel Bryan sconfissero Erick Rowan e Luke Harper in un Tornado Tag Team match. Nella puntata di \"SmackDown\" del 18 ottobre Reigns affront\u00f2 Shinsuke Nakamura per l'Intercontinental Championship ma vinse l'incontro per squalifica (e senza dunque il cambio di titolo) a causa dell'intervento di King Corbin. Il 31 ottobre, a \"Crown Jewel\", Reigns, Ali, Ricochet, Rusev e Shorty G sconfissero Bobby Lashley, Drew McIntyre, King Corbin, Randy Orton e Shinsuke Nakamura. Il 24 novembre, a \"Survivor Series\", Reigns partecip\u00f2 al tradizionale 5-on-5-on-5 Survivor Series Elimination match contro il \"Team Raw\" e il \"Team NXT\" risultando come ultimo sopravvissuto eliminando per ultimo Keith Lee. Il 15 dicembre, a \"\", Reigns venne sconfitto da King Corbin in un Tables, Ladders and Chairs match a causa dell'intervento dei Revival (Dash Wilder e Scott Dawson) e Dolph Ziggler. Il 26 gennaio, alla \"Royal Rumble\", Reigns sconfisse King Corbin in un Falls Count Anywhere match; successivamente, partecip\u00f2 al match omonimo entrando col numero 26 ma venne eliminato per ultimo da Drew McIntyre. Il 27 febbraio, a \"Super ShowDown\", Reigns trionf\u00f2 per la seconda volta su King Corbin in un Steel Cage match.\nIn seguito, a causa della pandemia di COVID-19, si prese una pausa di alcuni mesi a causa della sua immunodepressione per la sua precedente leucemia.\nThe Tribal Chief (2020\u2013presente).\nIl 24 agosto 2020, a \"SummerSlam\", Roman Reigns fece il suo ritorno attaccando sia \"The Fiend\" Bray Wyatt che Braun Strowman al termine del loro Falls Count Anywhere match valevole per il WWE Universal Championship (vinto da \"The Fiend\"), segnando il suo ritorno dopo cinque mesi di inattivit\u00e0. Nella puntata di \"SmackDown\" del 28 agosto, al momento della firma del contratto per il No Holds Barred Triple Threat match in programma a \"Payback\" valido per il Titolo Universale WWE, Reigns comparve al fianco di Paul Heyman nel backstage, dicendo che la sua vittoria non fu una predizione, bens\u00ec uno spoiler, effettuando un turn heel, il primo per lui in carriera individuale. Il 30 agosto, a \"Payback\", Reigns si present\u00f2 all'ultimo momento nel No Holds Barred Triple Threat match contro \"The Fiend\" Bray Wyatt e Braun Strowman per il WWE Universal Championship, conquistando il titolo per la seconda volta. Il 27 settembre, a \"Clash of Champions\", Reigns difese con successo il titolo contro il cugino Jey Uso per decisione arbitrale dopo che suo fratello Jimmy intervenne per lanciare l'asciugamano sul ring in segno di resa per Jey. Nella puntata di \"SmackDown\" del 16 ottobre Reigns difese con successo il titolo contro Braun Strowman (appartenente al roster di \"Raw\"). Il 25 ottobre, a \"Hell in a Cell\", Reigns mantenne nuovamente il titolo contro Jey Uso in un Hell in a Cell \"I Quit\" match. Il 22 novembre, a \"Survivor Series\", Reigns sconfisse il WWE Champion Drew McIntyre (appartenente al roster di \"Raw\"). Il 20 dicembre, a \"\", Reigns difese con successo il titolo contro Kevin Owens in un Tables, Ladders and Chairs match. Nella puntata di \"SmackDown\" del 22 dicembre (andata in onda il 25 dicembre 2020) Reigns difese nuovamente con successo il titolo contro Owens in un uno Steel Cage match grazie all'aiuto di Jey Uso. Il 31 gennaio, a \"Royal Rumble\", Reigns mantenne nuovamente il titolo contro Owens in un Last Man Standing match. Il 21 febbraio, a \"Elimination Chamber\", Reigns difese con successo il titolo in appena due minuti contro Daniel Bryan. Il 21 marzo, a \"Fastlane\", Reigns sconfisse nuovamente Bryan, difendendo il titolo, in un match con Edge come special enforcer. L'11 aprile, nella seconda serata di \"WrestleMania 37\", Reigns mantenne il titolo sconfiggendo sia Bryan che Edge. Nella puntata di \"SmackDown\" del 30 aprile Reigns sconfisse ancora una volta Bryan difendendo il titolo e, come da stipulazione, lo costrinse ad abbandonare il roster. Il 16 maggio, a \"WrestleMania Backlash\", Reigns mantenne il titolo contro Cesaro. Nella puntata di \"SmackDown\" del 18 giugno Reigns difese con successo il titolo contro Rey Mysterio in un Hell in a Cell match (inizialmente il match fu pianificato per Hell in a Cell nel Main Event). Il 18 luglio, a \"Money in the Bank\", Reigns sconfisse Edge conservando il Titolo Universale WWE. Il 21 agosto, a \"SummerSlam\", Reigns difese il titolo contro John Cena dopo un duro incontro, nel quale se lo stesso Reigns avesse perso avrebbe lasciato volontariamente la WWE. Nella puntata di \"SmackDown\" del 3 settembre Reigns sconfisse Finn B\u00e1lor mantenendo il titolo. Il 26 settembre, ad \"Extreme Rules\", Reigns difese nuovamente il titolo contro B\u00e1lor in un Extreme Rules match. Il 21 ottobre, a \"Crown Jewel\", Reigns conserv\u00f2 il titolo contro Brock Lesnar grazie all'aiuto degli Usos. Il 21 novembre, a \"Survivor Series\", Reigns sconfisse il WWE Champion Big E (appartenente al roster di \"Raw\"). Il 3 dicembre, a \"SmackDown\", Reigns mantenne il titolo contro Sami Zayn in pochi secondi dopo che Brock Lesnar lo aveva brutalmente attaccato poco prima. Dopo non aver potuto difendere il titolo a \"Day 1\" contro Brock Lesnar il 1\u00b0 gennaio a causa della positivit\u00e0 dello stesso Reigns al Covid-19, il 29 gennaio, alla \"Royal Rumble\", Reigns perse per squalifica contro Seth \"Freakin\" Rollins (appartenente al roster di \"Raw\") ma mantenne comunque il titolo universale. Il 19 febbraio, ad \"Elimination Chamber\", Reigns prevalse su Goldberg mantenendo la cintura universale.\nVita privata.\nJoseph Anoa'i \u00e8 per met\u00e0 samoano e per met\u00e0 italiano (da parte di madre, originaria di Vighizzolo d'Este). Fa parte della famiglia Anoa'i, dinastia di wrestling statunitense di origini samoane: \u00e8 infatti figlio di Sika Anoa'i e fratello minore di Matt Anoa'i (conosciuto con il ring name di Rosey, scomparso nel 2017). \u00c8 un lontano cugino di The Rock, di Nia Jax, Tamina ed \u00e8 inoltre parente di Rikishi, Umaga, gli Usos (Jey Uso e Jimmy Uso) e Yokozuna.\nAnoa'i ha studiato management al Georgia Institute of Technology di Atlanta (Georgia) dal 2003 al 2007. Nel dicembre del 2014 si \u00e8 sposato con Galina Joelle Becker, dalla quale ha avuto una figlia e due gemelli.\nNella puntata di \"Raw\" del 22 ottobre 2018 ha rivelato di aver contratto la leucemia, malattia con cui aveva gi\u00e0 combattuto fino al 2007. Il 25 febbraio 2019 ha annunciato la remissione della malattia e il suo prossimo ritorno sul ring dopo quattro mesi dalla sua ultima apparizione.\nPersonaggio.\nCaratteristiche.\nQuando nel 2012 si trovava ad \"NXT\", territorio di sviluppo della WWE, il personaggio di Roman Reigns era quello di un uomo d'affari che si considerava il bene pi\u00f9 prezioso della federazione. Nel mese di novembre, dopo aver debuttato nel main roster, entr\u00f2 a far parte della stable The Shield insieme a Dean Ambrose e Seth Rollins. Inizialmente presentato come il membro meno loquace del trio, a partire dall'estate del 2013 il suo atteggiamento divenne quello tipico di un \"uomo sicuro di s\u00e9 che ha bisogno solo di un paio di parole per arrivare al punto\". In un'intervista pubblicata nel dicembre del 2014, il wrestler CM Punk rivel\u00f2 che l'anno precedente, poco prima di , gli venne costantemente ricordato di mandare over Reigns durante il suo match contro lo Shield, nonostante la stable avesse dovuto perdere l'incontro come da copione.\nCritiche.\nNel dicembre del 2013 Roman Reigns fu votato come \"Most Improved Wrestler of the Year\" dai lettori del Wrestling Observer Newsletter. Nell'edizione 2014 del royal rumble match, Reigns super\u00f2 il record di Kane per il maggior numero di eliminazioni in un unico 30-Men Royal Rumble match (12) e si classific\u00f2 al secondo posto alle spalle di Batista. Il pubblico presente all'arena lo sostenne a gran voce nel finale contro \"The Animal\", nonostante all'epoca fosse un heel; Anoa'i successivamente riconobbe la reazione positiva del pubblico nei suoi confronti, affermando che \"\u00e8 stata una sensazione fantastica ed un momento surreale\", sebbene la maggior parte dei fan si fosse schierata dalla sua parte poich\u00e9 contraria alla vittoria di Batista. Nell'aprile del 2014 Stone Cold Steve Austin disse di aver visto un grande potenziale in Reigns, mentre David Shoemaker di ESPN scrisse che il samoano aveva il \"mistero e intensit\u00e0 giusta per sfondare in WWE\".\nDopo che lo Shield si sciolse nel giugno del 2014, a differenza di Dean Ambrose e Seth Rollins che cambiarono la loro tenuta da combattimento e la loro musica d'ingresso, Roman Reigns mantenne il tipico giubbotto antiproiettile ed una versione leggermente modificata della musica d'ingresso della stable. Durante l'estate Reigns stava ricevendo un \"approvazione da parte del pubblico\", ma tali reazioni positive scemarono gradualmente nel periodo autunnale. La vittoria da parte di Reigns dello Slammy Award come \"Superstar of the Year\" giunse con sorpresa, a tal punto che alcuni fan accusarono la WWE di aver falsificato i voti; tuttavia sia Pro Wrestling Insider sia il Wrestling Observer Newsletter smentirono questa ipotesi. Tra la fine del 2014 e l'inizio del 2015 gli editorialisti del Pro Wrestling Torch criticarono Reigns per avere uno stile di combattimento molto limitato, per i suoi discorsi al microfono forzati e per un \"atteggiamento petulante e fastidioso che mal si addice al ruolo di \"babyface\"\". L'ex wrestler Mikey Whipwreck disse che Reigns stava cercando di diventare una figura polarizzante tra i fan, come accaduto a John Cena molti anni prima.\nAll'inizio del 2015 vari critici del settore sollevarono la preoccupazione che Roman Reigns avesse ricevuto un push troppo esagerato e repentino nonostante non fosse del tutto pronto. Dave Meltzer del Wrestling Observer Newsletter disse che in passato non c'era mai stato qualcuno meno over di Reigns in un main event di WrestleMania. Alcuni dirigenti della WWE, cos\u00ec come diversi wrestler e addetti ai lavori, difesero invece il samoano: Triple H afferm\u00f2 che nessuno sarebbe potuto essere pi\u00f9 pronto di lui per un ruolo rilevante nella federazione, mentre Paul Heyman lo elogi\u00f2 dicendo che \"si \u00e8 adattato al business della WWE pi\u00f9 velocemente di chiunque altro abbia mai fatto prima\".\nAll'edizione 2015 della Royal Rumble, Roman Reigns venne fischiato pesantemente dopo la sua vittoria nella rissa reale, nonostante all'epoca fosse un face. Pro Wrestling Torch fece notare che a WrestleMania 31 Reigns ebbe bisogno di alcuni uomini della sicurezza per il suo ingresso sul ring, che fu accompagnato da una serie di fischi e diti medi. Nonostante le reazioni negative da parte del pubblico, le prestazioni del samoano a Fastlane, WrestleMania 31 ed Extreme Ruels vennero lodate dalla critica specializzata; Reigns continu\u00f2 per\u00f2 a ricevere fischi in tutto il resto dei pay-per-view del 2015, tra cui Money in the Bank e SummerSlam.\nAll'edizione 2015 delle Survivor Series, Roman Reigns ricevette delle reazioni contrastanti da parte del pubblico quando vinse e poi perse il WWE World Heavyweight Championship. Nel mese di dicembre un editorialista di \"Rolling Stone\" scrisse che \"i booker della WWE hanno dedicato talmente tanto tempo in favore di Reigns che si sono dimenticati quasi tutti gli altri wrestler presenti nel roster\". Ci\u00f2nonostante, nella puntata di \"Raw\" successiva a , Reigns ottenne grande sostegno dopo aver vinto il suo secondo titolo mondiale contro Sheamus, tanto che il Wrestling Observer Newsletter si compliment\u00f2 per come la scrisse quello show, dicendo che \"hanno premuto i tasti giusti con Reigns, facendogli picchiare due dei pi\u00f9 grandi nemici dei fan Vince McMahon e Triple H\".\nAll'inizio del 2016 venne riportato che durante l'anno precedente la WWE aveva provato a nascondere le reazione negative del pubblico nei confronti di Roman Reigns confiscando dei cartelloni offensivi, abbassando il volume dei fan e aggiungendo degli applausi registrati durante le sue apparizioni. Nel 2016 Reigns venne fischiato e contestato durante i match di ogni pay-per-view che lo videro coinvolto nel main event (Royal Rumble, Fastlane, WrestleMania 32, Payback, Extreme Rules, Money in the Bank e Battleground). Il sito CNET parl\u00f2 della ribellione dei fan contro la WWE, dicendo che \"la federazione sta cercando di fare l'impossibile per rendere Reigns il volto della compagnia, nonostante il pubblico sia a conoscenza del fatto che Dean Ambrose \u00e8 la vera stella, sia negli show televisivi sia nel backstage\". In un'intervista pubblicata nel marzo del 2016 David Shoemaker di ESPN afferm\u00f2 che \"la WWE ha iniziato a costruire Reigns come il grande eroe della federazione da quasi un anno e mezzo, ma il samoano \u00e8 invece diventato il wrestler pi\u00f9 odiato fin dai tempi in cui Sgt. Slaughter adott\u00f2 la gimmick di un simpatizzante iracheno nel 1990\".\nNelle settimane precedenti a WrestleMania 32, Stone Cold Steve Austin, Rikishi ed Hulk Hogan dissero che Roman Reigns aveva bisogno di diventare heel prima di poter essere \"l'eroe che la WWE vuole che sia\". Allo stesso tempo Anoa'i riconobbe la reazione negativa dei fan durante alcune interviste, ma sostenne che la WWE era uno show per famiglie e lui non stava lottando per impressionare gli adulti che lo contestavano. Nelle settimane precedenti a WrestleMania 32, il samoano venne costantemente fischiato contro Triple H, nonostante \"The Game\" cercasse in tutti i modi di attirare heat su di s\u00e9 nei segmenti al microfono: a tal proposito, James Caldwell del Pro Wrestling Torch afferm\u00f2 che la WWE era disperata e che \"far ottenere della simpatia nei confronti dell'indesiderato Reigns in vista di WrestleMania sar\u00e0 un duro lavoro\". Nel mese di marzo, Reigns inizi\u00f2 a fare la sua entrata dalla rampa d'ingresso invece che dalle scalinate attraverso il pubblico, apparentemente perch\u00e9 la WWE voleva fargli raggiungere il ring il pi\u00f9 velocemente possibile. In un'intervista pubblicata nel marzo 2016 il giornalista Wade Keller disse che \"Reigns non sta funzionando, i fan preferiscono chiaramente Dean Ambrose\" e che \"Vince McMahon sta puntando su qualcuno che, per dirla in modo semplice e senza mezzi termini, non piace ad una buona parte di fan\". Ci\u00f2nonostante, la WWE decise comunque di far vincere a Reigns il suo terzo titolo mondiale nel main event di WrestleMania 32 contro Triple H. Nella puntata di \"Raw\" successiva a WrestleMania 32, Roman Reigns afferm\u00f2 di non essere \"un bravo ragazzo e nemmeno un cattivo ragazzo, ma semplicemente l'uomo da battere\", facendo presupporre un cambio di personaggio pi\u00f9 moralmente ambiguo. Appena dopo la fine di Payback, fu riportato che Reigns aveva voltato le spalle al pubblico, urlando rabbiosamente nei loro confronti. Pro Wrestling Dot Net sugger\u00ec che \"la WWE \u00e8 arrivata al punto di usare la Make-A-Wish nella speranza di mandare over Reigns come babyface\"; nel mese di maggio Dave Meltzer afferm\u00f2 infatti che la WWE voleva che Reigns fosse colui che si occupa della beneficenza.\nIn seguito alla sospensione di Roman Reigns per violazione del Wellness Program nel giugno del 2016, Yahoo TV afferm\u00f2 che la WWE aveva finalmente l'opportunit\u00e0 di \"smettere di fingere che [Reigns] sia una sorta di amabile underdog\", suggerendo quindi di cambiare l'allineamento del suo personaggio ad heel, cosa che tuttavia non \u00e8 accaduta per altri quattro anni, fino all\u2019agosto del 2020.\nLucha de Apuestas.\nRecord: 2-0"}
{"id": "3346944", "revid": "7", "url": "https://it.wikipedia.org/wiki?curid=3346944", "title": "Carlo de Mejo", "text": ""}
{"id": "3346947", "revid": "1305772", "url": "https://it.wikipedia.org/wiki?curid=3346947", "title": "Angaran", "text": "Gli Angaran furono una famiglia aristocratica vicentina, ascritta al patriziato veneziano e annoverata fra le cosiddette \"Case fatte per soldo\". Inizialmente gli Angaran erano suddivisi in due rami: Angaran del Sole e Angaran delle Stelle, confluiti, dopo la morte del conte Giacomo Angaran senza eredi legittimi, in un'unica casata.\nStoria.\nPotente casata feudale, i suoi possedimenti si estendevano attorno ad Angarano (attuale sobborgo di Bassano del Grappa) da cui presero il nome. Sin dai primi tempi appartenne al Consiglio nobile di Vicenza e si fregiava del titolo comitale.\nFurono aggregati al patriziato veneziano il 5 giugno 1655 dopo aver offerto i consueti centomila ducati da impiegare nella guerra di Candia contro i Turchi.\nIl 22 novembre 1817, con Sovrana Risoluzione, questo casato fu ascritto alla nobilt\u00e0 dell'Impero austriaco."}
{"id": "3346949", "revid": "92723", "url": "https://it.wikipedia.org/wiki?curid=3346949", "title": "Cattedrale di Saint Louis", "text": "La cattedrale di Saint Louis (in lingua inglese: \"Cathedral Basilica of St. Louis\") \u00e8 una chiesa cattolica e si trova nella citt\u00e0 di Saint Louis nel Missouri negli USA. Dedicata a san Luigi di Francia, \u00e8 la chiesa madre dell'Arcidiocesi di Saint Louis. L'opera fu progettata dal locale studio d'architettura Barnett, Haynes &amp; Barnett. La struttura fu completata nel 1914 ma la consacrazione avvenne nel 1926. La chiesa \u00e8 conosciuta per i suoi immensi mosaici."}
{"id": "3346972", "revid": "767487", "url": "https://it.wikipedia.org/wiki?curid=3346972", "title": "Free Speech Movement", "text": "Il Free Speech Movement (FSM) \u00e8 stato un movimento di protesta studentesco che ebbe origine durante l'anno accademico 1964-1965, nel campus dell'Universit\u00e0 di California, Berkeley, sotto la guida informale di alcuni leader studenteschi, tra cui Mario Savio, Brian Turner, Bettina Aptheker, Steve Weissman, Art Goldberg, Jackie Goldberg, e altri.\nDurante le proteste, senza precedenti all'epoca, gli studenti insistettero sul fatto che l'amministrazione dell'universit\u00e0 togliesse il divieto del campus di praticare attivit\u00e0 politica e di riconoscere il diritto degli studenti alla libert\u00e0 di espressione e alla libert\u00e0 accademica."}
{"id": "3346973", "revid": "203463", "url": "https://it.wikipedia.org/wiki?curid=3346973", "title": "Oscar De Mejo", "text": "Biografia.\nAutore di musiche per il cinema, spos\u00f2 nel 1944 l'attrice Alida Valli dalla quale poi divorzi\u00f2 dopo averne avuto due figli, Carlo, anch'egli divenuto poi attore e Larry, che invece segu\u00ec le orme del padre diventando un musicista jazz."}
{"id": "3346978", "revid": "767487", "url": "https://it.wikipedia.org/wiki?curid=3346978", "title": "Pietro da Cuneo", "text": "Nasce a Cuneo ed entra nel convento del Santuario francescano di Santa Maria degli Angeli, nella sua citt\u00e0 natale. Predic\u00f2 per tutta la vita fra Cuneo, Piemonte e Provenza.\nVenne spostato in Spagna, nella citt\u00e0 di Valencia, dove mor\u00ec martirizzato l'11 febbraio 1322 da un gruppo di eretici."}
{"id": "3346987", "revid": "290948", "url": "https://it.wikipedia.org/wiki?curid=3346987", "title": "Collegamento filettato", "text": ""}
{"id": "3346988", "revid": "1573940", "url": "https://it.wikipedia.org/wiki?curid=3346988", "title": "Cytaea", "text": "Cytaea \u00e8 un genere di ragni appartenente alla famiglia Salticidae.\nDistribuzione.\nLe 37 specie oggi note di questo genere sono diffuse dalla Birmania e dalle Filippine, lungo tutto l'arco indonesiano, fino in Australia; molte specie sono endemiche di una sola isola, altre di pi\u00f9 localit\u00e0.\nTassonomia.\nA dicembre 2010, si compone di 37 specie e una sottospecie:"}
{"id": "3346992", "revid": "599013", "url": "https://it.wikipedia.org/wiki?curid=3346992", "title": "Barattolo", "text": "Un barattolo \u00e8 un recipiente rigido, di forma approssimativamente cilindrica, dotato di un'ampia apertura chiusa da un tappo.\nI barattoli sono in genere in vetro, latta o materiale ceramico e possono essere utilizzati per contenere alimenti (ad esempio marmellate, mostarda, maionese, miele, cibi sottolio e sottaceti), cosmetici, farmaci, vernici e liquidi particolarmente viscosi.\nGrazie all'apertura di dimensioni maggiori rispetto a quella di una bottiglia, i barattoli possono essere utilizzati per contenere oggetti che a causa delle loro dimensioni non potrebbero essere inseriti all'interno di una bottiglia.\nIl tappo \u00e8 in genere in materiale metallico, vetro o materiale ceramico (non necessariamente dello stesso materiale del barattolo); esso assicura l'ermeticit\u00e0 del barattolo e pu\u00f2 essere fissato tramite filettatura o con una guarnizione in gomma.\nI barattoli si prestano anche a conservazioni sottovuoto.\nStoria.\nIl primo barattolo in vetro a chiusura ermetica fu brevettato da John Landis Mason il 30 novembre 1858. Esso consisteva in un barattolo in vetro munito di tappo in zinco filettato.\nSuccessivamente John Kilner (1792\u20131857) brevett\u00f2 un altro tipo di barattoli, che utilizzava una guarnizione in gomma per avere una migliore ermeticit\u00e0.\nNel 1842 venne fondata la \"John Kilner &amp; Co glass company\".\nRiuso e riciclo.\nI barattoli in vetro sono prodotti da \"vetro cavo\"; la raccolta differenziata del vetro si rivolge solo a tale tipologia di vetro, per cui i barattoli in vetro possono essere raccolti nelle apposite campane per la raccolta del vetro, mentre i vetri per finestre e gli specchi (che vengono ottenuti tramite processo float) non sono idonei alla raccolta differenziata e vanno stoccati separatamente.\nI barattoli nell'arte.\nTalvolta i barattoli sono stati raffigurati o utilizzati in opere d'arte.\nAd esempio Andy Warhol raffigurava spesso dei barattoli di zuppa Campbell's. Un altro esempio \u00e8 l'opera intitolata \"Merda d'artista\", di Piero Manzoni."}
{"id": "3346993", "revid": "290948", "url": "https://it.wikipedia.org/wiki?curid=3346993", "title": "Recipiente", "text": ""}
{"id": "3346994", "revid": "290948", "url": "https://it.wikipedia.org/wiki?curid=3346994", "title": "Materiali granulari", "text": ""}
{"id": "3347004", "revid": "1226", "url": "https://it.wikipedia.org/wiki?curid=3347004", "title": "Earl Bakken", "text": "Biografia.\nEarl Elmer Bakken \u00e8 nato il 10 gennaio 1924 a Minneapolis, citt\u00e0 principale dello stato del Minnesota, figlio di Osval Bakken e Florence Hendricks. Ha partecipato alla Seconda guerra mondiale ottenendo il grado di sergente. Ha ricevuto svariati titoli accademici, come: il \"Bachelor of Science\" in ingegneria elettronica nel 1948 e un M. D. \"Honoris Causa\" dall'Universit\u00e0 del Minnesota nel 2007. Ha fondato nel 1949 e gestito, insieme al cognato Palmer Hermundslie, l'azienda Medtronic, per poi dare le dimissioni nel 1989 e trasferirsi a vita privata alle isole Hawaii.\nLe origini.\nIl nonno, Lars Bakken, di origine norvegese, era un progettista di equipaggiamenti militari e un matematico; egli mor\u00ec quando Earl era ancora bambino. Dei nonni materni, conobbe solo la nonna, Eva Hendricks, che abitava nelle vicinanze di casa sua sulla 37th Avenue Northeast. Suo padre, Osval Bakken, frequent\u00f2 per un paio di anni l'Augsburg College di Minneapolis e lavor\u00f2 come impiegato per una compagnia che realizzava attrezzi per le fattorie; egli esercit\u00f2 un forte influsso su Earl con i suoi insegnamenti improntati sulla dottrina luterana. La madre, Florence Hendricks, frequent\u00f2 il corso di laurea in economia e lavor\u00f2 come segretaria per la prima chiesa luterana di Columbia Heights, frequentata dallo stesso Earl Bakken in giovent\u00f9. Nel 1942 nacque sua sorella Marjorie, con la quale condivise ben poco a causa della grande differenza d'et\u00e0.\nInfanzia e adolescenza.\nEarl, fin da piccolo, mostr\u00f2 attenzione per l'energia elettrica: infatti, gi\u00e0 all'et\u00e0 di due anni era affascinato da cavi elettrici, spine e connettori; la sua prima invenzione, per\u00f2, risale a quando aveva nove anni: egli realizz\u00f2 una linea telefonica che gli permetteva di parlare con un suo amico dall'altra parte della strada.\nUn ruolo fondamentale nella formazione di Bakken lo ricopr\u00ec la madre, in quanto incoraggi\u00f2 sempre i suoi interessi scientifici e gli diede libert\u00e0 nel coltivare le sue passioni.\nNon fu mai un ragazzo estroverso, ma nel suo gruppo di amici era considerato il leader per le sue innovative proposte. Durante il tempo libero gli piaceva giocare con i suoi compagni, ma spesso i loro giochi erano pericolosi, ad esempio o scavavano gallerie sotterranee dove poi passavano il tempo raccontando storie di fantasmi o ponevano dei detonatori sopra i binari in modo che quando il tram fosse passato avrebbe provocato l'esplosione di questi e un successivo sollevamento del tram stesso.\nProgett\u00f2 e costru\u00ec varie invenzioni, tra cui un'arma elettroshock per respingere i bulli e un robot capace di sbattere le palpebre, di maneggiare coltelli e fumare sigarette.\nLa sua materia preferita era scienze, al punto che quando il professore aveva problemi a spiegare la lezione o a dimostrare le reazioni lasciava che Earl continuasse al suo posto.\nMentre era al liceo fu assunto da una piccola azienda al centro di Minneapolis affinch\u00e9 si occupasse del corretto funzionamento dei macchinari.\nGli studi e la carriera.\n Si diplom\u00f2 al liceo nel dicembre del 1941. Con lo scoppio della seconda guerra mondiale si arruol\u00f2 nell'US Army Signal Corp (corpo dell'esercito americano che gestiva e controllava le comunicazioni e le informazioni di supporto dei sistemi per il comando e il controllo delle armi), dato il suo interesse per le comunicazioni radio.\nSpesato da suo zio Sam si iscrisse ad un corso di ingegneria elettrica di novanta giorni presso l'Universit\u00e0 del Minnesota a Minneapolis. Dopo aver conseguito l'attestato gli fu concessa una licenza come radio-operatore nella base di Miami Beach, in Florida. Successivamente, fu trasferito a Camp Murphy, vicino a West Palm Beach, per poi essere spostato definitivamente nella base aerea nei pressi di Boca Raton, dove divenne istruttore radar e raggiunse il grado di sergente.\nAlla fine della guerra, una volta tornato a Minneapolis, con l'aiuto del GI Bill (disegno di legge che ha permesso gli studi universitari ai veterani della seconda guerra mondiale), si iscrisse presso l'Istituto di Tecnologia dell'Universit\u00e0 del Minnesota, per conseguire la \u201cBachelor of Science\u201d in ingegneria elettrotecnica nel 1948; dopo aver ottenuto tale riconoscimento, inizi\u00f2 il percorso di laurea nella medesima Universit\u00e0.\nOccup\u00f2 il suo tempo libero vagando tra gli ospedali universitari, dove entr\u00f2 in contatto con addetti ai laboratori, ai quali inizi\u00f2 ad offrire servizi di assistenza tecnica per le apparecchiature.\nIn quegli stessi anni spos\u00f2 Connie Olson, sua vecchia compagna di corsi alla Columbia Heights High, che si era specializzata nelle tecnologie mediche ed era impiegata presso il Northwestern Hospital, in cui lo stesso, saltuariamente, si occupava dei problemi dei macchinari.\nAll'et\u00e0 di ventiquattro anni insieme ad un gruppo di giovani ingegneri fond\u00f2 la \"\u201cTwinco\u201d\", una societ\u00e0 che si occupava della produzione di dischi; tale iniziativa sfortunatamente non ebbe successo, infatti vennero incisi solo pochi dischi, quindi essi abbandonarono il mondo della discografia per dedicarsi all'installazione e all'assistenza delle radio automobilistiche. A causa dell'ennesimo insuccesso e avendo l'azienda deciso di dare inizio alla produzione di trappole per scoiattoli, Bakken diede le dimissioni.\nLa nascita dell'industria.\nGli ospedali e gli uffici medici in quegli anni non erano supportati n\u00e9 da idonee aziende dedicate alla riparazione di attrezzature mediche n\u00e9 da uno staff tecnico che fosse costantemente presente in modo da intervenire immediatamente in casi urgenti; fu cos\u00ec che il 29 aprile 1949, Earl E. Bakken e suo cognato Palmer Hermundslie, inaugurarono la nascita di \u201cMedtronic\u201d, nome coniato dall'unione dei termini \u201cmedical\u201d ed \u201celectronic\u201d. I primi periodi non furono facili in quanto l'azienda lavorava saltuariamente solo per pochi ospedali locali, eppure i due fondatori insistettero, incominciando a vendere prodotti di altre societ\u00e0 ad imprese sanitarie. Grazie alla sua attivit\u00e0 di rappresentante, Earl conobbe molti medici tra cui C. Walton Lillehei. Quest'ultimo, in quegli stessi anni si stava occupando di alcuni bambini affetti dalla tetralogia di Fallot; questi piccoli pazienti erano collegati a delle macchine ingombranti alimentate da corrente elettrica, le quali mandavano impulsi elettrici al cuore affinch\u00e9 mantenesse un ritmo costante. Il 31 dicembre 1957, ci fu un black out che port\u00f2 all'interruzione di questi elettrostimolatori da \u201cparete\u201d e ci\u00f2 caus\u00f2 la morte di un bambino. L'indomani Lillehei, scosso da quanto accaduto, commission\u00f2 a Earl di fabbricare un nuovo elettrostimolatore; Bakken, qualche giorno dopo gli mostr\u00f2 il pacemaker: un generatore di impulsi alimentato a batteria.\nGli anni del successo.\nSe a livello imprenditoriale furono anni rosei, lo stesso non fu per la vita privata: infatti, egli fu sconvolto dapprima per la morte del suo socio Palmer Hermundisle avvenuta nell'aprile del 1970 e successivamente per il divorzio con sua moglie Connie, con la quale ebbe due figlie e due figli (cronologicamente Wendy, Jeff, Brad e Pam), causato dalla sua frequente lontananza da casa per motivi lavorativi. Grazie, per\u00f2, alla sua profonda fede, trasmessagli fin dai primi anni dal padre, riusc\u00ec a superare questi momenti bui con grande forza e coraggio; nel 1982, infatti, si spos\u00f2 con Doris Marshal con la quale decise di trasferirsi dopo il pensionamento, che avvenne nel 1989, alle isole Hawaii.\nNonostante avesse nostalgia dei \u201cbei vecchi tempi\u201d, Earl visse il suo pensionamento con grande tranquillit\u00e0, grazie al costante contatto con i suoi colleghi e collaboratori di \"Medtronic\", che lo resero sempre partecipe alla vita della compagnia anche nelle relazioni che questa intrecciava all'estero.\nBakken si appassion\u00f2 a nuovi interessi, che rappresentavano molto pi\u00f9 di semplici hobby.\nInizialmente si dedic\u00f2 al \u201cMedical Alley, Inc.\u201d, un'unione di aziende, che, sebbene coinvolte in Medtronic, operavano al di fuori degli interessi economici di questa al fine di divenire il fulcro dell'innovazione tecnologica in campo medico.\nSuccessivamente, si adoper\u00f2 per la nascita del \u201cBakken Library &amp; Museum\u201d, che nacque come risposta al nuovo interesse verso la stimolazione cardiaca; un settore, questo, della medicina che da un lato era inusuale poich\u00e9 mai affrontato prima, ma da un altro molto richiesto, poich\u00e9 rappresentava per milioni di malati una possibilit\u00e0 di guarigione. Data la sua limitata conoscenza riguardo alla storia e al trattamento della stimolazione cardiaca, decise di chiedere aiuto a un uomo giovane ed energico di nome Stillings Dennis, che si occupava della gestione degli archivi della Medtronic e rappresentava, quindi, la persona pi\u00f9 indicata per supportarlo in questa nuova impresa.\nBakken, nonostante un primo rifiuto, accett\u00f2 anche di partecipare alla realizzazione del \u201cNorth Hawaii Community Hospital\u201d (NHCH). Egli fu totalmente assorbito da tale impegno, in quanto non si trattava di costruire un convenzionale ospedale, ma di contribuire ad una vera e propria rivoluzione del concetto di assistenza sanitaria. Bench\u00e9 il progetto iniziale non fosse stato realizzato nella sua interezza, il 20 aprile 1996 fu inaugurata una struttura all'avanguardia, al punto da essere considerata \u201cl'ospedale del futuro\u201d. Il NHCH comprendeva innovazioni finalizzate al benessere psicofisico del paziente, come grandi finestre che si affacciavano sul paesaggio, un \u201cteam\u201d di assistenza in grado di prendersi cura del malato e di rendere il suo soggiorno gradevole, un canale televisivo sul quale venivano trasmessi video e immagini appositamente creati per l'ospedale, ma soprattutto offriva uno staff medico altamente specializzato."}
{"id": "3347009", "revid": "729019", "url": "https://it.wikipedia.org/wiki?curid=3347009", "title": "Linea 7 (metropolitana di Seul)", "text": "La linea 7 (\uc11c\uc6b8 \uc9c0\ud558\ucca0 7\ud638\uc120 - \uc11c\uc6b8 \u5730\u4e0b\u9435 7\u865f\u7dda, \"Seoul jihacheol chil'hoseon\") della metropolitana di Seul \u00e8 stata inaugurata nel 1996, ma le maggiori estensioni fino a Sinpung sono state terminate nel 2000. La parte nord-sud della linea non tocca il centro di Seul, ma collega il quartiere di Gangnam con la periferia nord della citt\u00e0.\nIl 27 ottobre 2012 ha aperto un'estensione di 9 nuove stazioni nella parte ovest, collegando la linea alla linea 1 della metropolitana di Incheon alleviando la congestione del traffico in questa zona della citt\u00e0. L'intersezione avviene nella stazione del municipio di Bupyeong-gu.\nProgetti di espansione.\nLa linea 7 \u00e8 in fase di estensione a ovest della stazione di Bupyeong-gu Office, a Incheon. Il prolungamento prevede la realizzazione di due stazioni su un tracciato di 3,94\u00a0km fino a Seongnam, i cui lavori sono iniziati nel 2013 per essere completati nell'aprile 2021. L'estensione consentir\u00e0 i trasferimenti alla linea 2 della metropolitana di Incheon. Un'ulteriore estensione di sei stazioni alla stazione di Cheongna International City \u00e8 in progetto, ma non sar\u00e0 inaugurata del 2027; l'estensione consentir\u00e0 il collegamento con la linea AREX. \u00c8 inoltre in fase di progettazione anche un'ulteriore estensione di due stazioni fino alla stazione di Geomdan Oryu, a Incheon.\nPer quanto riguarda il quadrante nord-est della linea, a nord di Jangam, si prevede di estendere il percorso fino a Uijeongbu e Pocheon in due fasi. La prima fase, la cui costruzione \u00e8 iniziata alla fine del 2019 e dovrebbe concludersi nel 2024, e comprender\u00e0 due stazioni, una delle quali sar\u00e0 la stazione Tapseok, che fornir\u00e0 trasferimenti alla metropolitana leggera di Uijeongbu. La seconda fase, ancora in fase di progettazione, prevede quattro o cinque stazioni aggiuntive.\nStazioni.\nPiani futuri.\nApertura prevista per il mese di giugno 2021."}
{"id": "3347010", "revid": "253269", "url": "https://it.wikipedia.org/wiki?curid=3347010", "title": "Khandi Alexander", "text": "Dal 2010 al 2013 \u00e8 stata co-protagonista nella serie della HBO \"Treme\".\nGli inizi.\nNata a New York ha frequentato il Queensborough Community College, e successivamente ha esordito a Broadway recitando in \"Chicago\", \"Dancin\" e \"Dreamgirls\". Inoltre \u00e8 stata coreografa per Whitney Houston durante i tour mondiali dal 1988 al 1992, nel 1988 \u00e8 apparsa anche come ballerina nel video \"Pink Cadillac\" di Natalie Cole.\nCarriera.\nNei primi anni novanta, si \u00e8 concentrata su film e serie televisive, il personaggio Catherine Duca in \"NewsRadio\" un ruolo che ha interpretato per 4 stagioni. \u00c8 stata un personaggio ricorrente nella famosa serie televisiva medica \"E.R. - Medici in prima linea\". \u00c8 ben nota per il suo ruolo di Fran, una madre tossicodipendente in \"The Corner\". Nel 2002 viene scelta per recitare nello spin-off di , CSI: Miami nel ruolo del medico legale Alexx Woods nelle prime sei stagioni. Dopo l'abbandono \u00e8 tornata in due episodi in qualit\u00e0 di guest-star.\nHa fatto apparizioni in \"\", \"NYPD Blue\", \"Third Watch\", \"Cosby\", \"Better Off Ted\" e \"Nikita\".\n\u00c8 apparsa nel film \"CB4\" di Chris Rock e Charlie Murphy. Altre apparizioni cinematografiche sono \"Dark Blue\", \"Sugar Hill\", \"Tutti pazzi per Mary\", \"Nella giungla di cemento\", \"House Party 3\", \"Rain\"."}
{"id": "3347015", "revid": "1305772", "url": "https://it.wikipedia.org/wiki?curid=3347015", "title": "Fortezza Medicea", "text": "Con Fortezza Medicea ci si riferisce alle fortezze militari costruite o alle costruzioni militari preesistenti ampliate e fortificate alla moderna per ordine di un componente della dinastia toscana dei Medici in differenti luoghi:"}
{"id": "3347030", "revid": "125980863", "url": "https://it.wikipedia.org/wiki?curid=3347030", "title": "Palazzo Reale di K\u00f6nigsberg", "text": "Il Palazzo Reale di K\u00f6nigsberg (alternativamente anche castello di K\u00f6nigsberg, in tedesco: \"K\u00f6nigsberger Schloss\", in russo: \"\u041a\u0451\u043d\u0438\u0433\u0441\u0431\u0435\u0440\u0433\u0441\u043a\u0438\u0439 \u0437\u0430\u043c\u043e\u043a\") \u00e8 stato il palazzo reale posto nella citt\u00e0 tedesca di K\u00f6nigsberg, nella Prussia orientale (l'attuale Kaliningrad, in Russia).\nDurante la seconda guerra mondiale il palazzo reale venne fortemente danneggiato dai bombardamenti che colpirono la citt\u00e0 ad opera della Royal Air Force.\nDopo la guerra la struttura, seppur pesantemente danneggiata, rimase in rovina sino al 1968 quando Leonid Bre\u017enev diede l'ordine di demolirlo, nonostante l'opposizione di molti intellettuali, perch\u00e9 ritenuto \"simbolo del militarismo prussiano\". Al suo posto sorge oggi la Casa dei Soviet, edificio rimasto a tutt'oggi incompiuto. .\nStoria architettonica.\nL'edificazione sotto i Cavalieri Teutonici.\nIl sito su cui sorgeva il castello era un forte prussiano di antica origine noto col nome di \"Tuwangste\" (dalla parola tardolatina \"wangus\" che descriveva un'area di bosco con alberi abbattuti), posto non lontano dal fiume Pregel, su un importante incrocio viario del territorio prussiano, nei pressi dei villaggi di L\u00f6benicht, Sackheim e Tragheim. I Cavalieri Teutonici avevano progettato di occupare l'area e di costruirvi un fortilizio difensivo gi\u00e0 dal 1242, ma l'esecuzione del piano venne ritardata a causa di una serie di conflitti politici e militari nell'area. Dopo la conquista definitiva dell'area nel 1255 con l'appoggio di re Ottocaro II di Boemia, i Teutonici costruirono un forte provvisorio in terra e legno che venne appunto chiamato \"K\u00f6nigsberg\", letteralmente \"colle del re\", proprio in onore al sovrano che li aveva assistiti nella conquista. Tali resti vennero riportati alla luce nel corso di una serie di scavi condotti negli anni '20 del Novecento.\nDal 1257 inizi\u00f2 la costruzione di una vera e propria fortezza in pietra che venne assediata per la prima volta nel 1260, dando prova di grande resistenza. Quando l'Ordine si vide strappare dai polacchi il Castello di Marienburg nel 1457, da quella data e sino al 1525 il castello di K\u00f6nigsberg divenne sede del Gran Maestro dell'Ordine stesso. Di questo periodo rimase in seguito la sola \"Haberturm\", ma in realt\u00e0 tra XIV e XVI secolo vennero costruiti molti degli ambienti pi\u00f9 antichi del castello conservati sino alla sua demolizione tra cui un granaio, la cappella del castello, un convento con refettorio per i militi dell'Ordine e una sala capitolare nell'ala ovest. Sul lato nord venne realizzata la residenza del comandante del castello (poi convertita in residenza del Gran Maestro dell'Ordine Teutonico) con diversi appartamenti ed una torre di difesa, mentre nelle restanti parti venne eretto un ospedale ed un ospizio con una propria cappella. Nel 1380 venne eretta la torre sud-ovest del castello come campanile e torre di guardia del complesso.\nL'appartamento del comandante (poi del Gran Maestro).\nLo spazio destinato ad accogliere la residenza del comandante del castello (e poi del Gran Maestro dell'Ordine Teutonico) era organizzato nel piano nobile ed era composto da un soggiorno, da una camera da letto, da locali di servizio, da un refettorio, da una serie di corridoi e da una cappella privata dedicata a Sant'Anna. Tutte le sale erano contraddistinte da volte a stella e da un'architettura tipicamente gotica. Alla base dei costoloni in pietra calcarea delle volte si trovavano dei capitelli antropomorfi o allegorici. Nel corso del XV secolo vennero create due verande collegate all'appartamento e vennero realizzati alcuni lavori di ammodernamento interno degli spazi dell'appartamento\nResidenza ducale.\nNel 1525, quando l'area venne e strappata ai Teutonici e conquistata dai duchi di Prussia, per il castello inizi\u00f2 un nuovo periodo di splendore in quanto esso divenne una residenza secondaria della famiglia ducale con lo spostamento progressivo della capitale da Potsdam a Berlino, subendo ripetuti ampliamenti nel corso dei secoli XVI, XVII e XVIII.\nLe prime modifiche alla struttura vennero volute personalmente dal duca Alberto I di Prussia con l'intento di tramutare l'edificio del castello da una struttura meramente militare e conventuale in un vero e proprio palazzo reale ad uso personale e della sua famiglia. Nel 1532 egli fece erigere la \"Albrechtstor\", un monumentale portale d'ingresso al complesso, oltre a riedificare parte dell'ala est. Le stesse sale interne, di stile medievale, erano sentite ormai come superate artisticamente ed era necessario pertanto rinnovarle con lo stile rinascimentale. Fu inoltre lo stesso Alberto a gettare le basi per la costituzione della \"Silberbibliothek\", la \"Biblioteca d'Argento\" che rese noto il castello in tutta la Prussia dell'epoca.\nLa ristrutturazione del complesso poteva dirsi completata nel 1569 quando gli architetti Christian Hoffmann e Christof R\u00f6mer terminarono la facciata orientale del castello e costruirono l'ala sud. Fu il margravio Giorgio Federico di Brandeburgo-Ansbach a dare il via alla costruzione della \"Schlosskirche\", la cappella ufficiale del palazzo dove Federico I di Prussia nel 1701 e Guglielmo I di Germania nel 1861 rispettivamente, vennero incoronati sovrani di Prussia, nonch\u00e9 della \"Moskowitersaal\" una grandiosa sala dalle dimensioni colossali (82 x 18 x 6 m) frutto della migliore ingegneria d'architettura dell'epoca in quanto non sostenuta da colonne o pilastri.\nSotto il governo dell'elettore Federico Guglielmo I di Brandeburgo vennero apportate delle nuove ristrutturazioni di stile barocco fiammingo, tra cui spiccava la sommit\u00e0 della \"Schlossturm\" che venne terminata con una lanterna \"a cipolla\" e da un orologio pubblico.\nResidenza reale prussiana.\nQuando Federico I venne incoronato primo \"re di Prussia\" si rese conto che questa struttura per quanto a lui cara, fosse ormai completamente obsoleta per le esigenze sue e della corte reale e pertanto avvi\u00f2 un complesso programma di ristrutturazione e rifacimenti. Il suo lavoro pi\u00f9 importante al castello fu la costruzione della \"Unfriedtbau\" (nota anche col nome di \"Friedrichsbau\") cos\u00ec chiamata dal nome dell'architetto che si occup\u00f2 della sua erezione, Joachim Ludwig Schulthei\u00df von Unfriedt. Il piano del re di Prussia era quello di costruire sul sito dell'ala est un edificio di tre piani con ingresso ad arco e due ali parallele. La ricostruzione venne iniziata nel 1705 ed al 1712 era giunta solo ad un terzo del suo completamento (la parte meridionale). Il complesso venne completato da suo figlio e successore, Federico Guglielmo I di Prussia che da allora utilizz\u00f2 la struttura come residenza secondaria per s\u00e9 e per la corte regia di Berlino.\nNel 1815 l'\"Encyclopaedia Britannica\" si riferisce al sito come \"un magnifico palazzo al centro del quale si trova un grandioso salone di 83.5 m di lunghezza e 18 m di larghezza, senza colonne che lo supportano, e dove si trova anche una bellissima biblioteca. La torre gotica del castello \u00e8 molto alta (100 m) e dispone di 284 gradini che conducono alla sommit\u00e0 da cui si pu\u00f2 avere una magnifica visuale sull'intera area\".\nNel 1861 vi venne incoronato Guglielmo I di Germania come re di Prussia, il quale avvi\u00f2 poco dopo dei lavori di ristrutturazione del complesso. Negli anni 1864-66 una nuova il sovrano fece costruire una nuova guglia in stile neogotico per coronare la torre principale, realizzata su progetto di Friedrich August St\u00fcler. La torre, alta gi\u00e0 82 metri, venne portata cos\u00ec alla straordinaria altezza di 104 metri. Parallelamente gli appartamenti della \"Unfriedtbau\", la chiesa del castello e la \"Moskowitersaal\" vennero aperte al pubblico rimanendo tali sino alla fine della Seconda Guerra Mondiale. Venne istituito anche un Museo della Prussia che qui aveva sede (ala nord) con una collezione di 240.000 pezzi della cosiddetta \"Collezione prussiana\", la raccolta della citt\u00e0 di K\u00f6nigsberg e dell'Universit\u00e0 locale, oltre a diverse tele d'autore tra cui quelle realizzate da Lovis Corinth.\nNel 1926 l'architetto e storico dell'arte Friedrich Lahrs comp\u00ec degli scavi nel cortile del castello che riportarono alla luce i resti delle fortificazioni precedenti, inaugurando un periodo di studi accurati sul complesso e sulla sua evoluzione storica.\nDurante la Seconda guerra mondiale, molte opere d'arte che i nazisti riuscirono a trafugare dalla Russia, vennero qui stoccate in attesa di altre destinazioni, tra cui probabilmente parti della Camera d'ambra. Qui avevano sede inoltre gran parte degli archivi provinciali. Nel castello aveva sede anche una \"Blutgericht\", una taverna per solo vino di antica origine (risalente secondo la leggenda ad Hans von Sagan).\nLa demolizione.\nA seguito del bombardamento di K\u00f6nigsberg ad opera della Royal Air Force durante la Seconda Guerra Mondiale nel 1944, nel castello scoppi\u00f2 un tremendo incendio che rapidamente consum\u00f2 gran parte delle sale. I muri in pietra, ad ogni modo, furono in grado di resistere ai bombardamenti aerei ed all'artiglieria sovietica, oltre che ai combattimenti urbani dell'aprile del 1945, rimanendo al loro posto come ruderi. La citt\u00e0 di K\u00f6nigsberg, in gran parte distrutta dai bombardamenti, divenne quindi parte dell'Unione Sovietica, cambiando nome nel 1946 e divenendo nota come Kaliningrad.\nGli occupanti sovietici si dimostrarono da subito seriamente intenzionati a ridar vita alla citt\u00e0 di Kaliningrad, ricostruendola in molte sue parti, ma erano altrettanto determinati a cancellarvi ogni traccia del passato tedesco della citt\u00e0. Leonid Il'i\u010d Bre\u017enev come conseguenza ordin\u00f2 che i resti del castello, divenuti ormai solo un segno del \"militarismo prussiano\" venissero abbattuti. Malgrado le proteste di studenti ed intellettuali della citt\u00e0, le rovine vennero asportate pezzo dopo pezzo a partire dal 1968. Altre parti che si trovavano nei pressi della Cattedrale di K\u00f6nigsberg, tra cui la tomba di Immanuel Kant, vennero comunque lasciate in piedi, venendo ricostruite e restaurate accuratamente dopo il crollo dell'Unione Sovietica, tra la fine degli anni '90 e l'inizio degli anni 2000.\nLa situazione attuale.\nAttualmente, la piazza centrale di Kaliningrad occupa l'area un tempo corrispondente al cortile centrale del castello. Su di essa si affaccia oggi la \"Casa dei Soviet\", un edificio amministrativo di stile russo la cui costruzione venne iniziata proprio dai sovietici a partire dal 1960. Il continuo sviluppo del complesso, con una prosecuzione a rilento dei lavori, venne bloccato negli anni '80 quando iniziarono a presentarsi non pochi problemi strutturali a causa del cedimento di alcune parti portanti a causa di tunnel sotterranei del castello, fatto che molti tra gli anziani della citt\u00e0 chiamarono \"la vendetta dei prussiani\" o \"il mostro\", originando leggende popolari sul sito. La parte esterna della struttura venne terminata nel 2005 in occasione di una visita in citt\u00e0 del presidente Vladimir Putin, ma l'interno \u00e8 ancora oggi spoglio e incompleto.\nL'attuale amministrazione della citt\u00e0 di Kaliningrad ha dibattuto su una possibile ricostruzione del castello con l'assistenza del Dipartimento della Cultura Russa. Nel giugno del 2010, il Ministro della Cultura, Mikhail Andreyev, ha annunciato la proclamazione di un referendum cittadino sulla ricostruzione del castello tenutosi con esito positivo nel marzo del 2011. Il progetto di ricostruzione, oltre che dispendioso, \u00e8 risultato complesso ma non impossibile dal momento che per la sua ricostruzione ci si potrebbe basare unicamente su disegni, fotografie e mappe d'epoca anche se attualmente della struttura originaria non rimane nulla, a differenza invece del restauro compiuto sulla Cattedrale di K\u00f6nigsberg dove si \u00e8 potuto intervenire con restauri integrativi partendo dalla struttura portante rimasta in essere anche dopo il periodo sovietico.\nDal settembre del 2001, il settimanale tedesco \"Der Spiegel\" ha finanziato degli scavi per ritrovare le antiche tracce del castello e sfatare o confermare la leggenda secondo la quale qui potessero essere stati stipati segretamente dei pannelli della famosa Camera d'ambra trafugata dal palazzo imperiale di Carskoe Selo dai nazisti in fuga dalla Russia, ma vennero invece riportate alla luce le cantine del castello, in collaborazione col Museo di Storia dell'Arte di Kaliningrad. Durante questi scavi vennero ritrovati degli oggetti tra cui, nel giugno del 2005, un cofanetto in argento oculatamente occultato che conteneva medaglie ed amuleti.\nLa struttura.\nLa costruzione aveva una lunghezza di 104 metri ed una larghezza massima di 66,8 m. L'altezza del complesso alla torre pi\u00f9 alta era di 84,5 m, gittante direttamente sull'antistante \"Kaiser-Wilhelm-Platz\".\nIl castello aveva una struttura quadrangolare chiusa come nei castelli medievali con un cortile centrale e quattro ali attorno:\nIl castello disponeva di cinque torri:\nLa \"Unfriedtbau\".\nL\u2019\"Unfriedtbau\" (o \"Friedrichsbau\", \"Ala di Unfriedt\" o \"Ala di Federico\") fu l'ala residenziale del Castello di K\u00f6nigsberg, destinata a residenza dei re di Prussia. Il nome di tale ala venne derivata dal suo architetto e costruttore, Joachim Ludwig Schulthei\u00df von Unfriedt. Posta al piano nobile dell'edificio, essa era composta da una serie di ambienti coevi alla costruzione del castello, ma rimodernati in epoca barocca dopo l'incoronazione di Federico I di Prussia quando egli pretese che il castello dove era nato e vissuto venisse ampliato e rimodernato per meglio venire incontro alle esigenze di un monarca nelle occasioni di rappresentanza. La costruzione di quest'ala venne avviata nel 1704, ma alla morte di Federico I di Prussia nel 1713, tuttavia, venne completata solo la parte meridionale. I lavori vennero portati a compimento sotto il regno del suo successore, Federico Guglielmo I di Prussia. Tra le sale pi\u00f9 rilevanti ricordiamo:"}
{"id": "3347032", "revid": "729019", "url": "https://it.wikipedia.org/wiki?curid=3347032", "title": "Linea 8 (metropolitana di Seul)", "text": "La linea 8 della metropolitana di Seul \u00e8 una linea di metropolitana che \u00e8 stata costruita fra il 1990 e il 1999 e serve principalmente la zona sud orientale delle citt\u00e0 di Seul e Seongnam, in Corea del Sud. La tratta fra Jamsil e Amsa \u00e8 stata aperta nel luglio 1999.\n\u00c8 prevista un'espansione a oriente verso la citt\u00e0 di Guri, oltre il fiume Han, i cui lavori inizieranno nel 2014 per completarsi nel 2023. La linea raggiunger\u00e0 la nuova stazione di Byeollae, sulla linea Gyeongchun."}
{"id": "3347044", "revid": "287204", "url": "https://it.wikipedia.org/wiki?curid=3347044", "title": "Arthur Shapiro", "text": "Biografia.\nNato e morto a New York, sposa Elaine S. Shapiro (Ph. D.), sua moglie e collaboratrice scientifica fino alla sua morte.\nI coniugi Shapiro furono sposati per 46 anni, ed erano \"visibilmente devoti l'uno all'altro\".\nDopo la morte di Arthur, dovuta a un cancro polmonare nell'Ospedale White Plains a New York, Elaine pubblica la loro ultima iniziativa comune \"\"Il Placebo Potente: dai preti antichi ai medici moderni\".\"\nAttivit\u00e0 medica.\nI suoi \"contributi alla comprensione della sindrome di Tourette hanno cambiato completamente l'approccio prevalente a questa malattia\", \u00e8 stato descritto come il \"padre della ricerca moderna sui tic\" ed \u00e8 \" riverito dai suoi colleghi come il primo maestro dei ricercatori moderni sulla sindrome di Tourette\".\nFino ai primi anni settanta, l'approccio dominante riguardo alla sindrome di Tourette era quello della psicoanalisi. Shapiro voleva dimostrare che questa sindrome era una malattia di origine organica, e che la psicoterapia non era il trattamento adeguato. \"Il momento di svolta nella diagnosi e nel trattamento della sindrome di Tourette arriv\u00f2 nel 1965\", quando il dottor Shapiro e sua moglie, Elaine Schlaffer Shapiro (Ph. D.) trattarono un paziente con l'aloperidolo (Haldol). I coniugi Shapiro riferirono circa il trattamento effettuato in un articolo del 1968, pubblicato nel British Journal of Psychiatry, dopo il rifiuto dei giornali americani.\nL'articolo criticava fortemente l'approccio psicoanalitico, che aveva dominato durante tutto il secolo precedente nel trattamento della malattia.\nIn una pubblicazione di Mauro Porta e Vittorio A. Sironi, si dice a questo proposito:\nLavorando con delle famiglie di New York che fondarono l'Associazione della Sindrome di Tourette (TSA) nel 1972, i coniugi Shapiro avanzarono l'ipotesi che la sindrome di Tourette fosse di natura neurologica piuttosto che di ordine psicologico, e la visione medica della sindrome \u00e8 stata cos\u00ec \"liberata dalla sottomissione secolare alla discreditata teoria psicoanalitica\" . Nel 1978, i coniugi Shapiro pubblicarono un libro caposaldo sulla sindrome: \"La Sindrome di Gilles de la Tourette\".\nNel 1981, Shapiro fu nominato copresidente del primo simposio sulla sindrome di Tourette, che si tenne a New York. Dagli anni novanta, emerge una visione pi\u00f9 equilibrata della sindrome, che vede la malattia come una condizione che coinvolge un'interazione tra la vulnerabilit\u00e0 biologica e degli eventi ambientali avversi.\nUna sua collega, la psichiatra Ruth Bruun, descrive Arthur K. Shapiro come un rivoluzionario \"disposto a sfidare il dogma prevalente\", \"dinamico, affascinante, implacabilmente testardo quando si trattava di lottare per quello che riteneva fosse la cosa giusta\", \"un oratore accattivante\", \"un uomo dagli interessi e dagli entusiasmi diversi\", e un collezionatore di antichit\u00e0 mediche. Bruun aggiunge \"\u00e8 estremamente raro che una coppia di ricercatori cambino completamente la visione prevalente di una malattia, ma \u00e8 esattamente quello che hanno fatto\".\nAlla sua morte, il New York Times gli dedica un necrologio."}
{"id": "3347048", "revid": "287204", "url": "https://it.wikipedia.org/wiki?curid=3347048", "title": "Sergio Scarpa", "text": "Biografia.\nSergio Scarpa nasce a Treviso il 28 Marzo del 1917. Dopo aver conseguito il brevetto di pilota a soli 19 anni, entra in Aeronautica nel 1937. \nA seguito dell'armistizio dell'8 settembre 1943 all'aeroporto di Lonate Pozzolo, mentre il comandante e gli ufficiali superiori si danno alla fuga, Scarpa, con una quindicina di giovani militari, decide di raggiungere la Valsesia e di unirsi alle nascenti formazioni partigiane, guidate da Eraldo Gastone e Cino Moscatelli.\nPer le sue doti organizzative il giovane ufficiale, che ha assunto il nome di battaglia di \"Geo\", viene mandato in pianura, a Novara in particolare, dove costituisce prima le brigate GAP e poi le SAP. Nel 1944, \"Geo\" viene delegato dal PCI a rappresentarlo nel CLN provinciale.\nDopo la Liberazione, Sergio Scarpa \u00e8 eletto, nel 1946 con oltre 30.000 voti di preferenza, deputato all'Assemblea Costituente. Un suo ricordo dei lavori all'Assemblea \u00e8 stato pubblicato nel libro \"Per conoscere la Costituzione. Un incontro e sei lezioni\", edito dalla Provincia di Novara nel 1989. Dal 1949 al 1959 \"Geo\" ricopre la carica di segretario della Camera del Lavoro di Novara e, contemporaneamente, viene rieletto deputato senza soluzione di continuit\u00e0 sino alla quarta legislatura.\nTermina il suo mandato parlamentare nel 1972, al Senato della Repubblica, dove era subentrato a Francesco Moranino. Dal 1968, Sergio Scarpa aveva, per anni, presieduto la Commissione Sanit\u00e0 presso la Direzione del Partito comunista italiano. In occasione delle celebrazioni del 60\u00ba anniversario dell'Assemblea Costituente, Scarpa era stato chiamato a far parte del Comitato d'onore presieduto da Carlo Azeglio Ciampi.\nVita Politica.\nDopo la liberazione, entr\u00f2 nel consiglio comunale del sindaco Moscatelli, a cui rimase sempre molto vicino. All\u2019Assemblea Costituente del 1946 fu eletto con 30.697 preferenze. Fu poi eletto deputato alla Camera nel I collegio elettorale di Torino-Novara-Vercelli nel 1948 e sar\u00e0 rieletto nella medesima circoscrizione nel 1953, nel 1958, nel 1963. Dal 1949 al 1959 fu segretario della Camera del Lavoro di Novara, citt\u00e0 con la quale mantenne un forte legame, trasferendosi a Roma solo nel 1968.\nIl suo programma elettorale del 1946 era particolarmente attento alle problematiche dei braccianti agricoli e dei contadini, cercando di mettere fine a trattamenti iniqui per loro e per le loro mogli.\nDirettore del giornale comunista novarese \u201cLa Lotta\u201d, invier\u00e0 spesso resoconti dell\u2019attivit\u00e0 parlamentare alla Costituente che venivano pubblicati nella rubrica \u201cLettere da Roma\u201d: era interessato a far comprendere l\u2019utilit\u00e0 della Costituente e le sue cronache non furono mai banali. L\u2019importanza che attribuiva ai lavori della Costituente emerge anche dalle numerose interrogazioni e interpellanze presentate, tutte in difesa dei lavoratori, soprattutto di Novara e dell\u2019Ossola ed \u00e8 rintracciabile anche nel profilo con cui venne presentato alle elezioni del 1948 dal giornale comunista novarese:\nLe popolazioni del Novarese lo hanno fatto deputato nelle elezioni del 2 giugno 1946 ed egli non ha certo deluso l\u2019aspettativa che in lui ponevano i lavoratori: dinamico, entusiasta focoso e attivo come sempre egli \u00e8 ha dato attivit\u00e0 intensa al gruppo parlamentare di Montecitorio mantenendosi costantemente legato alle masse novaresi con le note e frequenti Lettere da Roma pubblicate sul giornale, le quali sono state il documento pi\u00f9 vivo attraverso cui i novaresi hanno seguito i lavori della Costituente\u201d\nGruppi Parlamentari.\n\u00b7 Assemblea Costituente\nCOMUNISTA \nMembro dal 28 giugno 1946 (COMUNISTA)\n\u00b7 I Legislatura della Repubblica italiana\nCOMUNISTA\nMembro dal 1 giugno 1948 (COMUNISTA)\n\u00b7 II Legislatura della Repubblica italiana\nCOMUNISTA\nMembro dal 21 luglio 1953 (COMUNISTA)\n\u00b7 III Legislatura della Repubblica italiana\nCOMUNISTA\nMembro dal 18 giugno 1958 (COMUNISTA)\nMembro del c.d. dal 1 gennaio 1960 (COMUNISTA) \n\u00b7 IV Legislatura della Repubblica italiana\nCOMUNISTA\nMembro dal 1 luglio 1963 (COMUNISTA)\nMembro del c.d. dal 1 gennaio 1964 (COMUNISTA)\nFonti e Bibliografia.\nLe carte di Sergio Scarpa sono custodite presso l'istituto storico della Resistenza in provincia di Novara Piero Fornara.\nMancano contributi biografici sul deputato novarese, ad eccezione delle brevi note in \"Albo biografico dei deputati e senatori comunisti e socialisti,\" Roma, Ed. Emes, 1948, \"ad vocem,\" e dei repertori del La Navicella per la Costituente e per le legislature successive.\nSulla sua attivit\u00e0 si vedano: Federazione Novarese PCI, \"1921-1945 .Il Partito Comunista a Novara ,\" a cura di G. Colorni e G. Scarpa, Novara, s. a. i. ; Per la rinascita della Provincia di Novara. Prospettive di lavoro e di lotta dei comunisti novaresi, \"Quaderni de La lotta \",n. 2,1954; Per conoscere la Costituzione. Un incontro e sei lezioni, Amministrazione provinciale di Novara e Istituto storico della Resistenza in provincia di Novara \"Piero Fornara\", Novara,1989; A. Mignemi ( a cura di), Figure e centri dell'antifascismo in terra novarese, Novara, 1992; P. Secchia-C. Moscatelli, Il Monte Rosa \u00e8 sceso a Milano, Torino, Einaudi, 1958; P. Spriano, Storia del Partito comunista Italiano, vol. V: La Resistenza. Togliatti e il partito nuovo, Torino, Einaudi, 1975, ad vocem. Sul suo ruolo alla Costituente, cfr. Atti dell'Assemblea Costituente, Roma, 1946-1948, ad nomen; si vedano inoltre annate 1945-1949 de \"La lotta\". Organo della Federazione Novarese del Partito Comunista Italiano. "}
{"id": "3347052", "revid": "729019", "url": "https://it.wikipedia.org/wiki?curid=3347052", "title": "Luke Graham", "text": "Carriera.\nHa iniziato a combattere interpretando la gimmick del fratello di Freddie Cain (ring name: Jerry Graham). Iniziarono a combattere entrambi nel 1963 nella Stampede Wrestling. \nApprod\u00f2 in World Wide Wrestling Federation (WWWF) sempre insieme a Jerry Graham nel 1964. Vinsero i WWWF United States Tag Team Championship sconfiggendo Don McClarity e Argentina Apollo ma li persero dopo otto mesi in favore di gene Kiniski e Waldo Von Erich. Inizi\u00f2 poi a combattere come \"Crazy\" Luke Graham. Graham riscosse grande successo nelle federazioni di Los Angeles. Vinse il WWA World Title e milit\u00f2 nell'American Wrestling Association a Minneapolis. Dopo aver lasciato l'AWA, Luke ritorn\u00f2 in WWWF e si alle\u00f2 con Tarzan Tyler diventando i primi WWWF World Tag Team Champions sconfiggendo Dick The Bruiser e The Sheik nella finale del torneo. Tuttavia, questo match non \u00e8 documentato da testimonianze visive quindi non sappiamo per certo come i due vinsero le cinture ma comunque \u00e8 certo che furono i primi campioni. Un'altra versione, vuole che i due vincessero le cinture sconfiggendo Bepo &amp; Geeto Mongol. I due persero le cinture dopo sei mesi.\nNel 1974 vinse lo United States Championship nella federazione \"Pacific Northeast\". Si ritir\u00f2 sul finire degli anni ottanta. Nel 2001, con suo figlio Luke jr., ha dato vita alla Galaxy Championship Wrestling. Mor\u00ec a 66 anni a causa di un infarto, il 23 giugno 2006. Aveva un pacemaker installato nel cuore che gli permise di vivere un po' pi\u00f9 a lungo. A lui, sopravvissero suo figlio Scott, 11 nipoti e tre pro-nipoti.\nTitoli e riconoscimenti.\nCentral States Wrestling \nMid-South Sports/Georgia Championship Wrestling \nNWA Detroit \nNWA Mid-America \nNWA Mid-Pacific Promotions \nWorld Wrestling Association (Los Angeles) \nWorld Wrestling Council \nWorld Wide Wrestling Federation "}
{"id": "3347068", "revid": "729019", "url": "https://it.wikipedia.org/wiki?curid=3347068", "title": "Tarzan Tyler", "text": "Biografia.\n\u00c8 noto per essere stato il primo WWWF World Tag Team Champion insieme a Luke Graham.\nNella sua carriera ha vinto anche molti altri titoli nelle federazioni minori. Tourville mor\u00ec tragicamente il 24 dicembre 1985 insieme al wrestler e suo amico Pierre \"Mad Dog\" Lefebvre e all'arbitro Adrien Desbois in un incidente stradale mentre stavano tornando da un evento di wrestling tenutosi a Chicoutimi.\nTitoli e riconoscimenti.\nCentral States Wrestling\nChampionship Wrestling from Florida\nJapan Wrestling Association\nMid-South Sports\nWorld Wide Wrestling Federation"}
{"id": "3347070", "revid": "729019", "url": "https://it.wikipedia.org/wiki?curid=3347070", "title": "Linea 9 (metropolitana di Seul)", "text": "La linea 9 della metropolitana di Seul \u00e8 una linea di metropolitana che serve la citt\u00e0 di Seul, in Corea del Sud.\nStoria.\nInaugurata nel 2009, dopo 7 anni di lavori, la linea corre da ovest a est lungo la sponda meridionale del fiume Han, partendo dalla stazione di Gaehwa e arrivando a Sinnonhyeon, con gli interscambi nelle seguenti stazioni: Dangsan (linea 2), Gimpo Aeroporto (linea 5 e linea AREX), Magongnaru (linea AREX), Yeouido (linea 5), Noryangjin (linea 1), Dongjak (linea 4) e Express Bus Terminal (linea 3 e linea 7). I treni circolanti su essa, costruiti dalla Hyundai Rotem, sono composti da 4 carrozze ma alcuni, destinati quasi esclusivamente al servizio espresso, sono composti da 6 carrozze. Il 1\u00ba dicembre 2018 la linea venne prolungata a est da Sport Complex a VHS Medical Center.\nServizio espresso.\nLa linea 9 \u00e8, assieme alla linea 1, l'unica metropolitana di Seul ad offrire anche servizi rapidi sui suoi binari. Oltre alle corse regolari, fra alcune stazioni \u00e8 presente un servizio espresso, che con 5 treni all'ora salta le stazioni meno frequentate per garantire un servizio pi\u00f9 veloce. Per questo motivo in queste stazioni \u00e8 presente un binario di sorpasso. Il 30 Dicembre 2017, a causa di problemi di capacit\u00e0, dovuti all'aumento dell'utilizzo della linea, alcuni treni destinati al servizio espresso sono stati allungati da 4 carrozze a 6.\nSviluppi futuri.\nLa compagnia che controlla la linea (Veolia Transport) sta al momento trattando con Korail per sfruttare i binari della linea AREX per prolungare alcune corse fino all'Aeroporto Internazionale di Seoul-Incheon attraverso un'interconnessione sulla linea AREX ma attualmente nessun progresso \u00e8 stato fatto."}
{"id": "3347072", "revid": "767487", "url": "https://it.wikipedia.org/wiki?curid=3347072", "title": "Cheryl Prewitt", "text": " Cresciuta nella comunit\u00e0 di Chester nel Mississippi Cheryl Prewitt ha sposato Harry Salem, (cognato di Richard Roberts, un famoso teleevangelista televisivo), dal quale ha avuto due figli maschi ed una femmina, deceduta.\nAll'et\u00e0 di undici anni, un terribile incidente automobilistico lasci\u00f2 Cheryl Prewitt terribilmente sfregiata, cosa che per\u00f2 non le ha impedito di vincere i concorsi di Miss MSU, Miss Starkville, Miss Mississippi e Miss America."}
{"id": "3347077", "revid": "149587", "url": "https://it.wikipedia.org/wiki?curid=3347077", "title": "Beato Pietro da Cuneo", "text": ""}
{"id": "3347086", "revid": "767487", "url": "https://it.wikipedia.org/wiki?curid=3347086", "title": "Judith Castillo", "text": " La Castillo \u00e8 stata la rappresentante ufficiale del Venezuela a Miss Universo 1976 che si \u00e8 tenuto ad Hong Kong l'11 luglio 1976 e che ha visto la venezuelana classificarsi al secondo posto."}
{"id": "3347092", "revid": "439868", "url": "https://it.wikipedia.org/wiki?curid=3347092", "title": "Paruta", "text": "I Paruta furono una famiglia patrizia veneziana di origine lucchese.\nStoria.\nEra una delle tante famiglie guelfe che, dopo l'ascesa di Uguccione della Faggiola nel 1314, furono costrette a lasciare Lucca per radicarsi a Venezia, dove costituirono una fiorente comunit\u00e0 anche dal punto di vista economico. I Paruta, in particolare, si distinsero nel commercio della seta.\nTra i primi membri di cui si ha notizia in Laguna si citano Dino di Parentuccio, che ottenne nel 1330 la cittadinanza \"de intus\" e nel 1350 quella \"de intus et de extra\". Nello stesso anno anche un Paolo Paruta veniva accolto tra i cittadini; quest'ultimo fu inoltre fondatore della Scuola del Sacro Volto, punto di riferimento per i lucchesi trapiantati a Venezia.\nA Bartolomeo di Giovanni si deve l'entrata della famiglia nel ceto nobiliare: il 4 settembre 1381 il Senato lo elesse fra i trenta vincitori del titolo patrizio, su una rosa di sessantadue candidati che avevano offerto il loro contributo alla Repubblica durante la guerra di Chioggia. \nDa allora i Paruta hanno rappresentato una di quelle casate \"nuove\" che contesero alle famiglie di pi\u00f9 antica nobilt\u00e0 il predominio politico nella Repubblica. I suoi esponenti ricoprirono le pi\u00f9 prestigiose cariche politiche ed ecclesiastiche, pur non raggiungendo mai il trono ducale.\nDopo la caduta della Serenissima, l'Impero austriaco riconobbe alla famiglia le prerogative di nobilt\u00e0.\nLa casata non va confusa con un'omonima esistita in Sicilia e che ha lasciato il nome al paese di Salaparuta."}
{"id": "3347093", "revid": "155634", "url": "https://it.wikipedia.org/wiki?curid=3347093", "title": "Serie A 2009 (canoa polo maschile)", "text": "La Serie A 2009 \u00e8 stata la 17\u00aa edizione della massima serie del campionato italiano maschile di canoa polo disputato dal 1993, anno di adozione da parte della Federazione Italiana Canoa Kayak del regolamento internazionale.\nIl successo nella stagione \u00e8 andato alla Associazione Sportiva Dilettantistica Pro Scogli Chiavari, che ai play off ha avuto la meglio sul Circolo Nautico Posillipo.\nG.Z. Academy bari, A.S.Mariner C.C. Roma, Jomar Club Catania e P.N. Katana sono state retrocesse in Serie A1 al termine della stagione regolare.\nI play-off si sono disputati ad Ancona l'1 e 2 agosto 2009.\nPlay off.\nClassifica.\n1 Pro Scogli Chiavari \n2 Circolo Nautico Posillipo \n3 Ghisamestieri Palermo \n4 KST 2001 Siracusa\n5 Circolo Nautico Marina di San Nicola\n6 Canoa Club Bologna"}
{"id": "3347094", "revid": "6923", "url": "https://it.wikipedia.org/wiki?curid=3347094", "title": "Harmont &amp; Blaine", "text": "Harmont &amp; Blaine S.p.A. \u00e8 un'azienda italiana che produce, commercializza e distribuisce abbigliamento upper-casual, contraddistinto dal marchio del bassotto.\nStoria.\nNel 1986, Domenico Menniti \u2013 in seguito amministratore delegato e poi Presidente di Harmont &amp; Blaine S.p.A. \u2013 fonda, insieme ai soci e fratelli, Enzo Menniti, Paolo e Massimo Montefusco, un'azienda che si dedica alla produzione di guanti in pelle con il marchio PDM.\nNel 1993 l'azienda comincia la produzione di cravatte e nel 1994 viene presentata la prima collezione di boxer da mare; l'anno successivo si integrano le collezioni con camicie, pantaloni e golf.\nNel 2000 viene aperta la prima boutique monomarca, che funge da negozio pilota, a Frattamaggiore (NA). Nel marzo del 2001 viene inaugurata la \"boutique\" di Capri e, nel maggio del 2004, apre il primo negozio monomarca a Miami, Florida.\nNel 2005 viene lanciata la collezione \"Harmont &amp; Blaine Junior\", affidata in licenza ad AGB Company. L'anno successivo avviene un cambio di denominazione dell'azienda, che da PDM cambia in Harmont &amp; Blaine S.p.A. Parallelamente, viene avviata la procedura di aumento di capitale, approvata da un'assemblea straordinaria il 1\u00ba ottobre 2007.\nNel 2008 viene siglato l'accordo di licenza per la produzione e distribuzione della linea \"Harmont &amp; Blaine Shoes\" alla marchigiana Giano S.r.l., dedicata alle calzature uomo.\nNel giugno 2009 viene presentata la collezione\" Harmont &amp; Blaine Junior\", dedicata alle bambine. Un anno dopo, viene presentata la collezione dedicata alla donna. Nella primavera del 2011 vengono presentate le calzature per bambini. Lo stesso anno, nasce la Honda CR-V Harmont &amp; Blaine attraverso un'operazione di co-branding tra Honda Automobili Italia S.p.A. e Harmont &amp; Blaine.\nDalla stagione Autunno-Inverno 2012-13 il design, la produzione e la distribuzione della linea donna di Harmont &amp; Blaine passano sotto il diretto controllo dell'azienda. Sempre durante il 2013, la collezione uomo viene presentata alla stampa durante la Milano Fashion Week. A ottobre viene inoltre inaugurato il flagship store di Praga.\nIl 30 ottobre 2014 viene siglata l\u2019operazione che porta il fondo Italiano di private equity Clessidra SGR nel capitale sociale di Harmont &amp; Blaine SpA con una quota del 35%.\nNel 2015, nel mese di luglio, viene costituita la societ\u00e0 controllata Harmont &amp; Blaine France Sas. A ottobre, Harmont &amp; Blaine entra ufficialmente nel mercato francese e inaugura la prima boutique a Parigi, seguita nel 2016 dalla boutique di Cannes.\nNel settembre 2020 cambio al vertice dell'azienda che ha 140 punti vendita: Paolo Montefusco presidente, Marco Pirone amministratore delegato."}
{"id": "3347103", "revid": "1775883", "url": "https://it.wikipedia.org/wiki?curid=3347103", "title": "Rocketeer (singolo)", "text": "Rocketeer \u00e8 un brano musicale del gruppo Far East Movement, estratto come secondo singolo dall'album del 2010, \"Free Wired\". Prodotto dai Stereotypes e i The Smeezingtons (trio musicale di cui \u00e8 componente Bruno Mars), si avvale della collaborazione di Ryan Tedder, frontman dei OneRepublic.\nIn risposta ad una nascente polemica che accusava il brano di condividere troppe particolarit\u00e0 con \"Somebody to Love\" di Justin Bieber, il gruppo ha replicato tramite Twitter che entrambi i pezzi si avvalgono della stessa squadra di produzione, i Stereotypes. \"Rocketeer\", stando al loro verdetto, sarebbe il modello del brano di Bieber, e prodotto anteriormente a questo.\nVideo.\nIl video musicale \u00e8 localizzato nella citt\u00e0 bassa di Los Angeles, metropoli che il gruppo ha citato come fonte d'ispirazione del brano. Diretto da Marc Klasfeld, \u00e8 stato presentato sul canale VEVO della band il 29 ottobre 2010 e accoglie un'apparizione di DJ Quik."}
{"id": "3347109", "revid": "339392", "url": "https://it.wikipedia.org/wiki?curid=3347109", "title": "Nesune", "text": ""}
{"id": "3347110", "revid": "179521", "url": "https://it.wikipedia.org/wiki?curid=3347110", "title": "Coppa del Mondo di sprint (biathlon)", "text": "La Coppa del Mondo di sprint \u00e8 una delle Coppe di specialit\u00e0 che vengono assegnate nell'ambito della Coppa del Mondo di biathlon, a partire dalla stagione 1997, dall'International Biathlon Union.\nLa classifica viene stilata tenendo conto solo dei risultati delle gare di sprint disputate nel circuito; alla fine della stagione lo sciatore e la sciatrice con il punteggio complessivo pi\u00f9 alto vincono la Coppa del Mondo di specialit\u00e0. Il trofeo consegnato al vincitore \u00e8 una sfera di cristallo, che rappresenta il mondo, su un piedistallo. Ha la stessa forma, ma con dimensioni pi\u00f9 piccole, del trofeo spettante ai vincitori della Coppa del Mondo di biathlon.\nFormula della competizione.\nLa gara sprint, che si svolge sulla distanza di 10 chilometri, \u00e8 la terza specialit\u00e0 pi\u00f9 antica del biathlon; questa distanza \u00e8 percorsa su un tracciato da percorrere per tre volte. I biatleti sparano due volte a ogni poligono, prima sdraiati, poi in piedi, per un totale di dieci bersagli. Per ogni errore al tiro il biatleta dovr\u00e0 completare un giro di penalit\u00e0 della distanza di 150 metri. La partenza dei concorrenti \u00e8 di norma a intervalli di 30 secondi."}
{"id": "3347111", "revid": "1522738", "url": "https://it.wikipedia.org/wiki?curid=3347111", "title": "Sarene", "text": ""}
{"id": "3347114", "revid": "486946", "url": "https://it.wikipedia.org/wiki?curid=3347114", "title": "Teslyn", "text": ""}
{"id": "3347120", "revid": "219355", "url": "https://it.wikipedia.org/wiki?curid=3347120", "title": "Edward A. Doisy", "text": ""}
{"id": "3347122", "revid": "219355", "url": "https://it.wikipedia.org/wiki?curid=3347122", "title": "Conrad A. Elvehjem", "text": ""}
{"id": "3347123", "revid": "98077", "url": "https://it.wikipedia.org/wiki?curid=3347123", "title": "Giulio Prinetti Castelletti", "text": ""}
{"id": "3347124", "revid": "219355", "url": "https://it.wikipedia.org/wiki?curid=3347124", "title": "Wendell M. Stanley", "text": ""}
{"id": "3347125", "revid": "465169", "url": "https://it.wikipedia.org/wiki?curid=3347125", "title": "Secret (Maroon 5)", "text": ""}
{"id": "3347127", "revid": "98077", "url": "https://it.wikipedia.org/wiki?curid=3347127", "title": "Giannantonio Prinetti", "text": ""}
{"id": "3347132", "revid": "18323", "url": "https://it.wikipedia.org/wiki?curid=3347132", "title": "Steven Slocum", "text": "Carriera.\nPro Wrestling Alliance (2007 - 2008).\nSlocum ha combattuto sotto il nome di \"Cyrus\" nella Pro Wrestling Alliance (PWA), in Texas, dove aveva come manager Lady Poison. Debutta il 21 luglio 2007 a Pasadena, sconfiggendo Devin. Continua a combattere e a vincere, sconfiggendo Santana, Nocolas, Samson e Robbie Gilmore a inizio 2008.\nWWE.\nFlorida Championship Wrestling (2009 - 2011).\nNel settembre 2009, Slocum firma un contratto di sviluppo con la WWE e viene mandato in FCW, dove assume il ring name di Jackson Andrews e dove debutta a fine 2009. A inizio 2010, Andrews forma un tag team con Curt Hawkins. Il 18 febbraio, i due sconfiggono Darren Young e Percy Watson in un tag team match e poi la coppia inizia un feud con Caylen Croft e Trent Baretta. Andrews a marzo sconfigge diverse volte Croft e Baretta in match singoli, poi in coppia con Hawkins sconfigge Husky Harris e Bo Rotundo e la squadra formata da Eli Cottonwood e Wes Brisco. Il 29 luglio perde un six-man tag team match in squadra con Jinder Mahal e Eli Cottonwood contro Devin Allen, Lucky Cannon e Bobby Dutch. A novembre e a dicembre, Andrews appare in diversi house show, perdendo contro Goldust e sconfiggendo JTG. Il 31 gennaio 2011, prova a conquistare l'FCW Florida Heavyweight Championship ma viene sconfitto dal campione Mason Ryan.\nRaw (2010 - 2011).\nIl 6 dicembre a Raw, Andrews fa il suo debutto come manager di Tyson Kidd e attaccando l'ex compagno di squadra di Kidd, David Hart Smith. Il 27 dicembre, sempre a Raw, Tyson Kidd viene sconfitto da Mark Henry e dopo il match, Andrews ha un confronto con Henry che per\u00f2 si conclude con il dominio di Mark che esegue la \"World Strongest Slam\" sia su Kidd che su Andrews.\nIl 18 aprile 2011, Jackson Andrews viene licenziato dalla WWE.\nTitoli e riconoscimenti.\nPro Wrestling Illustrated "}
{"id": "3347136", "revid": "729019", "url": "https://it.wikipedia.org/wiki?curid=3347136", "title": "Porta dei Pispini", "text": "La Porta dei P\u00ecspini \u00e8 una delle pi\u00f9 antiche porte cittadine della citt\u00e0 di Siena.\nInsieme a Porta Romana, molto simile nello schema compositivo, la Porta dei Pispini fa parte dell'ultima cerchia muraria della citt\u00e0 di Siena, eretta a partire dal 1326 su progetto attribuito a Minuccio di Rinaldo.\nStoria e descrizione.\nLa porta era originariamente chiamata Porta San Viene, perch\u00e9 secondo la tradizione da qui \"vennero\" riportate in citt\u00e0, nel 1107, le spoglie di sant'Ansano martirizzato a Montaperti.\nLa struttura si presenta dotata di un antemurale con funzione di difesa, aperta da un unico fornice e coronata da una possente merlatura sorretta da archetti pensili.\nNella facciata interna era presente il grande affresco della \"Nativit\u00e0\" dipinto da Sodoma nel 1530-1531, progressivamente deteriorato dal tempo; alcuni resti sono stati collocati all'interno della basilica di San Francesco.\nIl fortino.\nSulla sinistra della porta, inglobato dalla cerchia muraria, si trova un fortino militare, opera di Baldassarre Peruzzi, che costituisce una delle testimonianze meglio conservate dell'intervento di miglioramento e potenziamento delle difese effettuato dall'architetto tra il 1527 e il 1532.\nIl fortino in mattoni presenta una pianta cruciforme, articolata su tre ambienti sovrapposti semicircolari. \u00c8 un esempio significativo di architettura militare cinquecentesca, e si rif\u00e0 alla tipologia dei baluardi quattrocenteschi e, specialmente, a quelli progettati da Francesco di Giorgio Martini per la difesa di Urbino, in cui per la prima volta i piccoli forti (fino ad allora considerati solamente come costruzioni isolate) sono concepiti per essere inseriti in una cerchia muraria preesistente.\nLa frana del 2006.\nIl 1\u00ba novembre 2006 la zona fuori Porta Pispini \u00e8 stata interessata da una frana."}
{"id": "3347140", "revid": "729019", "url": "https://it.wikipedia.org/wiki?curid=3347140", "title": "Castello di Pojana Maggiore", "text": "Il castello di Pojana Maggiore \u00e8 situato a pochi passi dalla chiesa Santa Maria Nascente, sulla strada che conduce a Montagnana, nel comune di Pojana Maggiore (provincia di Vicenza), di fronte a villa Pojana. Il complesso attuale, adibito ad azienda agricola, \u00e8 in stato di degrado.\nStoria.\nIntorno all'anno 1000 gli imperatori tedeschi del Sacro Romano Impero e i pontefici di Roma, si contendevano il territorio dell'Italia. Invasioni barbariche, guerre e distruzioni durarono diversi secoli e insanguinarono tutta l'Europa. In seguito a questa situazione di continuo pericolo i ricchi feudatari si procurarono difese adeguate per proteggere i loro beni. Nelle campagne i primi sistemi di difesa sorsero verso l'anno 900 e interessarono oltre che Pojana, anche tutti i centri abitati vicini.\nA Pojana il castello fu costruito intorno all'anno 1000 per conto dell'allora feudatario, il vescovo di Vicenza che lo fece presidiare dalle proprie milizie. \nLa costruzione era di forma quadrata, con 4 torri agli angoli, del tutto simili a quelle ancora esistenti a Montagnana. Il mastio era posto sul lato est, dove esisteva l'unico ingresso al castello servito di ponte levatoio. \nIn seguito anche attorno al borgo vennero innalzate le mura di protezione e scavato un fossato.\nIl feudo di Pojana, che comprendeva il castello ed il borgo abitato, pass\u00f2 di mano in mano diverse volte. Lo si trova di propriet\u00e0 del conte Maltraversi di Padova, che nel 1187 provvide a fortificarlo; del Comune di Vicenza nel 1210; della Curia di Vicenza nel 1221 e quindi alla nobile famiglia Pelli. In quel tempo, dopo la cacciata di Federico Barbarossa, fu stabilito che ogni comune avesse la possibilit\u00e0 di mettere il proprio ordinamento e le proprie leggi, quindi tutte le nostre comunit\u00e0 godevano di grande libert\u00e0.\nNel frattempo Federico II, imperatore del Sacro Romano Impero, tendeva ad assoggettare tutte le citt\u00e0 dell'Italia del Nord. A suo fianco Federico II chiam\u00f2 il Conte Ezzelino III da Romano, che con il suo esercito e la sua ferocia riusc\u00ec ad assoggettare tutte le citt\u00e0 della marca trevigiana, compresi Trento, Mantova e Brescia. Ma non vi riusc\u00ec con Padova. Pi\u00f9 tardi anche questa dovette soccombere alla prepotenza di Ezzelino che dopo averla conquistata diede il via ai massacri, insidiandosi poi nel palazzo pi\u00f9 prestigioso della citt\u00e0. Tutti i castelli della zona in mano agli avversari di Ezzelino vennero assaliti e conquistati.\nL'assalto al castello.\nIl castello ed il borgo di Pojana, allora di propriet\u00e0 della famiglia Pelli, subirono l'assalto dell'esercito di Ezzelino nella primavera del 1240. A poco valsero le resistenze dei soldati e dei popolani, data la disparit\u00e0 delle forze in campo, per cui la conquista si svolse rapidamente. Il castello ed il borgo furono in pochi giorni distrutti ed incendiati. Tutta la famiglia Pelli, compresi i bambini, fu sterminata dai soldati.\nRisulta chiaro che quale ubicazione dell'antico castello di Pojana s'intende indicare l'area attualmente occupata dal complesso con torre posto a destra della strada che dal centro di Pojana va verso Montagnana. Invece, secondo lo storico Macc\u00e0. ed altri storici, la Villa Palladiana sarebbe stata costruita sulle rovine del castello distrutto da Ezzelino nel 1240. \u00c8 molto probabile perci\u00f2 che quello che noi oggi chiamiamo castello non sia l'originale primitivo ma in effetti sia stato costruito dopo e cio\u00e8 nella seconda met\u00e0 del secolo XIII e chiamato nei documenti \"Roca Nova\" mentre il primitivo veniva chiamato \"Castum Vetus\".\nA quanto par di capire, nell'opera di ricostruzione del castello il vescovo di Vicenza avrebbe avuto scarsa parte; infatti l'iniziativa dovrebbe essere stata presa dal nobile Perozzo Paltinieri. \nNon solo il castello fu distrutto dall'esercito di Ezzelino, ma anche tutti quelli del basso vicentino cio\u00e8: Lonigo, Sossano, Orgiano, Campiglia, Noventa, Asigliano ecc. Subito dopo Federico II ed Ezzelino da Romano si diedero alla caccia di tutti i loro nemici.\nLa crociata contro Ezzelino.\nIn quegli anni molti frati francescani e domenicani, vivendo in povert\u00e0, giravano per le campagne per predicare il Vangelo, ma anche per sostenere il popolo contro la ferocia dell'invasore. \nFederico II ne ordin\u00f2 la cattura e molti di loro furono giustiziati nelle pubbliche piazze. \nNon si fece attendere la reazione di papa Innocenzo IV, da poco eletto, che scomunic\u00f2 subito l'imperatore ed Ezzelino. Questi signori per\u00f2 non badarono alla scomunica, anzi intensificarono le loro azioni di lotta contro il clero e la popolazione.\nIl grosso esercito pontificio assal\u00ec Padova e, in assenza di Ezzelino che stava avanzando alla conquista di Mantova, si impossess\u00f2 della citt\u00e0 mettendola a ferro e fuoco. L'esercito crociato si diresse poi nelle campagne circostanti dove si impadron\u00ec di tutti i castelli che erano caduti nelle mani di Ezzelino.\nI difensori dei castelli, vista la disparit\u00e0 delle forze in campo, aprirono le porte all'esercito crociato, evitando cos\u00ec spargimenti di sangue. Nel frattempo Ezzelino, in marcia con il suo esercito per conquistare Milano, venne ferito in battaglia a Cassano d'Adda dove mor\u00ec nell'ottobre del 1259. Ne segu\u00ec una disfatta immediata del suo esercito e anche nella torre di Pojana venne innalzata la bandiera della libert\u00e0. Il castello, divenuto nel frattempo propriet\u00e0 erariale, per un accordo fra le citt\u00e0 di Vicenza e Padova, venne rinforzato nelle strutture murarie.\nIn seguito, le continue guerre fra le citt\u00e0 venete portarono gli Scaligeri alla conquista di Vicenza. Di conseguenza anche il feudo di Pojana pass\u00f2 sotto il dominio dei veronesi. Per\u00f2 i carraresi, signori di Padova, non accettarono la presenza degli Scaligeri nel vicentino e organizzarono un grosso esercito per scacciarli dalla citt\u00e0 e dai castelli.\nL'assalto dell'esercito padovano.\nAll'alba del marzo del 1312, il grosso dell'esercito padovano, giunse alle porte di Pojana e assal\u00ec il borgo dal lato nord, nella localit\u00e0 chiamata \"Cul di sacco\". \nL'intento era quello di liberarsi in fretta del borgo per poter poi assalire il castello dal lato pi\u00f9 debole. I soldati scaligeri con l'aiuto dei contadini si difesero valorosamente e l'esercito dei carraresi, preso di mira da grandi quantit\u00e0 di frecce e sassi, non riusc\u00ec ad attraversare il grosso fossato che difendeva le mura del borgo.\nIl secondo giorno i padovani ritentarono l'attacco, ma solo verso sera riuscirono, attraverso un ponte di fortuna, a superare il fossato e a presentarsi alla base delle mura. I difensori si ritirarono all'interno del castello, compresi tante donne e bambini, in attesa dell'aiuto dell'esercito scaligero. Alla fine l'esercito assalitore conquist\u00f2 il villaggio.\nIl giorno successivo l'esercito padovano si prepar\u00f2 a dare l'assalto al castello, ma trov\u00f2 difficolt\u00e0 a causa del suo canale d'acqua. Solo il sesto giorno, dopo l'incendio provocato dai padovani ai camminamenti in legno all'interno delle mura, l'esercito padovano sferr\u00f2 l'attacco decisivo con la scalata della fortezza.\nNel frattempo tutte le persone del borgo, comprese donne e bambini, si barricarono nel mastio e nei sotterranei, costrette a resistere segregate senza acqua o cibo. Si attendeva da un momento all'altro che arrivasse l'esercito scaligero in aiuto ai difensori del castello.\nI capitani scaligeri, perduta ogni speranza sull'arrivo di rinforzi da Verona, si diedero tuttavia alla fuga attraverso un condotto sotterraneo che solo loro conoscevano. Quando i difensori del castello capirono che i loro capitani erano fuggiti furono presi dal panico e, fra urla e invocazioni del popolo dentro il castello, i padovani con rapidit\u00e0 se ne impadronirono e piantarono la loro bandiera nell'alto della Rocca. Gran parte dei soldati che si trovavano all'interno furono passati per le armi. I padovani impiegarono poi diversi giorni per depredare ogni cosa, demolire fino alle fondamenta il castello e il borgo e dare tutto alle fiamme.\nRicostruzione.\nQuello che rimase del castello e del borgo con i terreni circostanti era gi\u00e0 del nobile Perozzo Paltinieri di Monselice, che da quel tempo assunse il titolo di \"conte da Pojana\". Il feudatario fece anzitutto ricostruire le mura e la torre abbellendola esteticamente. Fece poi edificare una nuova dimora per la famiglia. Questo palazzo venne costruito nel mezzo del cortile del castello con i resti di quello che fu distrutto in precedenza dai carraresi. All'interno anche una piccola chiesa che venne intitolata a san Zeno. I tempi erano cambiati; il castello venne ricostruito non come strumento di guerra ma come dimora dei conti di Pojana.\nAbbandono.\nNel 1545 Bonifacio Pojana commission\u00f2 ad Andrea Palladio il progetto di una villa per la propria famiglia, che venne costruita nei pressi del castello entro il 1563, utilizzando probabilmente anche i resti del castello abbattuto da Ezzelino nel lontano 1240. Subito dopo la famiglia da Pojana si trasfer\u00ec nella nuova dimora.\nIl castello e la villa, a seguito di eredit\u00e0, divennero di propriet\u00e0 dei conti Miniscalchi di Verona, che lasciarono il tutto nelle mani del fattore Bettero. Fu inevitabile la decadenza e l'abbandono del castello, che dal 1600 sub\u00ec un degrado inarrestabile."}
{"id": "3347147", "revid": "1543377", "url": "https://it.wikipedia.org/wiki?curid=3347147", "title": "Franco Bernini (regista)", "text": "Biografia.\nNel 1978 si laurea in Filosofia presso l'Universit\u00e0 degli Studi di Roma \"La Sapienza\".\nDal 1987 ha scritto la sceneggiatura per numerosi film, tra i quali \"Notte italiana\", \"La lingua del santo\" e \"A cavallo della tigre\" di Carlo Mazzacurati, \"Il portaborse\" e \"La settimana della Sfinge\" di Daniele Luchetti, \"Sud\" di Gabriele Salvatores. Nel 1988 viene nominato agli European Film Awards come miglior sceneggiatura per il film \"Domani accadr\u00e0\" di Daniele Lucchetti.\nNel 1997 debutta come regista per il cinema con \"Le mani forti\", con Claudio Amendola e Francesca Neri. Bernini viene nominato al David di Donatello come migliore regista esordiente, ed al Brussels International Film Festival come miglior film europeo. Il film partecipa al Festival di Cannes, nella sezione \"Semaine de la Critique\", ed ottiene la Grolla d'Oro per la migliore sceneggiatura.\nHa diretto vari film televisivi, come \"Braibanti, un caso senza precedenti\", \"Sotto la luna\", \"Cuore di donna\" e \"L'ultima frontiera\".\nHa diretto inoltre il documentario collettivo \"Firenze, il nostro domani\" e il mediometraggio \"Vivere\" con Marco Paolini, evento speciale al Festival di Venezia del 2001.\nHa pubblicato, tra l'altro, la raccolta di racconti \"Notti che valgono anni\" nel 1994, il racconto \"Guerre di confine\" nella raccolta \"Anticorpi\" nel 1997 e il romanzo \"La prima volta\" nel 2005. Nel gennaio 2017 pubblica il romanzo \"A Ciascuno i suoi santi\".\nDal 2010 \u00e8 docente di riferimento dei corsi di sceneggiatura del Centro Sperimentale di Cinematografia di Roma."}
{"id": "3347158", "revid": "116229556", "url": "https://it.wikipedia.org/wiki?curid=3347158", "title": "Edgar Nixon", "text": "Biografia.\nLeader attivista per i diritti civili della comunit\u00e0 afroamericana, ebbe un ruolo cruciale nel boicottaggio dei bus a Montgomery a Montgomery, Alabama.\nAl momento dell'arresto di Rosa Parks avvenuto il 1\u00ba dicembre 1955 per non aver voluto lasciar sedere un bianco al suo posto, Nixon firm\u00f2 la garanzia.\nIn seguito lui e altri attivisti iniziarono l'opera di boicottaggio dei mezzi pubblici, che aveva come scopo quello di riconoscere il diritto agli afroamericani di essere liberi di sedersi dove volevano e non di doversi alzare se lo chiedeva un bianco.\nLa protesta ebbe successo, il 21 dicembre 1956 termin\u00f2 il boicottaggio, dopo 382 giorni. Il giorno stesso alle 5.55 Nixon, Martin Luther King, Ralph Abernathy e il reverendo bianco Glenn Smiley salirono insieme e sedettero vicini.\nMembro del National Association for the Advancement of Colored People, fu anche presidente delle filiali locali."}
{"id": "3347170", "revid": "599013", "url": "https://it.wikipedia.org/wiki?curid=3347170", "title": "Sigitas Jakubauskas", "text": "Carriera.\nClub.\nHa cominciato la sua carriera con l', squadra sovietica militante nei campionati regionali lituani.\nHa, poi, trascorso quasi tutta la sua carriera con i lituani dello , squadra all'epoca sovietica con la quale nel 1982 ha conquistato lo storico accesso alla massima serie sovietica, vincendo il campionato di seconda divisione.\nDal 1989 si \u00e8 trasferito in Germania con il , squadra con cui ha militato tra la seconda e la terza serie tedesca fino al 2000.\nNazionale.\nNel 1985 ha giocato una partita con la nazionale sovietica, l'amichevole contro la giocata il 7 agosto 1985: Jakubauskas entr\u00f2 nei minuti finali al posto di Oleh Protasov."}
{"id": "3347171", "revid": "174925", "url": "https://it.wikipedia.org/wiki?curid=3347171", "title": "Santa Camilla Battista da Varano", "text": ""}
{"id": "3347174", "revid": "1543377", "url": "https://it.wikipedia.org/wiki?curid=3347174", "title": "Femme Fatale (Britney Spears)", "text": "Femme Fatale \u00e8 il settimo album della cantante statunitense Britney Spears, pubblicato il 25 marzo 2011 dall'etichetta discografica Jive Records. Registrato tra il 2009 e il 2011, l'album vede come produttori i collaboratori di vecchia data della Spears Max Martin e Dr. Luke, che ne sono anche i produttori esecutivi. I lavori su un nuovo album di Britney sono stati confermati nel 2009, subito dopo il suo tour mondiale \"The Circus Starring Britney Spears\". La Spears ha affermato di avere intenzione di cambiare il suo stile e di fare qualcosa di diverso rispetto agli album precedenti, includendo pi\u00f9 musica dance e dubstep. Fra gli altri produttori di \"Femme Fatale\" ci sono will.i.am, Fraser T. Smith, Rodney Jerkins e Stargate.\nDopo la sua pubblicazione \"Femme Fatale\" ha ricevuto critiche perlopi\u00f9 positive, che hanno elogiato la produzione dell'album e la musica all'avanguardia della Spears. Altri hanno tuttavia criticato il poco coinvolgimento della cantante nell'album, che ha contribuito a scrivere solo una delle sue 17 canzoni, e la sua voce eccessivamente effettata. \"Femme Fatale\" \u00e8 entrato alla vetta della classifica statunitense vendendo 276.000 copie nella sua prima settimana e diventando il sesto album numero uno di Britney, eguagliando Mariah Carey e Beyonc\u00e9.\nIl singolo di lancio, \"Hold It Against Me\", \u00e8 stato pubblicato a gennaio 2011 e ha raggiunto la vetta delle classifiche in sei Paesi, tra cui gli Stati Uniti, diventando il quarto singolo numero uno della Spears. Il secondo singolo, \"Till the World Ends\", uscito tre settimane prima di \"Femme Fatale\", pur non avendo raggiunto le posizioni di \"Hold It Against Me\", ha avuto pi\u00f9 longevit\u00e0 sulle classifiche, anche grazie al remix che ha visto la partecipazione di Kesha e di Nicki Minaj. \"Till the World Ends\" \u00e8 inoltre il maggior successo radiofonico di tutta la carriera della Spears negli Stati Uniti. Ad agosto 2011 \"Femme Fatale\" \u00e8 diventato il primo album di Britney a piazzare tre singoli nella top ten della \"Billboard\" Hot 100, avendo \"I Wanna Go\" raggiunto il settimo posto. Il quarto singolo, \"Criminal\", accompagnato da un video controverso, \u00e8 stato un successo minore, entrando nelle prime venti posizioni delle classifiche di cinque Paesi. L'album \u00e8 stato inoltre promosso da varie apparizioni in programmi televisivi e dal \"Femme Fatale Tour\".\nAntefatti.\nNel giugno 2010, durante un'intervista con \"Rap-Up\", il produttore musicale Danja ha accennato che stava lavorando alla produzione del nuovo album di Britney Spears. Anche Darkchild, che stava contribuendo alla realizzazione dell'album, ha affermato su Ustream nell'agosto 2010 che \"i fan di Britney saranno proprio felici tra qualche settimana\", sottintendendo che la cantante stava per pubblicare nuova musica. Comunque, questa affermazione \u00e8 stata smentita subito dal manager di Britney, Adam Leber, che ha detto: \"Per ora niente nuova musica... Spero che certa gente non v'illuda con delle balle. Per niente forte! Post scriptum: coloro che stanno lavorando sul nuovo album di Britney non diranno niente...\" Leber ha successivamente confermato durante un'intervista con \"Entertainment Weekly\" che l'album avrebbe avuto un sound \"evoluto\" e che sarebbe stato \"un allontanamento da ci\u00f2 che avete sentito finora.\" A novembre 2010, Dr. Luke ha annunciato che sarebbe stato il produttore esecutivo di \"Femme Fatale\" assieme a Max Martin. In seguito alla pubblicazione della copertina e del titolo, avvenuta il 2 febbraio 2011, Britney ha detto al riguardo di \"Femme Fatale\": \"Negli ultimi due anni ho messo il cuore e l'anima in quest'album. Ci ho messo tutto ci\u00f2 che ho. Quest'album \u00e8 per voi, fan, che mi avete sempre supportata e mi avete sempre affiancata! Vi adoro! Sexy e forte. Pericolosa e misteriosa. Forte e sicura! Femme Fatale.\"\nProduzione.\nIl 12 luglio 2009 Britney Spears ha confermato sul suo account su Twitter che stava lavorando su un nuovo album, affermando che stava registrando in studio con il produttore svedese Max Martin. Britney, durante un'intervista alla rivista \"V\", ha rivelato alcuni dettagli sul processo di registrazione del nuovo album, dicendo che ci stava ormai lavorando da due anni. Ha inoltre asserito che la sua idea iniziale era quella di un disco \"dal suono intenso, per le discoteche o per quando stai per uscire di sera e vuoi qualcosa che ti prepari a scatenarti, ma anche qualcosa che sia totalmente diverso da ci\u00f2 che c'\u00e8 in commercio in questo periodo\". Britney ha tra l'altro voluto fare in modo che \"Femme Fatale\" fosse totalmente diverso dall'album precedente, \"Circus\" (2008), e che fosse \"collegato dalla prima all'ultima traccia\". Max Martin e Dr. Luke, gli autori di \"Hold It Against Me\", hanno inizialmente scritto il pezzo per Katy Perry, ma infine non gliel'hanno inviata perch\u00e9 \"non era affatto nello stile di Katy Perry\". Hanno continuato a lavorare sul brano con il produttore Billboard; su questo Dr. Luke ha affermato: \"Prima di dare la canzone a Britney, volevo essere sicuro che non assomigliasse a nessun'altra canzone scritta da me in precedenza\". Il produttore Darkchild ha affermato che, mentre lavoravano insieme sull'album, la Spears era molto \"ispirata\" e \"aveva moltissime idee\" da proporgli. Ha poi confermato che aveva prodotto due canzoni per l'album, una delle quali con Travis Barker. Darkchild ha detto che la canzone prodotta con Barker \"ha quel sound rock che \u00e8 per me totalmente nuovo, fuori dal normale, e penso che sia una novit\u00e0 anche per lei\".\nL'8 febbraio 2010 Britney ha twittato che era in studio con will.i.am. Egli ha descritto la collaborazione come \"una bomba: \u00e8 sfrontata, carina, tesa, innovativa. E lei la canta con tranquillit\u00e0. \u00c8 una di quelle canzoni di cui oggi c'\u00e8 bisogno.\" Britney ha spiegato di essere una grande ammiratrice dei Black Eyed Peas e di voler collaborare nuovamente con will.i.am in futuro. Ha inoltre spiegato che ha conosciuto la rapper Sabi attraverso degli amici e che ha sempre voluto avere un artista emergente in un suo album; da qui viene la loro collaborazione nella traccia \"(Drop Dead) Beautiful\". Il 2 febbraio 2011 Dr. Luke ha parlato alla rivista \"Rolling Stone\" del concetto dell'album e ha affermato che la lista tracce era stata scelta. Ha aggiunto: \"Ora siamo nel mezzo del suo completamento. Stiamo lavorando con molti produttori e stiamo supervisionando la produzione con i suoi A&amp;R e i rappresentanti della sua etichetta e stiamo cercando di creare qualcosa che piaccia a tutti.\" Inoltre, il produttore William Orbit ha confermato che ha scritto una canzone per \"Femme Fatale\" con Klas \u00c5hlund, ma che non \u00e8 stata inclusa nella lista tracce finale. Heather Bright, una delle compositrici, ha rivelato che \"Trouble for Me\", coscritta da lei, \u00e8 stata una delle prime canzoni che Britney abbia registrato per \"Femme Fatale\".\nDescrizione.\nIl 10 febbraio 2011, Britney Spears ha descritto \"Femme Fatale\" su Twitter come \"un album lunatico, di pop nervoso, con molta energia\" con \"pochi brani mid-tempo che possono essere considerati delle ballate\". In un'intervista con \"V\" ha inoltre aggiunto: \"Volevo fare un intenso album dance nel quale ogni canzone ti farebbe venir voglia di alzarti e scatenarti in un modo diverso. \u00c8 ci\u00f2 che voglio dalla musica che ascolto. Questo disco \u00e8 per i club, o comunque adatto da mettere su prima di uscire una sera. \u00c8 definitivamente il mio album dal sound pi\u00f9 permaloso e maturo. ... Ci sono alcune canzoni su quest'album che non assomigliano a nient'altro pubblicato precedentemente e che sono completamente rivoluzionarie, ma credo anche che quest'album esprima dove sono arrivata oggi come donna ed \u00e8 come un'evoluzione di me stessa. ... Penso che \"Femme Fatale\" dica tutto da s\u00e9. ... Penso sia il miglior album che abbia mai fatto. Non c'\u00e8 niente da dire. Lascer\u00f2 che la musica parli per me.\" Gli autori dei brani hanno utilizzato soprattutto elementi elettropop e dance pop per la composizione di \"Femme Fatale\". Il giornalista musicale Jody Rosen ha detto dell'album: \"Concettualmente \u00e8 schietto: un album da party che include sesso e tristezza.\"\nL'album si apre con \"Till the World Ends\", una traccia dance pop caratterizzata dal tipico tema delle hit dance degli ultimi anni: ballare fino allo sfinimento. \u00c8 stata estratta come secondo singolo dall'album il 4 marzo 2011 e ha raggiunto la terza posizione della classifica statunitense, diventando la decima canzone ad entrare in top ten di Britney Spears. Segue \"Hold It Against Me\", il primo singolo a essere stato estratto dall'album, pubblicato a gennaio, ed entrato direttamente alla prima posizione negli Stati Uniti con 411.000 copie vendute in una sola settimana e divenendo cos\u00ec il quarto numero uno della cantante. Keith Caulfield di \"Billboard\" ha affermato sulla canzone: \"I versi sono ritmicamente meccanici, mentre il suo giocoso ritornello \u00e8 sognante e cantato a strati, mostrandoci entrambi i lati di Britney Spears come una sirena sulla pista da ballo. Da una parte, dice \"dammi ci\u00f2 che voglio\", mentre dall'altra \u00e8 una delicata ballerina sulla pista che sbatte le ciglia al suo bersaglio.\" \"Inside Out\" incomincia come una tranquilla traccia, con la Spears che canta \"sto seduta davanti allo specchio, facendomi bella\". La musica e la tonalit\u00e0 di voce cambiano totalmente quando il presumibile quasi ex fidanzato della cantante bussa alla porta: \"E andiamo! Non mi darai niente da ricordare? Baby taci e mettimi a rovescio.\" Il testo della canzone richiama due dei suoi vecchi successi: \"...Baby One More Time\" e \"(You Drive Me) Crazy\". \"I Wanna Go\" \u00e8 per molti versi collegata a \"Till the World Ends\": sono entrambe canzoni ballabili, orecchiabili, con un testo che parla di divertirsi e lasciarsi andare. La canzone \u00e8 entrata alla posizione numero 73 della classifica statunitense e alla 60 di quella canadese la settimana dopo la pubblicazione dell'album grazie alle sole vendite digitali. Il 13 maggio 2011 \u00e8 stato infine confermato che \"I Wanna Go\" sarebbe stato il terzo singolo estratto da \"Femme Fatale\" e che sarebbe stato pubblicato il prossimo 14 giugno. Il singolo ha raggiunto la settima posizione della \"Billboard\" Hot 100.\n\"How I Roll\", la quinta traccia, \u00e8 diversa dalle prime quattro canzoni di \"Femme Fatale\", presentando un beat pi\u00f9 estivo e leggero. \"(Drop Dead) Beautiful\" \u00e8 essenzialmente un brano a sfondo sessuale nel quale appare una rapper, Sabi, che canta la terza strofa. La cantante, fino ad allora sconosciuta, \u00e8, oltre a will.i.am, l'unica guest star presente sull'album. \"Seal It with a Kiss\", che descrive probabilmente un incontro segreto, presenta molte somiglianze con \"Inside Out\". Potrebbe essere facilmente intesa come una sua continuazione, un preludio a ci\u00f2 che succede alla fine della terza traccia dell'album. L'ottava traccia di \"Femme Fatale\" \u00e8 \"Big Fat Bass\", scritta e prodotta da will.i.am, che appare anche come cantante in essa. La canzone ha una durata di quattro minuti e 45 secondi ed \u00e8 la pi\u00f9 lunga dell'album. Come \"The Time (Dirty Bit)\" dei Black Eyed Peas (gruppo di will.i.am), \"Big Fat Bass\" \u00e8 composta da un miscuglio di interessanti e differenti parti e sound invece che una canzone completa.\nLa traccia numero nove, \"Trouble for Me\", \u00e8 un brano energetico che racconta di un uomo che \u00e8 un problema non solo in una relazione, ma anche durante lo svolgimento di una festa, dal quale perci\u00f2 la Spears deve stare alla larga. Il testo della canzone richiama quello di \"Inside Out\". \"Trip to Your Heart\", con un testo come \"apro le mie ali nel buio, voler\u00f2 via in un viaggio verso il tuo cuore\", \u00e8 stata giudicata con opinioni anche opposte dalla critica: mentre alcuni ammirano la sua dolcezza, altri ritengono che sia fuori luogo in un album come \"Femme Fatale\". Il testo dell'undicesima traccia, \"Gasoline\", \u00e8 pertinente al titolo. Vi sono infatti molte citazioni riferite appunto alla benzina: \"mi stai dando fuoco\", \"il tuo tocco mi sta bruciando\", \"bruci tutto\", eccetera. Keith Caulfield di \"Billboard\" ha affermato sulla canzone: \"Lasciando perdere la stupidit\u00e0 del testo, sotto tutto c'\u00e8 un banale sound pop. Quindi, \"Gasoline\" \u00e8 stata inserita alla fine di \"Femme Fatale\" per un motivo.\" \"Criminal\" \u00e8 l'ultima canzone dell'edizione standard dell'album. Con un testo che sembra quasi cantato da un'adolescente (\"mamma sono innamorata di un criminale, e questo tipo d'amore non \u00e8 razionale, \u00e8 fisico\") possiamo considerarla l'unica vera ballata di \"Femme Fatale\". \"Criminal\" \u00e8 stato estratto come singolo il 30 settembre 2011.\nL'edizione deluxe di \"Femme Fatale\" contiene quattro tracce aggiuntive. \"Up n' Down\" \u00e8 un altro brano dance, nel cui testo la Spears \u00e8 la regina della festa: seduce e valuta gli uomini nel locale, tentandoli col suo \"su e gi\u00f9\". Esplicitamente riguardante una storia d'amore che sta andando storta, \"He About to Lose Me\" \u00e8 una canzone dalla grande carica emotiva. La Spears parla di lei durante una festa, incantata da un ragazzo che ha appena conosciuto, mentre il suo compagno, un ragazzo che non \u00e8 sicuro se l'ama, non \u00e8 presente. \"Sii il mio prigioniero d'amore stanotte\", canta Britney in \"Selfish\", la terza traccia bonus. Si tratta di una canzone ironica riferita a un ragazzo conquistato una sera, al quale la cantante ordina di esaudire tutte le sue richieste. \"Don't Keep Me Waiting\" si differenzia da tutte le altre canzoni di \"Femme Fatale\" per il suo sound rock: a dominare sono infatti batteria e chitarre invece di sintetizzatori. Infine, una diciassettesima traccia, \"Scary\", pu\u00f2 essere ascoltata solo sull'edizione giapponese dell'album e l'edizione premium fan edition.\nPromozione.\nIl 2 febbraio 2011 Britney Spears ha annunciato il titolo dell'album sul suo account Twitter; nello stesso giorno ha pubblicato la copertina di \"Femme Fatale\". Dopo la notizia, il titolo \u00e8 diventato un \"trending topic\" su Twitter, ossia uno degli argomenti pi\u00f9 discussi, ed \u00e8 diventato il decimo pi\u00f9 parlato per un pi\u00f9 lungo lasso di tempo del sito, nonch\u00e9 il primo in assoluto relativo alla musica a entrare in top ten. La Spears ha twittato: \"Non ci posso credere che \"Femme Fatale\" sia un trend da ormai sei giorni. Voi, ragazzi, mi motivate ogni singolo giorno. Vi adoro!\" \"Femme Fatale\" \u00e8 stato pubblicato il 25 marzo 2011 nelle edizioni standard e deluxe. La prima include dodici tracce, mentre la seconda include queste pi\u00f9 quattro tracce bonus, per un totale di sedici canzoni. \u00c8 stata inoltre pubblicata un'edizione chiamata \"premium fan edition\" che include un libro fotografico di 32 pagine con copertura rigida, l'edizione deluxe di \"Femme Fatale\" con una copertina esclusiva, un disco in vinile contenente \"Hold It Against Me\" e il download immediato di tutte le canzoni nel giorno di pubblicazione dell'album.\nLa promozione di \"Femme Fatale\" ha avuto inizio il 25 marzo 2011, quando Britney si \u00e8 esibita dal vivo cantando \"Hold It Against Me\", \"Till the World Ends\" e \"Big Fat Bass\" per MTV al Rain Nightclub, situato all'interno del Palms Casino Resort di Las Vegas. L'esibizione \u00e8 andata in onda su MTV il 3 aprile 2011 durante uno speciale sulla Spears chiamato \"I Am the Femme Fatale\". Il 27 marzo la cantante ha esibito le stesse canzoni al Bill Graham Civic Auditorium di San Francisco davanti a 5.000 persone; l'esibizione \u00e8 andata in onda il 29 marzo durante un episodio di \"Good Morning America\". In aggiunta a queste due esibizioni, Britney Spears ha cantato lo stesso set di brani al \"Jimmy Kimmel Live!\" il 29 marzo ed \u00e8 stata ospite ai Kids' Choice Award il 2 aprile. La Spears \u00e8 stata inoltre conduttrice del programma radiofonico \"Wango Tango\" assieme a Ryan Seacrest il 14 maggio 2011. Britney si \u00e8 poi esibita ai Billboard Music Award cantando una versione ridotta di \"Till the World Ends\" assieme a Nicki Minaj e facendo un'entrata a sorpresa durante l'esibizione di Rihanna di \"S&amp;M\", della quale ha cantato alcuni versi finali. Il 3 agosto 2011 ABC Family ha reso disponibile \"(Drop Dead) Beautiful\" gratuitamente sul suo sito per due giorni, fino alla premi\u00e8re del film \"Teen Spirit\", avvenuta il 5 agosto. \"Trouble for Me\" \u00e8 stata inoltre pubblicizzata sulla home page del sito della Sony BMG.\nSingoli.\n\"Hold It Against Me\" \u00e8 stato pubblicato l'11 gennaio 2011 come singolo di lancio di \"Femme Fatale\". I critici hanno apprezzato la canzone, ma hanno mostrato perplessit\u00e0 riguardo al testo. Il video del singolo \u00e8 stato mostrato in anteprima su MTV il 17 febbraio 2011 dopo due settimane durante le quali vennero pubblicati vari spezzoni; nella clip la Spears interpreta un'aliena che giunge sulla Terra in cerca di fama, ma questa le causa un esaurimento nervoso. \"Hold It Against Me\" \u00e8 entrata direttamente alla vetta della classifica statunitense vendendo 411.000 copie nella sua prima settimana, e diventando la quarta canzone numero uno di Britney Spears; la cantante \u00e8 cos\u00ec la seconda nella storia della classifica ad avere pi\u00f9 di una canzone entrata in vetta alla \"Billboard\" Hot 100 (il suo singolo \"3\" era entrato alla prima posizione nel 2009). Il singolo ha raggiunto la vetta delle classifiche di altri cinque Paesi ed \u00e8 entrata nelle top ten di molti altri.\n\"Till the World Ends\" \u00e8 stata estratta come secondo singolo il 4 marzo 2011 dopo la sua premi\u00e8re al programma radiofonico \"On Air with Ryan Seacrest\". La canzone, scritta da Kesha, ha ricevuto recensioni generalmente positive, che hanno elogiato il suo ritmo orecchiabile. Il video del singolo \u00e8 stato pubblicato il 6 aprile 2011 e vede la Spears a una festa sottoterra. \"Till The World Ends\" ha avuto un successo mondiale, anche grazie al remix che ha visto la partecipazione di Kesha e della rapper Nicki Minaj. Il singolo \u00e8 inoltre diventato il pi\u00f9 grande successo radiofonico della Spears, con un'audience di 98 milioni di persone in una sola settimana.\n\"I Wanna Go\" \u00e8 stata annunciata come terzo singolo il 13 maggio 2011 ed \u00e8 stata pubblicata il 13 giugno. La canzone ha ricevuto critiche positive, che hanno apprezzato in particolar modo il suo ritmo, ma che hanno criticato la voce eccessivamente effettata della Spears. Il video di \"I Wanna Go\" \u00e8 uscito il 22 giugno 2011 e vi \u00e8 mostrata Britney a una conferenza stampa che sogna a occhi aperti, immaginandosi vari episodi. \"I Wanna Go\" ha avuto un successo internazionale, entrando nelle top forty di molti Paesi. Il singolo ha inoltre raggiunto la settima posizione della classifica statunitense; ci\u00f2 ha reso \"Femme Fatale\" il primo album di Britney Spears a vedere tre singoli in top ten negli Stati Uniti.\n\"Criminal\" \u00e8 stata annunciata come quarto singolo estratto da \"Femme Fatale\" il 28 agosto 2011, durante gli MTV Video Music Award del 2011. Per la scelta del singolo \u00e8 stato indetto un sondaggio sulla pagina Facebook di Britney Spears, che chiedeva quale canzone i fan volessero vedere venire estratta come singolo fra \"Criminal\", \"(Drop Dead) Beautiful\" e \"Inside Out\". Criminal ha vinto ottenendo il maggior numero di voti ed \u00e8 stata pubblicata ufficialmente il 30 settembre 2011.\nTour.\nDurante un'intervista con Ryan Seacrest nel suo programma \"On Air with Ryan Seacrest\" avvenuta il 4 marzo 2011, Britney Spears ha affermato che avrebbe fatto un tour nell'estate 2011 in Nordamerica per la promozione di \"Femme Fatale\". Il 29 marzo 2011, dopo la sua esibizione a \"Good Morning America\", ha annunciato che sarebbe stata in tour con Enrique Iglesias a partire da giugno. Poche ore dopo l'annuncio, la rivista musicale \"Billboard\" ha confermato che Enrique Iglesias si era ritirato dal tour. Ray Wedell, un giornalista di \"Billboard\", ha spiegato le ragioni di questa scelta del cantante, ossia il fatto che Britney sarebbe stata subito annunciata da tutti i giornali e le riviste come la star, mentre lui semplicemente come colui che avrebbe aperto i concerti. Lo stesso giorno, furono annunciate le prime ventisei date. Il 12 aprile 2011 furono annunciati i nomi degli artisti che avrebbero aperto i concerti. La stessa Spears ha affermato: \"Questo \u00e8 il \"Femme Fatale Tour\" e sono entusiasta che Nicki Minaj, Jessie and the Toy Boys e i The Nervo Twins si aggreghino a me e portino tutti sulla pista da ballo. Non vedo l'ora di portare le femme fatale on the road.\" I biglietti sono stati messi in vendita a partire dal 30 aprile sui siti Ticketmaster e Live Nation. A marzo 2011, il manager di Britney Spears, Larry Rudolph, ha definito a MTV News il tour come \"una sensazione post-apocalittica\", aggiungendo che \"\"Till the World Ends\" continua a essere una colonna sonora per noi.\" Ha inoltre confermato il nome del direttore del tour: Jamie King.\nAccoglienza.\n\"Femme Fatale\" ha ricevuto una valutazione complessiva di 67 su 100, numero che indica \"critiche generalmente positive\", basandosi su 25 recensioni autorevoli, secondo quanto riportato dal sito Metacritic. Jody Rosen, critico per la rivista \"Rolling Stone\", ha cos\u00ec commentato il nuovo album della Spears: \"Britney Spears \u00e8 l'avanguardista circospetta della musica pop. Per anni i critici l'hanno considerata pari a zero con un filo di voce. \"Femme Fatale\" potrebbe essere il miglior album di Britney; di sicuro \u00e8 il pi\u00f9 strano. Concettualmente \u00e8 davvero avanti: un disco da festa rimpolpato di sesso e tristezza. In quasi tutte le tracce la voce di Britney \u00e8 modificata, frammentata, diversa, robotizzata. Forse \u00e8 perch\u00e9 non ha poi chiss\u00e0 che voce; certamente \u00e8 perch\u00e9 a lei, molto pi\u00f9 di quasi tutte le altre dive del pop, va bene cos\u00ec. Una femme fatale? Non molto, ma vale questo per Britney: lei \u00e8 un'avventuriera.\" Stephen Thomas Erlewine di AllMusic ritiene che la presenza di Britney Spears su \"Femme Fatale\" passa quasi inosservata per via della produzione di alta qualit\u00e0, definendo l'album \"una versione pi\u00f9 pulita del volgarmente oscuro \"Blackout\", un paradiso dei produttori\". Edna Gundersen di \"USA Today\" ha valutato l'album con tre stelle su quattro, scrivendo che la Spears e i suoi produttori \"hanno creato canzoni elettropop all'avanguardia, orecchiabili e affascinanti\". Adam Markovitz di \"Entertainment Weekly\" lo ha definito \"un elenco di brani privo di ballate composto da instancabili beat dance e prodotti da professionisti\" e ha scritto che la voce della Spears \u00e8 \"una guida fiduciosamente corrotta che ci conduce in un luogo dove la nostra unica preoccupazione \u00e8 se la musica finir\u00e0 prima che sorga il sole.\" Robert Everett-Green di \"The Globe and Mail\" ha dato all'album tre stelle e mezzo su quattro, innalzando l'album come \"composto da splendidi sound elettronici\" e definendolo nel suo insieme \"uno dei migliori lavori pop di quest'anno\". Kitty Empire di \"The Observer\" ha notato che la Spears \"ha pubblicato il potente album dance che aveva promesso\".\nAndy Gill, critico per il giornale \"The Independent\", ha valutato \"Femme Fatale\" dandogli due stelle su cinque e criticando la sua \"utilit\u00e0 unicamente per le piste da ballo\", scrivendo che \"contiene musica elettronica per praticamente la sua intera durata, con sottilissime varianti sul ritmo e differenze in base al gusto dei produttori\". Jon Caramanica del \"New York Times\" ha affermato che \"gran parte della musica su questo album suona uguale e ridondante, e non \u00e8 pi\u00f9 originale della musica sugli album dance pop europei di cinque anni fa\". Alexis Petridis di \"The Guardian\" ha scritto che \"la voce della Spears \u00e8 anonima come non mai, modificata con abbondante Auto-Tune\". Anche Greg Kot del \"Chicago Tribune\" ha notato che la voce della cantante \u00e8 stata effettata eccessivamente, affermando metaforicamente che \"la Spears permette di essere trattata come qualunque altro passeggero su questo treno di ritmi\". Evan Sawdey, critico per PopMatters, ha descritto \"Femme Fatale\" come \"uno stupido album da discoteca\". Thomas Conner del \"Chicago Sun-Times\" ha apprezzato l'album per i suoi \"sound e ritmi moderni\", ma ha anche affermato che \"ci\u00f2 che manca \u00e8 la personalit\u00e0\". Ha continuato: \"La voce di Britney \u00e8 tanto effettata su questo disco e i testi sono tanto blandi che chiunque potrebbe cantare queste canzoni.\" Rich Juzwiak del \"Village Voice\" ha scritto che la voce della cantante \"non aggiunge niente alla conversazione\", scrivendo che la sua poca presenza nella stesura dei brani e nella produzione \u00e8 \"problematica per un album i cui temi sono l'edonismo e quanto l'essere sexy lo faciliti\".\nSal Cinquemani, autrice per la rivista \"Slant Magazine\", ha asserito che lo scarso coinvolgimento di Britney Spears in \"Femme Fatale\" \"rende il successo di una canzone di Britney quasi interamente opera della composizione e della produzione di altre persone, e quasi tutte le canzoni su \"Femme Fatale\" rientrano in quella categoria\". Robert Christgau, che ha recensito l'album per MSN Music, ha dato alla canzone una B+, definendolo \"degno di nota in qualche modo, sebbene noioso e stupido\". Carl Wilson del \"Los Angeles Times\" ha scritto che \"non richiede un ascolto attento, in quanto i testi provano solo raramente a dire qualcosa d'intelligente\"; ha tuttavia complimentato l'utilizzo della \"dozzina di produttori musicali pi\u00f9 rinomati del momento\" per l'album e ha scritto che esso \"\u00e8 uniforme per quanto riguarda i temi, lo stile e il sound, ed \u00e8 caratterizzato da uno scenario nel quale sparire nell'anonimit\u00e0 pu\u00f2 procurare sollievo\". Caryn Ganz della rivista \"Spin\" ha dato dell'album un voto di sette su dieci elogiando la produzione, ma affermando che \"soprassedendo sui testi, la Spears suona come un robot pi\u00f9 di quanto non lo sembrava su \"Blackout\"\". Tom Gockelen-Kozlowski del \"Daily Telegraph\" ha dato a \"Femme Fatale\" quattro stelle su cinque, scrivendo: \"Nonostante si sia sforzata poco con la voce e abbia fatto uso di testi vuoti, la Spears ha pubblicato un album pop all'avanguardia che include un misto di dubstep e pop smielato.\" Genevieve Koski dell'\"A.V. Club\" ha asserito: \"Mentre la performance vocale della Spears \u00e8 l'elemento meno interessante di qualunque canzone presente sull'album, la cantante non sparisce totalmente dietro la produzione di \"Femme Fatale\"; si sistema all'interno di essa, pronta a tutto e confidente poich\u00e9 \u00e8 nelle mani di professionisti rinomati che sanno come tirar fuori il meglio di lei.\"\nFormazione.\nDi seguito sono elencate tutte le persone che hanno contribuito alla produzione di \"Femme Fatale\".\nSuccesso commerciale.\n\"Femme Fatale\" \u00e8 l'album di Britney Spears con il pi\u00f9 alto posizionamento nella classifica album italiana, superato solo da \"Glory\" nel 2016 che debutter\u00e1 alla numero 1. Il disco debutt\u00f2 alla posizione numero 4, e rimase per tre settimane tra i venti pi\u00f9 venduti in Italia, diventando il terzo della Spears dietro a \"Oops!... I Did It Again\" e \"\" per numero di settimane passate nella top 20. Riesce a vendere in Italia 20.000 copie, non riuscendo per\u00f2 a diventare disco d'oro.\n\"Femme Fatale\" \u00e8 entrato direttamente alla vetta della classifica statunitense vendendo 276.000 copie nella sua prima settimana. \u00c8 il terzo album di Britney per minor numero di vendite nella prima settimana dopo \"...Baby One More Time\" e \"Britney Jean\". Il ridotto numero di vendite \u00e8 dovuto al fatto che per quasi undici anni tutti gli album di Britney erano stati pubblicati nel periodo natalizio, nel quale le vendite sono maggiori (il suo ultimo disco a non essere stato pubblicato in autunno \u00e8 stato \"Oops!... I Did It Again\", che \u00e8 uscito a maggio 2000). Grazie al debutto alla vetta della classifica statunitense di \"Femme Fatale\", Britney Spears \u00e8 la terza artista con pi\u00f9 numeri uno, assieme a Mariah Carey e a Janet Jackson. Con un calo di vendite del 73%, \"Femme Fatale\" scende alla seconda posizione la settimana successiva con altre 75.000 copie vendute, venendo rimpiazzato da \"21\" di Adele, alla vetta della classifica per la quarta settimana non consecutiva. Con un calo del 43%, vende altre 43.000 copie nella sua terza settimana, scendendo alla sesta posizione. Vende altre 45.000 copie \u2013 un aumento del 6% rispetto alla settimana precedente \u2013 nella sua quarta settimana, salendo di una posizione alla quinta. Sale di un'altra posizione la settimana successiva, seppur con un calo di vendite del 34% (30.000). Il 29 aprile 2011 l'album \u00e8 stato certificato disco di platino dalla Recording Industry Association of America, divenendo il settimo album della Spears a vendere almeno un milione di copie negli Stati Uniti. Al 2 dicembre 2011, il trentesimo compleanno di Britney, \"Femme Fatale\" aveva venduto 714.000 copie nei soli Stati Uniti, ed era il diciannovesimo album pi\u00f9 venduto dell'anno; nella classifica di fine anno \u00e8 tuttavia apparso al trentunesimo posto.\nIn Canada \"Femme Fatale\" ha debuttato al primo posto vendendo 22.000 copie nella sua prima settimana in classifica. \u00c8 il sesto album numero uno della Spears: tutti i suoi precedenti dischi, tranne \"In the Zone\" (2003) hanno raggiunto la prima posizione della classifica canadese. L'album \u00e8 inoltre entrato direttamente alla vetta della classifica messicana, dove ha veduto pi\u00f9 di 40.000 copie ed \u00e8 stato certificato disco d'oro. Esso ha inoltre fatto il suo debutto all'ottava posizione della classifica degli album britannica vendendo 31.650 copie nella sua prima settimana, diventando il suo album di minor successo nel Regno Unito dopo \"In the Zone\", che ha raggiunto il tredicesimo posto a dicembre 2003, e a \"Britney Jean\". Il 4 aprile 2011 \"Femme Fatale\" \u00e8 entrato alla vetta della classifica australiana, divenendo cos\u00ec il primo album della Spears a raggiungere la prima posizione di tale classifica. L'album \u00e8 stato certificato disco d'oro durante la sua prima settimana in classifica per aver venduto oltre 35.000 copie. In Germania ha raggiunto la decima posizione, diventando l'ottavo album top ten della Spears. Ha inoltre venduto 1.009 copie nella sua prima settimana in Danimarca, debuttando all'ottavo posto. Nonostante sia entrato nelle top ten di diciannove Paesi europei, \"Femme Fatale\" ha avuto brevi percorsi nelle classifiche."}
{"id": "3347178", "revid": "81195", "url": "https://it.wikipedia.org/wiki?curid=3347178", "title": "Peptide Nucleic Acid", "text": ""}
{"id": "3347179", "revid": "125642708", "url": "https://it.wikipedia.org/wiki?curid=3347179", "title": "Nomi spagnoli", "text": "La lingua spagnola ha nomi che esprimono oggetti concreti, gruppi e classi di oggetti, qualit\u00e0, sentimenti e altre idee astratte. Tutti i nomi hanno un genere grammaticale convenzionale. I nomi numerabili si declinano per numero (singolare e plurale). Tuttavia, la divisione tra nomi innumerabili e numerabili \u00e8 pi\u00f9 ambigua per esempio rispetto a quella tedesco.\nGenere.\nSimilmente all'italiano, tutti i nomi spagnoli hanno uno dei due generi grammaticali: maschile e femminile (in massima parte convenzionali, vale a dire, arbitrariamente assegnati). La maggioranza degli aggettivi e pronomi e tutti gli articoli e participi, indicano il genere del nome a cui si riferiscono o modificano, vale a dire concordano con il nome, in modo del tutto simile all'italiano.\nPer esempio la frase \"I tavoli grandi sono pi\u00f9 graziosi\" ha come equivalente spagnolo \"Las mesas grandes son m\u00e1s bonitas\", in cui tutte le parole concordano con il genere (e numero) del nome. Il sostantivo, \"mesa\" (\"tavolo\"), \u00e8 femminile nello spagnolo. Di conseguenza, l'articolo deve essere anche femminile, e cos\u00ec \u00e8 richiesto \"la\" al posto di \"el\". Ovviamente, \"mesas\", essendo al plurale, vuole l'articolo \"las\". I due aggettivi, se posposti al nome o dopo il verbo, devono \"concordare\" anche con il nome. L'aggettivo \"grande\" essendo invariabile nel genere, prende un marcatore plurale: \"grandes\". L'aggettivo \"bonito\" dovr\u00e0 concordare per genere e numero, perci\u00f2 abbiamo \"bonitas\" onde adeguarlo a \"mesas\". Come si vede, nello spagnolo la concordanza \u00e8 del tutto simile all'italiano.\nGenere del nome.\nIn generale, la maggior parte dei nomi che termina in \"-a\", \"-ci\u00f3n\" / \"-si\u00f3n\" e \"-ad\" sono femminili; il resto, di solito terminanti in \"-o\" o per consonante, sono maschili.\nI nomi sono raggruppati nelle seguenti categorie:\nDeterminare il genere dalle terminazioni.\nI nomi terminanti in \"-o\" sono maschili, con la sola singolare eccezione della parola \"mano\" (\"mano\", femminile anche in italiano); \"-a\" \u00e8 tipicamente femminile, con notevoli eccezioni; altre vocali o consonanti sono pi\u00f9 spesso maschili, ma molte sono femminili, particolarmente quelle riferite a donne (\"la madre\") o terminanti in \"-ci\u00f3n/si\u00f3n\", \"-dad/tad\", \"-ez\" (\"la naci\u00f3n, la televisi\u00f3n, la soledad, la libertad, la vejez\").\nUn piccolo gruppo di parole di origine greca e terminanti in \"-ma\", \"-pa\", o \"-ta\" sono maschili: \"problema\", \"lema\" (\"lemma, massima\"), \"tema\", \"sistema\", \"telegrama\" (\"telegramma\"), \"mapa\" (\"mappa, carta geografica\"), \"poeta\", \"planeta\" (\"pianeta\"), ecc.\nLe parole terminati in \"-ista\" si riferiscono a una persona che pu\u00f2 di solito essere ambigenere: \"el artista, la artista\". Lo stesso vale per i nomi terminanti in \"-ante\" o \"-ente\", sebbene vengano usate talvolta forme femminili isolate terminanti in \"-a\".\nLe parole prese dalle lingue straniere possono:\nGenere dei nomi propri.\nNomi di persona.\nIl nome di persona concorda con il sesso della persona a cui si riferisce, anche se la sua terminazione potrebbe trarre in inganno:\nIn questo caso l'aggettivo nominale che segue la copula ne specifica il genere effettivo.\nNomi di insediamenti.\nL'impiego di nomi per la toponomastica \u00e8 alquanto variegato. Possiamo cos\u00ec:\nCon esempi come New York, \"Nueva\" \u00e8 una parte fissa del nome e non pu\u00f2 essere resa maschile, mentre New Mexico viene tradotto con \"Nuevo M\u00e9xico\" ed \u00e8 considerato maschile, poich\u00e9 M\u00e9xico \u00e8 un nome maschile.\nFiumi.\nI fiumi sono maschili a causa del nome sottostante maschile \"r\u00edo\". Ci\u00f2 sembra possa derivare dalle credenze degli antichi romani nel vedere i fiumi (\"amnes\") come divinit\u00e0 maschili. Localmente, alcuni fiumi possono essere femminili ma, secondo la norma generale, vengono sempre ritenuti corretti al maschile.\nVestigia del genere neutro.\nMentre lo spagnolo ha di solito due generi, il suo antenato, il latino, ne aveva tre. Oggi, la transizione da tre a due generi \u00e8 in massima parte completata; tuttavia, possono essere rintracciate le vestigia di un genere neutro, come aveva notato Andr\u00e9s Bello nella sua opera sulla grammatica dello spagnolo latino americano.\nIn particolare, questo viene osservato in pronomi come \"esto\", \"eso\", \"aquello\" ed \"ello\", i quali sono rispettivamente le forme neutre di \"este\", \"ese\", \"aquel\" ed \"\u00e9l\". Queste parole corrispondono all'italiano \"questo\", \"codesto\", \"quello\" (pi\u00f9 comune di \"aquello\"), e \"lui\" (o \"egli\"). In pi\u00f9, la parola \"lo\", solitamente maschile, pu\u00f2 essere considerata neutra in alcune circostanze, ed essere a volte utilizzata al posto di \"el\", in quanto forma neutra dell'articolo \"il\", come in \"lo mismo\", \"lo stesso\". Bello rileva inoltre che parole come \"nada\", \"poco\", \"algo\" e \"mucho\" possono essere utilizzate come neutri in alcuni contesti.\nLe forme neutre come \"esto\" si sono conservate perch\u00e9, diversamente dalla maggior parte dei nomi latini, la differenza tra maschile e neutro per questi pronomi non dipendenva dalla consonante finale. Per esempio, la maggioranza dei singolari neutri latini della seconda declinazione nel caso nominativo terminavano in \"-um\", l'equivalente non-neutro spesso terminante in \"-us\". Quando le consonanti finali in queste terminazioni caddero, si ebbe come risultato la vocale \"-u\" finale per entrambi che nello spagnolo (e anche in italiano) diventa \"-o\". Tuttavia, la parola latina \"iste\" aveva per neutro \"istud\"; nella lingua spagnola la prima divenne \"este\" e la seconda \"esto\".\nUn altro segno in merito al fatto che lo spagnolo una volta avesse avuto un neutro grammaticale si trova in parole derivanti dai plurali neutri. In latino, il plurale neutro terminava in \"-a\", e cos\u00ec nello spagnolo odierno le parole che ne sono risultate vengono \"interpretate\" come femminile singolare, e prendono forme verbali singolari.\nNumero.\nCi sono due numeri grammaticali: singolare e plurale. La forma singolare \u00e8 quella trovata nei dizionari (forma di base). Il plurale viene indicato nella maggioranza delle parole tramite l'aggiunta di \"-s\" (se la forma di base termina per vocale) o altrimenti \"-es\". Da notare che la \"y\" finale in parole come \"rey\", bench\u00e9 foneticamente vocale, conta come consonante (\"rey\" \u2192 \"reyes\"). L'aggiunta di \"-es\" ad alcuni nomi produce mutamenti in posizione tonica, per cui pu\u00f2 perdersi il segno accentuativo (\"canci\u00f3n \u2192 \"canciones), o anche aversi una mutazione fonico-grafica nel tema terminante in \"-z\" (\"l\u00e1piz \u2192 \"l\u00e1pices).\nIl genere maschile viene usato per le forme plurali laddove i sessi sono misti (modalit\u00e0 inclusiva): \"los ni\u00f1os\", grammaticalmente maschile, pu\u00f2 significare \"i bambini\" o \"i ragazzi\". Il genere femminile \u00e8 esclusivo al plurale: \"las ni\u00f1as\" = \"le bambine\". Quando il sesso maschile necessita di essere indicato in modo esclusivo al plurale, vengono utilizzate frasi come \"los ni\u00f1os varones\". Le femministe (cos\u00ec come spesso vengono ritratte nella satira) cercano di rovesciare il modello grammaticale con espressioni come \"las personas humanas j\u00f3venes varones\" (le persone umane giovani maschi).\nAlcune parole sono formalmente sempre grammaticalmente plurali: \"pantalones\" \"pantaloni\", \"tijeras\" \"forbici\". Queste parole, in molti dialetti, hanno le loro forme al singolare: \"pantal\u00f3n\", \"tijera\".\nCome in italiano, nelle espressioni con un determinante indefinito sono impiegate le forme singolari.\nLe forme di \"ninguno\" (\"no\") prendono sempre sintagmi nominali singolari, anche laddove potrebbe essere intesa una pluralit\u00e0:\nIl determinante \"cualquiera\" ha una forma plurale (\"cualesquiera\"), ma non viene usato al di fuori di contesti tecnici o formali.\nDiminutivi, accrescitivi e suffissi.\nPer formare nuovi nomi, gli aggettivi e i sostantivi spagnoli possono usufruire di un gruppo molto abbondante di suffissi, i quali possono modificare leggermente il significato, oppure crearne talvolta uno completamente nuovo.\nLa maggior parte dei comuni sottogruppi di tali suffissi sono i diminutivi (e vezzeggiativi), che veicolano l'idea di piccolezza, delicatezza, ecc.. Il suffisso maggiormente usato come diminutivo \u00e8 \"-it-\" (accrescitivo -ot-), aggiunto alla radice del nome, che prende la concordanza con il genere e il numero.\nIn altri casi, questa terminazione pu\u00f2 essere peggiorativa (o sarcastica).\nQuando la parola non termina per vocale, il suffisso \"-it-\" diventa \"-cit-\" per i diminutivi, se la parola termina per lettera diversa da \"-o\" o \"-a\" atona. Viene aggiunta dunque la terminazione appropriata onde far concordare genere e numero:\nQuesto suffisso viene leggermente modificato, quando la parola primitiva termina in \"z\". Dato che \"z\" e \"c\" dolce rappresentano lo stesso suono nello spagnolo, una \"e\" epentetica viene inserita (da notare il mutamento ortografico): \"pez\" \u2192 \"pececito\" / \"pecezote\". Non vi \u00e8 nessuna regola fissa, quando la parola primitiva termina in altra consonante: \"az\u00facar\" \u2192 \"azuqu\u00edtar\" o \"azuquita\" / \"azucota\".\nQuando le parole terminano in \"-s\" o \"-te\", esistono vari approcci.\nDiminutivi idiomatici.\nLa scelta del diminutivo \u00e8 spesso un indizio di dialetti regionali e dell'influenza delle lingue romanze coesistenti. I parlanti acculturati, che userebbero \"-ito\" / \"-ita\" o nessun diminutivo nel linguaggio pi\u00f9 formale, possono usare forme locali, quando desiderano esprimersi in un modo pi\u00f9 amichevole o colorito, talvolta prendendo in prestito un diminutivo della regione.\nCos\u00ec, invece dello standard \"-ito\", possiamo trovare:\nNelle forme fossilizzate, tali suffissi possono essere trovati in parole standard, come \"puerta\" \u2192 \"portillo\", \"burro\" \u2192 \"borrico\", \"Venecia\" \u2192 \"Venezuela\", \"pa\u00f1o\" \u2192 \"pa\u00f1uelo\", \"calle\" \u2192 \"calleja\" \u2192 \"callejuela\" ecc.\nTalvolta vengono impiegati suffissi di diverso tipo, allorch\u00e9 se ne usano pi\u00f9 di uno:\nC'\u00e8 il rinomato tango chiamato \"De chiquilin te miraba de afuera...\"\nAltri suffissi.\nOltre ad essere un'alternativa andalusa (specialmente a Siviglia) a \"-ito\", il suffisso \"-illo\" \u00e8 anche un diminutivo speciale che d\u00e0 una sfumatura di significato come \"uno strano tipo di...\". Viene inoltre usato per creare nuovi nomi:\nUn esempio dello stesso fenomeno, ma tramite l'uso di un accrescitivo, \u00e8 \"-\u00f3n\":\nUn altro suffisso che pu\u00f2 denotare \"un colpo di\" o fungere da accrescitivo \u00e8 \"-azo\":"}
{"id": "3347180", "revid": "149466", "url": "https://it.wikipedia.org/wiki?curid=3347180", "title": "San Lorenzo di Novara", "text": ""}
{"id": "3347182", "revid": "124808", "url": "https://it.wikipedia.org/wiki?curid=3347182", "title": "Alien Nine", "text": ""}
{"id": "3347185", "revid": "81195", "url": "https://it.wikipedia.org/wiki?curid=3347185", "title": "Threose nucleic acid", "text": ""}
{"id": "3347188", "revid": "125746823", "url": "https://it.wikipedia.org/wiki?curid=3347188", "title": "Klubi Sportiv Lushnja", "text": "Il Klubi Sportiv Lushnja, propriamente Klubi Futbollit Lushnja e pi\u00f9 semplicemente Lushnja, \u00e8 una societ\u00e0 calcistica albanese con sede nella citt\u00e0 di Lushnj\u00eb. Milita nella Kategoria e Par\u00eb, la seconda divisione del campionato albanese di calcio.\nHa vinto 6 campionati di seconda serie e ha militati per varie stagioni nella Kategoria Superiore, la massima divisione. Disputa le partite interne allo Stadio Abdurrahman Roza Haxhiu.\nStorie.\nFondata nel 1926, nel 1945 il nome della societ\u00e0 \u00e8 stato cambiato in \"Traktori Lushnja\", nel 1950 in \"SK Lushnja\", nel 1951 in \"Puna Lushnja\", nel 1958 si \u00e8 ritornati al nome \"KS Traktori Lushnja\" e nel 1991 il club \u00e8 stato nuovamente rinominato \"KF Lushnja\".\nNel 1948 la squadra ha partecipato per la prima volta nella massima divisione del campionato albanese. Al 2011, il club ha vinto la Kategoria e Par\u00eb (equivalente albanese della Serie B) sei volte (1960, 1982, 1988, 1990, 1996, 2013).\nIl Lushnja \u00e8 stata la prima squadra di calcio albanese ad essere allenata da un allenatore straniero, l'ex calciatore argentino Mario Alberto Kempes, in panchina nella stagione 1996-1997.\nNel 2012-2013, allenata da Artan Bano, la squadra ha vinto il campionato di Kategoria e Par\u00eb, risalendo in prima divisione albanese. Nel 2013-2014 la squadra retrocede in Kategoria e Par\u00eb, per poi risalire in massima serie nel 2016-2017. Una nuova retrocessione avviene alla fine della stagione 2018-2019.\nOrganico.\nRosa.\n\"Aggiornata al 20 ottobre 2019.\""}
{"id": "3347189", "revid": "223320", "url": "https://it.wikipedia.org/wiki?curid=3347189", "title": "KS Lushnja", "text": ""}
{"id": "3347190", "revid": "281901", "url": "https://it.wikipedia.org/wiki?curid=3347190", "title": "Vipera palaestinae", "text": ""}
{"id": "3347194", "revid": "305524", "url": "https://it.wikipedia.org/wiki?curid=3347194", "title": "Ba.65", "text": ""}
{"id": "3347196", "revid": "305524", "url": "https://it.wikipedia.org/wiki?curid=3347196", "title": "Ba.82", "text": ""}
{"id": "3347198", "revid": "124848038", "url": "https://it.wikipedia.org/wiki?curid=3347198", "title": "Slam (aranciata)", "text": "Slam era il nome di bevanda \"soft drink\" basata sull'aranciata prodotta dalla PepsiCo.\nLa Mirinda ovvero, la bevanda sulla quale si basava la Slam, non \u00e8 un'aranciata, ma una bevanda analcolica (soft drink) dolce all'aroma d'arancia.\nLa bevanda \u00e8 molto celebre nel mondo, ma non \u00e8 facile trovarla in giro per l'italia, nonostante sia presente nel mercato italiano. \nLa bevanda \u00e8 stata creata in Spagna, nel 1959, ma ben presto si \u00e8 diffusa nei paesi appartenenti all'area latino-americana.\nIl nome Slam era utilizzato soltanto nel mercato italiano; in quello originario \u00e8 usato il nome Mirinda ed \u00e8 una parola in lingua esperanto che significa meravigliosa. Dalla fine del 2021 anche in Italia il nome \u00e8 stato aggiornato in Mirinda."}
{"id": "3347199", "revid": "109024491", "url": "https://it.wikipedia.org/wiki?curid=3347199", "title": "Drinking bird", "text": "Il drinking bird (letteralmente \"uccello che beve\") \u00e8 un gioco che sfrutta alcune leggi fondamentali della fisica (in particolare della termodinamica) per simulare il movimento di un uccello che beve. Fu inventato da Miles V. Sullivan e sviluppato insieme a George H. Shackley nel 1945 e brevettato nel 1946. Sebbene il suo funzionamento possa far pensare al moto perpetuo, il congegno in realt\u00e0 \u00e8 una macchina termica che lavora tra due temperature.\nFunzionamento.\nIl giocattolo funziona soltanto se alcuni parametri non oltrepassano determinati limiti: in generale, \u00e8 stato costruito per funzionare a temperature intorno ai 25\u00a0\u00b0C. Il liquido contenuto nell'ampolla ha un basso punto di ebollizione (come il cloruro di metilene) e a temperatura ambiente evapora abbastanza velocemente: sfruttando la piccola differenza di temperatura tra la testa (raffreddata dall'evaporazione dell'acqua) e l'addome, il liquido sale e scende conferendo all'uccello un movimento oscillatorio.\nPu\u00f2 sembrare una macchina a moto perpetuo ma non lo \u00e8: il dispositivo, infatti, sfrutta l'energia fornita dalla differenza di temperatura tra il becco e l'ampolla, funzionando come macchina termica.\nNei media.\nUn drinking bird \u00e8 presente nell'episodio \"Fratello, avresti da darmi due soldi?\", in cui Homer vince 2000 dollari, e nell'episodio \"Maxi Homer\" della serie animata de \"I Simpson\", nel quale lavora al posto di Homer premendo costantemente la lettera Y sulla tastiera del computer.\nNel film di animazione \"Megamind\" del 2010, il protagonista depresso confida i propri problemi ad un drinking bird che naturalmente prosegue il suo ciclo ignorandolo.\nAppare anche nei film \"Alien\", \"Darkman\" e Harry, ti presento Sally..."}
{"id": "3347204", "revid": "183694", "url": "https://it.wikipedia.org/wiki?curid=3347204", "title": "Emilio Cornalia", "text": "Biografia.\nInsegn\u00f2 zoologia presso l'Istituto tecnico detto \"di Santa Marta\" (poi Cattaneo), approfondendo in particolare la bacologia e lo studio anatomico degli insetti, ma in generale s'interess\u00f2 a tutte le aree della biologia.\nFu soprintendente dal 1851 al 1866 e direttore dal 1866 fino alla sua morte del museo di storia naturale di Milano, svolgendo un ruolo determinante per la nascita dell'Istituto Tecnico Superiore di Milano, il futuro Politecnico, dove tenne corsi di zoologia applicata dal 1863.\nLungamente presidente della Societ\u00e0 Italiana di Scienze Naturali, Cornalia fu anche tra i promotori della fondazione della Societ\u00e0 Entomologica Italiana. Fu autore di importanti studi ed opere di entomologia applicata, quali la \"Monografia del bombice del gelso\" pubblicata nel 1856, e prese parte ad una spedizione scientifica nella valle dell'alto Nilo nel 1873.\n\"Catalogo descrittivo dei mammiferi osservati fino ad ora in Italia\" digitalizzato.\nLa versione digitalizzata del \"Catalogo descrittivo dei mammiferi osservati fino ad ora in Italia\" di Emilio Cornalia (Vallardi, 1870) \u00e8 accessibile su Impronte digitali, la piattaforma delle collezioni digitalizzate del Sistema Bibliotecario di Ateneo dell'Universit\u00e0 di Firenze ."}
{"id": "3347217", "revid": "1543377", "url": "https://it.wikipedia.org/wiki?curid=3347217", "title": "Hispano Aviaci\u00f3n HA-1112", "text": "L'Hispano Aviaci\u00f3n HA-1112 era un caccia monomotore ad ala bassa prodotto dall'azienda aeronautica spagnola Hispano Aviaci\u00f3n negli anni cinquanta.\nSviluppato dal Messerschmitt Bf 109, progettato dall'ingegnere aeronautico tedesco Willy Messerschmitt negli anni trenta, ottenne un buon successo commerciale venendo adottato dall'Ej\u00e9rcito del Aire, l'aeronautica militare della Spagna.\nGrazie alla somiglianza con il suo predecessore ed alla cellula pi\u00f9 recente \u00e8 stato spesso utilizzato, dipinto con livrea Luftwaffe ed analogamente al bombardiere CASA 2.111, durante le riprese di film storici riguardanti la seconda guerra mondiale."}
{"id": "3347224", "revid": "767487", "url": "https://it.wikipedia.org/wiki?curid=3347224", "title": "Nina Sky", "text": "Nina Sky \u00e8 un duo musicale statunitense composto dalle gemelle Nicole e Natalie Albino (nate il 13 marzo 1986).\nCarriera.\nDi origini portoricane, le sorelle Albino crescono a New York e scrivono la loro prima canzone, \"Sisters\", all'et\u00e0 di sette anni. Il nome Nina Sky deriva dalle prime due sillabe dei nomi delle due gemelle (\"Ni\" e \"Na\"), uniti alla parola \"Sky\" (in italiano \"cielo\"). Le sorelle Albino hanno utilizzato il termine cielo per indicare che per loro rappresenta l'unico limite.\nDopo aver registrato un demo di \"Move Ya Body\" le Nina Sky ottengono un contratto con la Universal Records, che pubblicano il singolo il 27 aprile 2004. \"Move Ya Body\" entra nella top ten di numerose nazioni fra America, Europa e Australia Il 29 giugno 2004 viene pubblicato l'album \"Nina Sky\", lavoro di debutto del duo.\nIl 27 luglio 2007 avrebbe dovuto essere pubblicato dalla Polo Grounds Music/J Records, nuova etichetta del duo, il secondo album \"Starting Today\", ma ci\u00f2 non accadde. Le sorelle Albino quindi entrano in conflitto con la loro casa discografica, accusandola di non supportarle a sufficienza. In seguito il duo pubblica indipendentemente un EP di otto tracce, intitolato \"The Other Side\" e reso disponibile soltanto per il download digitale."}
{"id": "3347226", "revid": "729019", "url": "https://it.wikipedia.org/wiki?curid=3347226", "title": "Mikel Scicluna", "text": "Carriera.\nScicluna inizi\u00f2 la carriera da lottatore negli anni '50 e us\u00f2 il nome di Mike Valentino a inizio carriera. Scicluna ha lottato in Canada fino al 1965, per poi trasferirsi negli Stati Uniti e entrare nella World Wide Wrestling Federation, dove divent\u00f2 famoso con il ring name di \"Baron\" Mikel Scicluna.\nScicluna ottenne il pi\u00f9 grande successo della sua carriera conquistando il WWWF World Tag Team Championship con King Curtis Iaukea. Vinse anche il WWWF United States Tag Team Championship insieme a Smasher Sloan il 22 settembre 1966.\nProv\u00f2 anche la carriera da singolo ottenendo discreti risultati. Sconfisse Spiros Arion per l'IWA World Championship e il 15 giugno 1968 sfid\u00f2 Bruno Sammartino e Pedro Morales per il WWWF Championship. Uno dei maggiori successi di Scicluna fu la sua vittoria ai danni di Waldo Von Erich al Madison Square Garden.\nScicluna si ritir\u00f2 nel 1984 e nel 1996 venne introdotto nella WWE Hall Of Fame.\nVita privata.\nDopo il suo ritiro, si stabil\u00ec con la moglie e il figlio a Pittsburgh in Pennsylvania, dove lavor\u00f2 come autista per il New York Times prima di morire il 20 marzo 2010 a causa di un cancro.\nTitoli e riconoscimenti.\nNWA San Francisco\nWorld Championship Wrestling (Australia)\nWorld Wide Wrestling Federation"}
{"id": "3347228", "revid": "287204", "url": "https://it.wikipedia.org/wiki?curid=3347228", "title": "Chiara Margarita Cozzolani", "text": "Biografia.\nUltimogenita di una ricca famiglia di mercanti milanesi, come da tradizione Margarita Cozzolani ricevette in casa l'educazione musicale riservata alle giovani benestanti di quell'epoca. Entr\u00f2 poi nel monastero benedettino di S. Radegonda, prendendo i voti nel 1620 con il nome di Chiara. Nella documentazione del monastero \u00e8 menzionata a proposito delle dispute tenute per la regolamentazione della musica all'interno dell'istituzione.\nEccellente cantante, 'Donna Chiara Margarita Cozzolani', come \u00e8 indicata nei frontespizi delle sue opere, \u00e8 annoverata per essere una tra le almeno dodici religiose del Seicento che furono anche compositrici. La sua prima pubblicazione del 1640 \u00e8 andata perduta, cos\u00ec come la parte del basso continuo di una successiva edizione di mottetti a voce sola del 1648. Tuttavia, ci\u00f2 che rimane della sua produzione compositiva permette di assegnarle un ruolo di notevole importanza nel panorama musicale milanese della met\u00e0 del XVII secolo.\nDopo la pubblicazione dei Salmi del 1650, la sua attivit\u00e0 compositiva si concluse, forse anche a causa degli impegni derivanti dalle nuove cariche di badessa e priora e forse in parte per obbedire al cardinale Alfonso Litta, seguace ideologico di S. Carlo Borromeo e avversatore delle 'sregolatezze' della musica in chiesa.\nSecondo quanto rifer\u00ec il contemporaneo Filippo Picinelli, ."}
{"id": "3347231", "revid": "767487", "url": "https://it.wikipedia.org/wiki?curid=3347231", "title": "Scarlett O'Hara", "text": ""}
{"id": "3347236", "revid": "196390", "url": "https://it.wikipedia.org/wiki?curid=3347236", "title": "Sale di mohr", "text": ""}
{"id": "3347239", "revid": "467420", "url": "https://it.wikipedia.org/wiki?curid=3347239", "title": "Milano-Sanremo 1993", "text": "La Milano-Sanremo 1993, ottantaquattresima edizione della corsa e valida come evento d'apertura della Coppa del mondo di ciclismo su strada 1993, fu disputata il 20 marzo 1993, per un percorso totale di 297 km. Fu vinta dall'italiano Maurizio Fondriest, al traguardo con il tempo di 7h25'37\" alla media di 39.99 km/h.\nPartenza a Milano con 194 corridori di cui 166 portarono a termine il percorso.\nResoconto degli eventi.\nSull'ultima salita, quella del Poggio, dopo vari tentativi di fuga tutti rientrati, scatt\u00f2 lo spagnolo I\u00f1aki Gast\u00f3n e alla sua ruota con ancora una buona gamba si mise subito Maurizio Fondriest per lui giorno speciale (nella notte venne alla luce sua figlia), sempre sul Poggio l'italiano riusc\u00ec a prendere in contropiede anche lo spagnolo, che allo scollinamento ebbe gi\u00e0 qualche secondo di vantaggio e con una grande discesa riusc\u00ec ad arrivare in via Roma in solitaria.\nEra dal 1950 che il podio non era completamente tricolore, allora con Gino Bartali, Nedo Logli e Oreste Conte. "}
{"id": "3347241", "revid": "516508", "url": "https://it.wikipedia.org/wiki?curid=3347241", "title": "Governo della Repubblica di Serbia", "text": ""}
{"id": "3347243", "revid": "88740", "url": "https://it.wikipedia.org/wiki?curid=3347243", "title": "Fede Galizia", "text": "Biografia.\nPittrice barocca, figlia del pittore miniaturista trentino Nunzio Galizia, inizi\u00f2 a lavorare all'et\u00e0 di 12 anni. Fra le sue opere ci sono ritratti e scene di soggetto religioso; ma \u00e8 conosciuta soprattutto per i dipinti di nature morte.\nLa sua data di nascita (1578) \u00e8 incerta. Ricavata da una lunga iscrizione - non di mano dell'autrice - sul \"Ritratto di Paolo Morigia\", potrebbe essere anticipata al 1574; ma l'iscrizione \u00e8 stata riconosciuta spuria. Nella bottega paterna Fede Galizia divenne pratica nell'incisione e nella miniatura. La prima opera a noi nota \u00e8 il ritratto inciso di Gherardo Borgogni, per le edizioni del 1592 e del 1593 di due raccolte di rime.\nEsegu\u00ec il ritratto di suo padre, di sua madre e di due nobildonne milanesi - purtroppo perduti - e il \"Ritratto di Paolo Morigia\", seduto al suo scrittoio - conservato alla Pinacoteca Ambrosiana - in cui espresse forte caratterizzazione fisiognomica e diede precisa e dettagliata attenzione, in particolare, al riflesso delle finestre sulle lenti degli occhiali che lo storico tiene in mano. Nel 1596 firm\u00f2 e dat\u00f2 \"Giuditta con la testa di Oloferne\", dipinto in cui indugi\u00f2 pi\u00f9 nella cura di vesti e di gioielli, che nella esaltazione della drammaticit\u00e0 della scena. L'opera \u00e8 comunque fondamentale per essere la prima documentata su questo soggetto da parte di una donna pittrice, seguita quindi da quelle eseguite da Lavinia Fontana e da Artemisia Gentileschi. \nMor\u00ec di peste, a Milano, nel 1630."}
{"id": "3347245", "revid": "729019", "url": "https://it.wikipedia.org/wiki?curid=3347245", "title": "Linea Suin-Bundang", "text": "La linea Suin-Bundang (), parte dei servizi della metropolitana di Seul \u00e8 un servizio ferroviario suburbano di circa 100 km, che connette il centro di Seul con Incheon passando per le citt\u00e0 della cintura metropolitana meridionale. La linea \u00e8 gestita dalla Korail ed \u00e8 stata realizzata, in diversi periodi, per incentivare lo spostamento su rotaia dei pendolari provenienti dal quartiere di Bundang-gu, dal quale prende il nome, della citt\u00e0 di Seongnam, a sud est della capitale. La linea \u00e8 stata completata nel 2020, con la connessione della costruenda linea Suin presso la stazione di Suwon, e offre un collegamento rapido fra la citt\u00e0 di Seongnam, Yongin, Suwon e Ansan con la zona di Gangnam, a Seul, e allo stesso tempo le collega con Incheon, da cui si pu\u00f2 poi accedere facilmente all'Aeroporto Internazionale di Incheon.\nStoria.\nLinea Bundang.\nLa linea Suin-Bundang, nacque inizialmente nel 1994 come linea Bundang, fra le stazioni di Suseo e Ori. Nel 2003 venne aperta l'estensione a Seolleung, e a Bojeong nel 2004. Il 28 dicembre 2011 invece la linea \u00e8 stata prolungata a sud fino alla stazione di Giheung, dove in seguito sarebbe stato possibile effettuare l'interscambio sulla metropolitana leggera di Yongin.\nLa tratta nord, da Seolleung a Wangsimni, ha aperto il 6 ottobre 2012, migliorando i collegamenti del quartiere di Gangnam, e un'estensione di 4 stazioni fino a Mangpo, a sud, \u00e8 stata inaugurata il 1\u00ba dicembre dello stesso anno.\nIl 30 novembre 2013 \u00e8 stato infine aperto l'ultimo tratto di 6,1\u00a0km che arriva alla stazione di Suwon, dove \u00e8 possibile prendere la linea 1, e i treni a media e lunga percorrenza, inclusi i KTX.\nInizialmente la linea doveva essere realizzata come metropolitana, ma un po' alla volta ha iniziato ad assumere caratteristiche suburbane, al punto che nella parte a sud le stazioni dispongono di binari di stazionamento per permettere l'esercizio di treni espressi.\nIl 31 dicembre 2018 la linea \u00e8 stata prolungata da Wangsimni a Cheongnyangni in modo da permettere l'interscambio con la linea Gyeongchun e i servizi regionali. Tuttavia, a causa dell'alto traffico della linea a doppio binario, solo alcuni treni proseguono fino a Cheongnyangni, mentre la maggior parte si attestano a Wangsimni.\nLinea Suin.\nLa linea Suin prende il nome dalle iniziali delle due citt\u00e0 che connette, Suwon e Incheon, situate a sud-ovest di Seul. \nInizialmente la linea Suin venne aperta, come ferrovia a scartamento ridotto (762 mm) nel 1937 per trasportare sale dal porto di Incheon a Suwon. \nNel 1942 pass\u00f2 sotto l'amministrazione delle Ferrovie Chosen, la societ\u00e0 nipponica che gestiva le ferrovie coreane sotto l'occupazione giapponese. \nIn seguito alla liberazione del Giappone, dopo la seconda guerra mondiale, la linea venne nazionalizzata nel 1946. \nNel dopoguerra, con la concorrenza della diffusione delle auto, l'utilizzo della ferrovia and\u00f2 in diminuendo e, mano a mano diverse sezioni vennero soppresse in successione: la prima fu da Incheon a Songdo, quindi, con l'apertura nel 1988 della linea Ansan fra Oido e Hanyang University at Ansan, tocc\u00f2 alla sezione parallela a quest'ultima, mantenendo solamente circa 20 km di percorso fra Suwon e Hanyang University at Ansan. Nel 1995 anche quest'ultima sezione venne definitivamente chiusa, e con essa sarebbe terminato il servizio dell'unica ferrovia a scartamento ridotto della Corea del Sud.\nNel corso dei primi anni duemila, sono tornati in auge progetti di recupero del tracciato ferroviario: i lavori sono iniziati il 29 marzo 2011, per la prima tratta, fra la stazione di Songdo e la stazione di Oido, capolinea della linea 4 (ufficialmente, sulla linea Ansan, gestita da Korail. La riapertura, sul sedime della precedente ferrovia, ricostruito a scartamento standard, \u00e8 avvenuto il 30 giugno 2012. In seguito, sono avvenute ulteriori estensioni: \nCon l'arrivo della linea a Suwon, la linea Suin e la linea Bundang vengono integrate nel servizio Suin\u2013Bundang, che collega Incheon e Wangsimni, nel centro di Seul.\nServizi.\nSulla linea circolano, nei giorni feriali, 190 coppie di treni locali, fermanti in tutte le stazioni da Wangsimni a Suwon, che scendono a 142 nei weekend. 136 coppie provenienti da Wangsimni sono limitate a Jukjeon, e 18 coppie effettuano il percorso Suwon - Jukjeon.\nCon l'apertura della nuova tratta il 30 novembre 2013 sono disponibili anche dei treni espressi, per un numero di 8 coppie al giorno, che collegano Wangsimni con Suwon in 76 minuti, contro gli 85 minuti richiesti dai treni locali. Inizialmente la linea era prevista fino alla citt\u00e0 di Seongnam, ed era quindi stata costruita in standard metropolitani. Tuttavia nel corso degli anni si \u00e8 pensato di allungarla fino a Suwon, e la sezione pi\u00f9 recente supporta anche treni espressi, grazie ad alcune stazioni a quattro binari. Tuttavia la maggior parte della tratta nord della linea \u00e8 a doppio binario senza la possibilit\u00e0 di dare precedenze, e per questo i treni espressi permettono di risparmiare solamente 9 minuti di tempo.\nA partire dal dicembre 2015 i treni della linea potranno proseguire, dalla stazione di Suwon, sulla linea Suin fino alla stazione di Incheon, realizzando quindi un grande semicerchio che collegher\u00e0 fra di loro le citt\u00e0 della periferia sud di Seul, e la capitale stessa.\nMateriale rotabile.\nSulla linea vengono utilizzati elettrotreni a composizione bloccata da 6 carrozze delle serie Korail serie 351000, Korail serie 319000 prodotti da Hyundai Rotem."}
{"id": "3347249", "revid": "729019", "url": "https://it.wikipedia.org/wiki?curid=3347249", "title": "Dmitrij Danilovi\u010d Lelju\u0161enko", "text": "Carriera.\nEsperto di guerra con mezzi corazzati, Lelju\u0161enko si distinse alla testa del 21\u00ba Corpo meccanizzato fin dall'inizio dell'Operazione Barbarossa. Negli anni successivi, al comando di varie armate mostr\u00f2 ancora energia, ottimismo e combattivit\u00e0 giocando un ruolo importante nella vittoria di Mosca, nelle aspre battaglie di R\u017eev, durante l'Operazione Urano.\nIl massimo momento di successo per Lelju\u0161enko giunse nel 1944-1945 quando, alla testa della potente 4\u00aa Armata carri della Guardia, diede prova di notevoli qualit\u00e0 di addestratore e di grandi capacit\u00e0 nella conduzione di manovre con mezzi corazzati, guidando i suoi carri armati a una serie di vittorie contro i panzer tedeschi e partecipando vittoriosamente alla marcia verso l'Oder ed alla battaglia finale di Berlino. Ottenne per due volte il prestigioso riconoscimento di Eroe dell'Unione Sovietica."}
{"id": "3347250", "revid": "729019", "url": "https://it.wikipedia.org/wiki?curid=3347250", "title": "Stazione di Pizzale-Lungavilla", "text": "La stazione di Pizzale-Lungavilla \u00e8 una stazione ferroviaria posta lungo la linea Milano-Tortona, a servizio dei centri abitati di Pizzale e Lungavilla.\nStoria.\nFino al 1894 la stazione fu denominata \"Calcababbio\" come l'omonimo comune che in quell'anno prese il nome di Lungavilla. Da allora e fino al 1\u00ba settembre 2011 fu denominata semplicemente \u201cLungavilla\u201d.\nIl 29 giugno 1944 la stazione sub\u00ec un pesante bombardamento aereo con la conseguente distruzione dell'impianto. Il fabbricato di stazione esistente risale al secondo dopoguerra; una targa \u00e8 posta a ricordo delle vittime di quell'evento bellico.\nMovimento.\nIl servizio passeggeri \u00e8 costituito da treni regionali svolti da Trenord e Trenitalia nell'ambito del contratto di servizio stipulato con la Regione Lombardia.\nServizi.\nLa stazione di Pizzale-Lungavilla \u00e8 dotata di "}
{"id": "3347256", "revid": "1806675", "url": "https://it.wikipedia.org/wiki?curid=3347256", "title": "Leopoldo Savona", "text": "Biografia.\nInizi\u00f2 a lavorare nel mondo del cinema come aiuto regista di Giuseppe De Santis dal 1949 al 1957, e debutt\u00f2 egli stesso alla regia nel 1955 con \"Il principe dalla maschera rossa\". Seguirono diverse altre produzioni cinematografiche dalla met\u00e0 degli anni cinquanta alla met\u00e0 degli anni settanta.\nFra i suoi film pi\u00f9 celebri si possono citare \"La guerra continua\" (1962), \"I diavoli di Spartivento\" (1963), \"Un uomo chiamato Apocalisse Joe\" (1970) e \"Le due orfanelle\" (1976).\nCollabor\u00f2 come assistente tecnico di Pier Paolo Pasolini nel film \"Accattone\" (1961). Inoltre lavor\u00f2 come attore in varie occasioni con lo pseudonimo di Leo Coleman. Ebbe anche un ruolo non accreditato in \"La dolce vita\" (1960) di \"Federico Fellini\"."}
{"id": "3347257", "revid": "81195", "url": "https://it.wikipedia.org/wiki?curid=3347257", "title": "Tetrosi", "text": ""}
{"id": "3347259", "revid": "124123", "url": "https://it.wikipedia.org/wiki?curid=3347259", "title": "Hugh Alexander Kennedy", "text": "Era un capitano dell'esercito inglese e perci\u00f2 era chiamato negli ambienti scacchistici \"il Capitano Kennedy\". Nel 1843 fond\u00f2 il \"Brighton Chess Club\", tuttora esistente. Il club attir\u00f2 giocatori di alto livello come Howard Staunton e Henry Thomas Buckle, che vi giocarono molte partite poco prima della partenza di Staunton per Parigi, dove avrebbe incontrato Pierre de Saint Amant. \nNel 1844 perse un match contro Staunton (+3 \u20138). L'anno successivo lui e Staunton giocarono due partite per telegrafo da Brighton contro un gruppo di giocatori di Londra che comprendeva Buckle, George Walker e William Evans. Il primo match cominci\u00f2 il 9 aprile e venne definito da Staunton e Kennedy il primo match telegrafico, ma \u00e8 accertato che se ne svolse uno (probabilmente il primo) il 5 dicembre 1844 tra il club di Baltimora e quello di Washington. \nNel 1846 perse un match contro Elijah Williams (+2 \u20134 =0) e nel 1849 perse di misura contro Edward Lowe (+6 -7 =1). Nel 1851 partecip\u00f2 al torneo di Londra, il primo torneo internazionale della storia degli scacchi. Al primo turno vinse 2-0 contro Carl Mayet, ma nel secondo turno perse contro Marmaduke Wyvill (+3 \u20134 =1). Nel match per il 5\u00ba-6\u00ba posto perse contro J\u00f3zsef Sz\u00e9n 0,5-3,5. \nDurante un giorno di riposo del torneo di Londra 1862 partecip\u00f2 ad un match per telegrafo tra il \"St. James Club\" e il \"London Club\". Kennedy giocava per il St. James Club ed ebbe come avversario Serafino Dubois. Le partite furono sospese a mezzanotte e ufficialmente non ebbero alcun esito, ma al momento della sospensione la posizione era chiaramente di vittoria per Dubois.\nNel 1862 pubblic\u00f2 il libro \"Waifs and Strays, Chiefly from the Chess-Board\", che ebbe una seconda edizione nel 1876. \nFu presidente dei circoli di Bath e di Bristol e vicepresidente della \"British Chess Association\" (BCA), che organizz\u00f2 i primi campionati britannici."}
{"id": "3347265", "revid": "203463", "url": "https://it.wikipedia.org/wiki?curid=3347265", "title": "Carl Mayet", "text": ""}
{"id": "3347266", "revid": "599013", "url": "https://it.wikipedia.org/wiki?curid=3347266", "title": "Jozsef Sz\u00e9n", "text": ""}
{"id": "3347268", "revid": "203463", "url": "https://it.wikipedia.org/wiki?curid=3347268", "title": "Alexander Kennedy", "text": ""}
{"id": "3347269", "revid": "1573940", "url": "https://it.wikipedia.org/wiki?curid=3347269", "title": "Falco amurensis", "text": "Il falco dell'Amur (Falco amurensis ) \u00e8 un uccello falconiforme della famiglia dei Falconidi. Nidifica in Siberia sud-orientale e Cina settentrionale e sverna nell'Africa meridionale. La sua dieta \u00e8 costituita in gran parte da insetti, soprattutto termiti.\nNel nome scientifico la parola \"amurensis\" fa riferimento alla foce del fiume Amur dove fu catalogato per la prima volta.\nDescrizione.\nI maschi sono caratterizzati da un piumaggio marrone scuro fuligginoso e possono essere facilmente scambiati per esemplari melanici di astore gabar, ma il colore castano del sottocoda dovrebbe evitare qualsiasi confusione tra le specie. Presentano inoltre alcune somiglianze superficiali con il falco fuligginoso e il gheppio grigio, ma entrambe queste specie hanno i piedi e la cera del becco di colore giallo. \u00c8 pi\u00f9 facile distinguere un maschio di falco dell'Amur da quello di falco cuculo, dato che questa specie ha le copritrici del sottoala bianche e non grigie uniformi.\nLe femmine, invece, creano molta pi\u00f9 confusione per la loro identificazione, dato che presentano la colorazione della testa tipica di una vasta gamma di falchi. Il grigio sulla sommit\u00e0 del capo, tuttavia, dovrebbe escludere qualsiasi confusione con il falco cuculo. Presenta una serie di striature sulla parte inferiore del ventre. Il colore rosso della cera e dei piedi, comunque, \u00e8 tipico solamente di questa specie.\nPer quanto riguarda i giovani, i piedi rossi potrebbero creare qualche confusione con i giovani di falco cuculo, ma la sommit\u00e0 del capo di colore pi\u00f9 scuro e le penne color camoscio non estese a tutto il ventre li differenziano da questi ultimi. Le femmine e i giovani non hanno le copritrici del sottoala color camoscio come i falchi cuculo.\nTassonomia.\nIl falco dell'Amur \u00e8 stato a lungo considerato una sottospecie o perfino una mera forma del falco cuculo, ma al giorno d'oggi \u00e8 considerato senza ombra di dubbio una specie a parte. Tuttavia, \u00e8 davvero imparentato strettamente con questa specie; le relazioni di entrambe le specie con gli altri falchi, invece, sono pi\u00f9 problematiche. Da un punto di vista morfologico sembrano essere una forma intermedia tra i gheppi e i lodolai, ma l'analisi del DNA non \u00e8 stata in grado di confermare questa visione. Sembra inoltre che siano pi\u00f9 vicini allo smeriglio della maggior parte degli altri falchi o, in generale, pi\u00f9 imparentati con questa specie e con altri falchi americani come il gheppio americano e il falco aplomado."}
{"id": "3347271", "revid": "729019", "url": "https://it.wikipedia.org/wiki?curid=3347271", "title": "Stazione di Suseo", "text": "Suseo (\uc218\uc11c\uc5ed - \u6c34\u897f\u9a5b, Suseo-yeok) \u00e8 una stazione della metropolitana di Seul situata nel quartiere di Gangnam-gu e funge da importante interscambio fra la linea 3 e la linea Bundang, gestita dalla Korail, le ferrovie di stato della Corea del Sud.\n\u00c8 in costruzione una stazione per i treni ad alta velocit\u00e0 KTX diretti a sud tramite la Linea KTX Suseo, che aprir\u00e0 nel 2016.\nStruttura.\nLa stazione \u00e8 realizzata in sotterranea per entrambe le linee.\nStazione Seoul Metro.\nLa linea 3 dispone di tre binari sotterranei al secondo piano interrato, con un marciapiede a isola e uno laterale, tutti dotati di porte di banchina. Il binario 3 \u00e8 direttamente collegato al deposito di Suseo, pertanto i treni, da questo binario, non possono continuare verso Ogeum. L'interscambio con la linea Bundang \u00e8 possibile verso il lato ovest (lato stazione di Irwon).\nStazione Korail.\nLa linea Bundang si trova al quarto piano sotterraneo, e possiede due binari passanti con due marciapiedi laterali protetti da porte di banchina."}
{"id": "3347274", "revid": "729019", "url": "https://it.wikipedia.org/wiki?curid=3347274", "title": "Stazione di Villetta Malagnino", "text": "La stazione di Villetta Malagnino \u00e8 una stazione ferroviaria posta lungo la linea Cremona-Mantova, a servizio del centro abitato di Malagnino.\nLa gestione degli impianti \u00e8 affidata a Rete Ferroviaria Italiana (RFI) controllata del Gruppo Ferrovie dello Stato.\nStrutture ed impianti.\nIl fabbricato viaggiatori \u00e8 un edificio in classico stile ferroviario.\nLa stazione conta due binari per il servizio passeggeri. \u00c8 presente un piccolo scalo merci con un magazzino merci."}
{"id": "3347275", "revid": "125935", "url": "https://it.wikipedia.org/wiki?curid=3347275", "title": "Sonakshi Sinha", "text": "Biografia.\nSonakshi Sinha \u00e8 figlia dell'attore e politico Shatrughan Sinha e di Punam Sinha. Ha due fratelli, Luv Sinha e Kussh Sinha. Inizia a lavorare come modella e sfila in occasione della settimana della moda di Lakm\u00e9 nel 2008 e nel 2009. \nNel 2010 debutta come attrice nel film \"Dabangg\" al fianco di Salman Khan. Il film diventa uno dei pi\u00f9 notevoli successi della storia del cinema bollywoodiano e fa vincere alla Sinha il Filmfare Award per la miglior attrice debuttante 2011."}
{"id": "3347276", "revid": "39884", "url": "https://it.wikipedia.org/wiki?curid=3347276", "title": "Gian Francesco Albani", "text": ""}
{"id": "3347278", "revid": "92723", "url": "https://it.wikipedia.org/wiki?curid=3347278", "title": "Fabrizio Serbelloni", "text": "Biografia.\nInfanzia ed educazione.\nDi nobile famiglia milanese, Fabrizio Serbelloni era il figlio sestogenito di Giovanni Serbelloni, II duca di San Gabrio e Grande di Spagna, e di sua moglie Maria Giulia Trotti Bentivoglio, dei marchesi di Incisa. Sue sorelle e fratelli erano Costanza, Luigia, Gabrio, Giovanni Battista e Galeazzo.\nFabrizio venne inizialmente istruito da precettori privati nel palazzo paterno a Milano e successivamente inviato a Roma al Collegio Clementino. Il 19 luglio 1718 consegu\u00ec la laurea \"in utroque iure\" presso l'Universit\u00e0 di Pavia.\nCarriera ecclesiastica.\nNel 1719, durante il pontificato di Innocenzo XIII entr\u00f2 nella Curia romana come prelato domestico di Sua Santit\u00e0 e venne nominato gi\u00e0 dal 27 agosto 1721 alla carica di Referendario per il tribunale della Segnatura Apostolica. Vice legato a Ferrara nel 1722, occup\u00f2 tale carica per sette anni consecutivi. Nel 1726 fu nominato di inquisitore generale a Malta. Per il suo temperamento orgoglioso, si attir\u00f2 le antipatie di un gruppo di cavalieri di Malta, che lo precipitarono in un burrone con l'intento di ucciderlo. Scampato miracolosamente all'attentato, il Serbelloni venne richiamato a Roma per la sua incolumit\u00e0 e nel 1730 divenne governatore di Loreto e Recanati, rimanendo impiegato come consigliere per la congregazione dell'inquisizione.\nDopo aver ricevuto gli ordini minori il 22 giugno 1731, il suddiaconato il 24 giugno e il diaconato il 29 giugno, venne ordinato sacerdote il 1\u00ba luglio 1731 e il 6 agosto dello stesso anno fu nominato arcivescovo titolare di Patrasso. Il 1\u00ba settembre 1731 gli venne concesso l'incarico di nunzio apostolico presso il Granducato di Toscana e dal 9 dicembre di quello stesso anno divenne assistente al Soglio Pontificio. Fabrizio Serbelloni intraprese cos\u00ec una florida carriera diplomatica che lo port\u00f2 a divenire nunzio a Colonia dal 5 febbraio 1734 sino all'8 agosto 1738 quando venne nominato nunzio apostolico in Polonia. Venne infine nominato al prestigioso incarico di nunzio apostolico in Austria il 1\u00ba marzo 1746.\nNel concistoro del 26 novembre 1753, venne creato cardinale, ma fu poi l'imperatore Francesco I a imporgli la berretta cardinalizia (giunta a Vienna per mano del conte Petroni), in virt\u00f9 del privilegio accordato agli imperatori di imporre la berretta cardinalizia ai nunzi apostolici in residenza presso di loro. Il 22 luglio 1754 ricevette il titolo di Santo Stefano al Monte Celio divenendo anche protettore dell'Ordine degli Agostiniani. Legato a Bologna dal 16 settembre 1754, la legazione gli venne prorogata per un triennio sino al 3 gennaio 1757. Prese parte quindi al conclave del 1758 che elesse a pontefice Clemente XIII ed il nuovo eletto gli prorog\u00f2 ulteriormente la legazione a Bologna sino al 1761. Divenne nel frattempo protettore della Congregazione lombarda degli Osservanti dell'Ordine di San Girolamo dal 25 gennaio 1763. Il 21 marzo 1763 opt\u00f2 per il titolo di Santa Maria in Trastevere.\nIl 16 maggio 1763 opt\u00f2 per l'ordine dei cardinali vescovi e per la sede suburbicaria di Albano. Quando papa Clemente XIII stava per celebrare il concistoro del 26 settembre 1766 e il Serbelloni vide che tra la lista dei nuovi cardinali non figurava l'amico Mario Marefoschi, egli si rec\u00f2 personalmente dal pontefice a protestare vivamente per questa grave mancanza, annunciando a Clemente XIII che non avrebbe preso parte al concistoro stesso e che sarebbe stato assente dalla curia romana per alcuni giorni in segno di protesta. Prese poi parte al conclave del 1769 ove usc\u00ec eletto papa Clemente XIV, Il 18 aprile 1774 divenne vescovo di Ostia e Velletri.. Partecip\u00f2 al conclave del 1774-1775 che elesse papa Pio VI. Divenne abate commendatario delle abbazie di San Lanfranco presso Parma e San Dionigi presso Milano, da cui ebbe laute rendite.\nMorte.\nMor\u00ec a Roma il 7 dicembre 1775 e la sua salma venne esposta e poi sepolta nella basilica dei Santi Ambrogio e Carlo al Corso, chiesa nazionale dei milanesi.\nAl suo funerale prese parte il Papa e il Sacro Collegio riunito.\nSuccessione apostolica.\nLa successione apostolica \u00e8:"}
{"id": "3347280", "revid": "110157", "url": "https://it.wikipedia.org/wiki?curid=3347280", "title": "Treosio", "text": "Il treosio \u00e8 un monosaccaride appartenente al gruppo dei tetrosi. Possiede formula chimica C4H8O4 ed esiste sotto forma dei due stereoisomeri D e L.\nL'eritrosio \u00e8 il suo diastereomero.\nNell'aprile 2012 dei ricercatori del Medical Research Council hanno usato l'arabinosio al posto del ribosio e del desossiribosio per un acido xenonucleico, capace di trasmettere informazione genetica."}
{"id": "3347283", "revid": "118564697", "url": "https://it.wikipedia.org/wiki?curid=3347283", "title": "Al-Hurra", "text": "Al Hurra () \u00e8 un canale televisivo satellitare statunitense che trasmette in lingua araba. La televisione, finanziata dal governo statunitense, trasmette in 22 Stati del medio oriente ma non negli Stati Uniti, cos\u00ec come previsto dal Smith-Mundtn Act, in quanto si tratta di una televisione con finalit\u00e0 di diplomaza pubblica. \nLa sede del canale si trova a Springfield, nelle vicinanze di Washington, e occupa circa 200 persone. Le attivit\u00e0 di produzione sono supervisionate dalla Broadcasting Board of Governors, agenzia governativa indipendente preposta al controllo dei mezzi di comunicazioni finanziati dal Congresso degli Stati Uniti.\nLa televisione trasmette 24 ore su 24 e non contiene spazi pubblicitari."}
{"id": "3347290", "revid": "486946", "url": "https://it.wikipedia.org/wiki?curid=3347290", "title": "Circondario autonomo dei Chanty-Mansi", "text": ""}
{"id": "3347291", "revid": "838137", "url": "https://it.wikipedia.org/wiki?curid=3347291", "title": "Jugra", "text": ""}
{"id": "3347292", "revid": "486946", "url": "https://it.wikipedia.org/wiki?curid=3347292", "title": "Chanty-Mansi", "text": ""}
{"id": "3347296", "revid": "287204", "url": "https://it.wikipedia.org/wiki?curid=3347296", "title": "9128 Takatumuzi", "text": "9128 Takatumuzi \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2090191\u00a0UA e da un'eccentricit\u00e0 di 0,1859080, inclinata di 3,09771\u00b0 rispetto all'eclittica.\nL'asteroide \u00e8 dedicato all'omonimo monte presso la citt\u00e0 giapponese di Nan'y\u014d, nella prefettura di Yamagata, presso cui sorge l'osservatorio da cui \u00e8 stato scoperto l'asteroide."}
{"id": "3347298", "revid": "81195", "url": "https://it.wikipedia.org/wiki?curid=3347298", "title": "Tetraoso", "text": ""}
{"id": "3347299", "revid": "33689", "url": "https://it.wikipedia.org/wiki?curid=3347299", "title": "Marcello (prefetto del pretorio)", "text": "La sua magistratura \u00e8 attestata da un'iscrizione () ritrovata a Narbona in cui si dice che Marcello convinse il vescovo locale, Rustico, a ricostruire una chiesa distrutta da un incendio, fornendogli manodopera e denaro per i lavori.\nPoich\u00e9 l'inizio dei lavori \u00e8 indicato al 13 ottobre 441 e si dice che andarono avanti fino al 443, \u00e8 probabile che Marcello fosse Prefetto sin dall'inizio."}
{"id": "3347301", "revid": "81195", "url": "https://it.wikipedia.org/wiki?curid=3347301", "title": "Tetraosi", "text": ""}
{"id": "3347304", "revid": "767487", "url": "https://it.wikipedia.org/wiki?curid=3347304", "title": "Semitecolo", "text": "I Semitecolo furono una famiglia patrizia veneziana, annoverata fra le cosiddette \"Case Nuove\".\nStoria.\nSecondo la tradizione, i Semitecolo si trasferirono a Venezia dall'Istria, forse dall'anno 843.\nMembri dell'antico \"Consilium\" cittadino, furono tra le famiglie incluse nella serrata del Maggior Consiglio del 1297. La maggior parte del casato si trasfer\u00ec successivamente nelle colonie veneziane del ducato di Candia.\nAlla caduta della Repubblica, la famiglia si trovava distinta in due differenti rami, uno residente a Venezia, l'altro a Treviso; entrambi furono confermati nobili dal governo imperiale austriaco con due Sovrane Risoluzioni del 1817 (la prima del 16 dicembre, la seconda del 30 novembre)."}
{"id": "3347305", "revid": "228587", "url": "https://it.wikipedia.org/wiki?curid=3347305", "title": "Naoki Tatsuta", "text": " \u00c8 principalmente conosciuto per i ruoli di Buta Gorilla in \"Kiteretsu Daihyakka\", di Daima Jin in \"High School! Kimengumi\", di Olong in \"Dragon Ball Z\", del padre di Ashibe in \"Sh\u014dnen Ashibe\" e di Scoop-kun in \"Sh\u016bkan Kodomo News\"."}
{"id": "3347309", "revid": "1718925", "url": "https://it.wikipedia.org/wiki?curid=3347309", "title": "Luca Presti", "text": "Biografia.\nTerzo di quattro fratelli, ha vissuto a San Giovanni la Punta fino all'et\u00e0 di 23 anni. \u00c8 fratello di Massimiliano Presti, anch'egli ex pattinatore in-line ed attuale CT della nazionale italiana di pattinaggio corsa ..\nDedicatosi sin da piccolo al pattinaggio a rotelle, seguendo i consigli del padre che aveva anch'egli praticato in giovent\u00f9 il pattinaggio, cominci\u00f2 ad ottenere risultati di tutto rispetto scalando velocemente le classifiche nazionali ed affacciandosi alle competizioni internazionali.\nPassato nella categoria maggiore nel 1998 vinse subito l'oro agli europei e nel 1999 conquist\u00f2 il primo dei suoi cinque titoli mondiali in Cile. Biss\u00f2 poi nel 2002 in Belgio e si ripet\u00e9 in Venezuela nel 2003 per concludere con un doppio titolo mondiale in Italia nel 2004.\n\u00c8 detentore del record del mondo della doppia maratona, km. 84 nel tempo di 2h 14' 37\u201d ottenuto il 3/11/1999 a Santiago del Cile.\nTerminata l'attivit\u00e0 agonistica, Presti si \u00e8 sposato; ha tre figli, Gianluca, Lorenzo e Mariasole, ed \u00e8 allenatore di una squadra di pattinaggio a Spinea.\nPalmar\u00e8s.\nNell'arco della sua carriera ha vinto:"}
{"id": "3347311", "revid": "1028078", "url": "https://it.wikipedia.org/wiki?curid=3347311", "title": "Padre di Sidonio Apollinare", "text": "L'anonimo padre di Sidonio Apollinare (\"floruit\" 423-449) fu un importante funzionario dell'Impero romano d'Occidente.\nBiografia.\nEra il figlio di Apollinare, Prefetto del pretorio delle Gallie sotto gli usurpatori Costantino III e Costante; sono noti i nomi di tre suoi fratelli, Apollinare, Simplicio e Taumasto. Ebbe come figlio il poeta Gaio Sollio Sidonio Apollinare.\nPrima del 423 ricopr\u00ec la carica di \"tribunus et notarius\" sotto l'imperatore Onorio; aveva come collega il padre di Aquilino, che fu poi amico di Sidonio.\nFu Prefetto del pretorio delle Gallie tra il 448 e il 449."}
{"id": "3347313", "revid": "115875275", "url": "https://it.wikipedia.org/wiki?curid=3347313", "title": "Stefania Careddu", "text": "Biografia.\nFiglia della scrittrice Marianna Frigeni, ha interpretato film di costume, spaghetti Western e film del filone boccaccesco."}
{"id": "3347321", "revid": "121290683", "url": "https://it.wikipedia.org/wiki?curid=3347321", "title": "Cameron Dollar", "text": ""}
{"id": "3347323", "revid": "6923", "url": "https://it.wikipedia.org/wiki?curid=3347323", "title": "Infrastrutture (azienda)", "text": "Infrastrutture S.p.A. era una societ\u00e0 finanziaria italiana, parte del gruppo Cassa Depositi e Prestiti.\nStoria.\nLa societ\u00e0 era stata fondata nel 2002 a seguito della Legge 112/02 con il compito di emettere titoli ed obbligazioni e svolgere operazioni di cartolarizzazione garantite dal patrimonio immobiliare pubblico (storico, artistico, demaniale, culturale ed archeologico) di propriet\u00e0 di Patrimonio dello Stato S.p.A.. Le risorse cos\u00ec raccolte erano poi demandate al finanziamento, in compartecipazione con banche e altri intermediari, di infrastrutture e grandi opere pubbliche.\nCon l'articolo 75 della Legge 289/02 viene stabilito che l'obiettivo prioritario della societ\u00e0 \u00e8 il finanziamento delle linee ferroviarie italiane ad alta velocit\u00e0, soluzione per tentare di sgravare il costo dell'opera dal bilancio pubblico.\nViene stabilito che Rete Ferroviaria Italiana e TAV, i gestori della nuova infrastruttura, ripagheranno il debito con un \"canone di esercizio\" versato a Infrastrutture a partire dal 2009 sino al 2043 (Legge 289/02, articolo 75, comma 4): l'opera avrebbe dovuto essere pertanto realizzata in project financing, utilizzando i proventi derivanti dallo sfruttamento commerciale del sistema Av-Ac per il rimborso dei finanziamenti contratti con Infrastrutture S.p.A..\nCon Legge 266/05, Infrastrutture S.p.A. viene incorporata in Cassa Depositi e Prestiti.\nCon Legge 296/06 viene abrogato l'obbligo di destinare i ricavi del pedaggio della rete Av-Ac per il rimborso dei finanziamenti erogati da Infrastrutture. Secondo la ricostruzione de L'Espresso, la manovra \u00e8 stata disposta anche per salvare i bilanci di Ferrovie dello Stato, quell'anno in rosso di 2 miliardi di euro: in questo modo, i pedaggi corrisposti dalle imprese ferroviarie sarebbero finiti nelle casse di RFI. Contestualmente \"gli oneri per capitale ed interessi dei titoli emessi e dei mutui contratti da Infrastrutture Spa fino alla data del 31 dicembre 2005 per il finanziamento degli investimenti per la realizzazione della infrastruttura ferroviaria ad alta velocit\u00e0 \"Linea Torino-Milano-Napoli\", nonch\u00e9 gli oneri delle relative operazioni di copertura, sono assunti direttamente a carico del bilancio dello Stato\". La ragione della norma \u00e8 da ricercarsi in due motivazioni: il project financing non era pi\u00f9 praticabile, poich\u00e9 erano stati sovrastimati i ricavi del traffico Av-Ac e, sulla base di questa errata considerazione, si era giunto ad un indebitamento notevole. Inoltre, tali debiti fino ad allora non erano stati inclusi nel bilancio dello Stato, ma la decisione di Eurostat ha portato a computare i bond emessi da Infrastrutture all'interno del debito pubblico italiano, anche perch\u00e9 coperti da garanzia dello Stato.\nL'intenzione originale era dotare l'azienda di 36 miliardi di euro di fondi, sebbene abbia deciso di fermarsi a quota 12.95 (pi\u00f9 671.81 milioni di interessi sul debito), successivamente trasferiti al bilancio dello Stato.\nAl 31 dicembre 2015, lo Stato ha ancora 8.60 miliardi di euro di titoli Infrastrutture da dover restituire, pari allo 0.42% del debito pubblico italiano.\nAltre attivit\u00e0.\nInfrastrutture inoltre ha finanziato:"}
{"id": "3347324", "revid": "729019", "url": "https://it.wikipedia.org/wiki?curid=3347324", "title": "Metropolitana di Taegu", "text": "La metropolitana di Taegu serve la citt\u00e0 sudcoreana di Taegu.\nLinee.\nTaegu dispone di tre linee di metropolitana, la linea 1, linea 2 e la Linea 3.\nNel 2003 un attentato incendiario ha causato 200 vittime in una stazione della linea 1 durante l'ora di punta.\nEcco le linee con i rispettivi colori:\nBiglietti.\nIl costo di una corsa \u00e8 di 1100 won, e al posto dei biglietti vengono utilizzati appositi gettoni. Come in altre citt\u00e0 coreane \u00e8 comunque possibile usare una scheda elettronica ricaricabile."}
{"id": "3347325", "revid": "1603714", "url": "https://it.wikipedia.org/wiki?curid=3347325", "title": "Ecce Ancilla Domini (Rossetti)", "text": "Ecce Ancilla Domini (conosciuto anche come L'Annunciazione) \u00e8 un dipinto di Dante Gabriel Rossetti, compiuto tra il 1849 ed il 1850 e conservato nella Tate Gallery di Londra.\nStoria.\nUn primo abbozzo del dipinto fu realizzato il 25 ottobre 1849. Assieme ad esso era prevista inizialmente un'opera legata alla morte della Vergine. La tela dell'Annunciazione, cui Rossetti diede il titolo di \"Ecce ancilla Domini\" (le parole proferite da Maria all'angelo), fu presentata ad una mostra libera della National Institution of Fine Arts nell'aprile del 1850. L'opera rimase invenduta fino al 1853, allorch\u00e9 fu acquistata da Francis McCracken di Belfast.\nDescrizione e stile.\nIl dipinto mostra il momento dell'Annunciazione, in cui l'Arcangelo Gabriele comunica a Maria il concepimento e la futura nascita di Ges\u00f9 Cristo. La vicenda \u00e8 rappresentata con un estremo realismo, ravvisabile tanto nei colori e nello stile pittorico quanto negli atteggiamenti dei personaggi. L'Arcangelo Gabriele \u00e8 dipinto in forma completamente umana, si trova in piedi di fronte al letto della vergine e le porge un giglio; come Maria \u00e8 avvolto in una veste candida, il cui orlo inferiore porta forti riflessi dorati. La Madonna, seduta su un umile giaciglio, appare spaventata e timorosa, diversamente dai consueti dipinti sullo stesso tema. Altri elementi presenti nel quadro sono la stola rossa e la tenda azzurra vicino alla finestra, oltre alla colomba, simbolo dello Spirito Santo; tutti possiedono un preciso valore simbolico."}
{"id": "3347326", "revid": "599013", "url": "https://it.wikipedia.org/wiki?curid=3347326", "title": "Souleymane Wane", "text": ""}
{"id": "3347329", "revid": "1305772", "url": "https://it.wikipedia.org/wiki?curid=3347329", "title": "Eutropio (disambigua)", "text": ""}
{"id": "3347331", "revid": "37401", "url": "https://it.wikipedia.org/wiki?curid=3347331", "title": "Tipo biologico", "text": ""}
{"id": "3347333", "revid": "1827600", "url": "https://it.wikipedia.org/wiki?curid=3347333", "title": "Broadcasting Board of Governors", "text": "La Broadcasting Board of Governors (o BBG) \u00e8 un'agenzia governativa indipendente responsabile per tutti i mezzi di comunicazione non militari finanziati dal governo degli Stati Uniti.\nLa BBG supervisiona:\nLe reti complessivamente supervisionate dalla BBG trasmettono in 59 differenti lingue e hanno un'audience settimanale stimata in 165 milioni di persone. Il budget per l'anno fiscale 2011 sar\u00e0 di 768.8 milioni di dollari con un incremento del 1,5% rispetto all'anno precedente."}
{"id": "3347337", "revid": "6923", "url": "https://it.wikipedia.org/wiki?curid=3347337", "title": "Pringle of Scotland", "text": "Pringle of Scotland \u00e8 un'azienda britannica produttrice ed importatrice di maglieria di lusso.\nStoria.\nRobert Pringle fonda Pringle of Scotland nel 1815 negli Scottish Borders, e gran parte della produzione dell'azienda avviene nella fabbrica aperta da Pringle ad Hawick. Inizialmente l'azienda produceva semplicemente calzetteria e biancheria intima, e soltanto intorno al 1870 Pringle inizi\u00f2 la produzione del cashmere. Otto Weisz viene nominato come primo stilista dell'azienda nel 1934. I twinset ed il caratteristico disegno Argyle furono inventati proprio sotto la direzione creativa di Weisz, che divenne estremamente ricercato fra le celebrit\u00e0 come Gene Simmons, Brigitte Bardot e Grace Kelly.\nNel 1967, il marchio Pringle of Scotland fu rilevato dalla \"Joseph Dawson (Holdings) Limited\", che fu in seguito rimonimata \"Dawson International Plc.\" La compagnia persegu\u00ec un programma di espansione internazionale nei primi anni novanta, bench\u00e9 fu poi costretta a chiudere molti dei negozi aperti in questo periodo, a causa di un'espansione rivelatasi troppo veloce.\nPer tutti gli anni ottanta e novanta l'azienda divenne celebre per l'abbigliamento sportivo, e sponsorizz\u00f2 alcuni golfer professionisti britannici come Nick Faldo e Colin Montgomerie. Nel 2000 viene venduto all'azienda di Hong Kong \"S.C. Fang &amp; Sons Company, Ltd.\". Viene nominata Kim Winsler nuovo presidente dell'azienda, ed il suo obiettivo diventa quello di riportare Pringle of Scotland ad essere un marchio di moda di lusso internazionale. In vista di questo nuovo tentativo di rilanciare il marchio, Pringle of Scotland sfila per la prima volta in occasione della settimana della moda di Londra.\nNel 2005, sia Kim Winser che Stuart Stockdale lasciano Pringle of Scotland, e Kenneth Fang lascia il controllo del marchio ai propri figli, Jean e Douglas Fang. In questa fase le vendite salgono a quasi 25 milioni di dollari. Claire Waight Keller viene nominata nuova direttrice creativa.\nNel 2009 il marchio ha commissionato all'artista David Shringley la produzione di un cortometraggio su Pringle of Scotland.\nPringle of Scotland \u00e8 indossato da Madonna, David Beckham, Nicole Kidman, Sophie Dahl, Claudia Schiffer, Alan Partridge e dai gruppi musicali The Kooks, Dirty Pretty Things e The Twang."}
{"id": "3347341", "revid": "2163589", "url": "https://it.wikipedia.org/wiki?curid=3347341", "title": "Eutropio (prefetto del pretorio)", "text": "Eutropio (latino: \"Eutropius\"; \"floruit\" 467-470) fu un funzionario dell'Impero romano d'Occidente, amico del poeta Gaio Sollio Sidonio Apollinare.\nBiografia.\nEutropio proveniva da una famiglia gallica di rango senatoriale; tra i suoi antenati c'erano alcuni consoli, un certo Sabino (forse Antonio Cecina Sabino, console nel 316) e forse il console e storico Eutropio. Era uno studioso del Neoplatonismo.\nAmico di Gaio Sollio Sidonio Apollinare, che gli invi\u00f2 due lettere conservatesi, tra il 458 e il 461 condivise probabilmente con lui e un altro personaggio di nome Catullino un incarico pubblico (\"tribunus et notarius\", una posizione amministrativa minore).\nIn una lettera del 467 Sidonio, che si stava recando a Roma per motivi politici, invitava l'amico a porre fine all'amministrazione dei suoi ricchi possedimenti e ad impegnarsi nella vita pubblica. Nel 470 circa fu nominato Prefetto del pretorio delle Gallie."}
{"id": "3347343", "revid": "1971044", "url": "https://it.wikipedia.org/wiki?curid=3347343", "title": "Mario Erpichini", "text": "Biografia.\nDopo la seconda guerra mondiale, negli anni della ricostruzione, ha frequentato l'Accademia Nazionale d'Arte Drammatica.\nNel cinema e in televisione si \u00e8 imposto come interprete caratterista in molti film di genere, fra cui diversi poliziotteschi, e in sceneggiati televisivi o film per la televisione, fra cui \"La guerra al tavolo della pace\", del 1975."}
{"id": "3347347", "revid": "126257", "url": "https://it.wikipedia.org/wiki?curid=3347347", "title": "Rete di vendita", "text": ""}
{"id": "3347348", "revid": "298229", "url": "https://it.wikipedia.org/wiki?curid=3347348", "title": "Barbara Sobotta", "text": ""}
{"id": "3347350", "revid": "120456558", "url": "https://it.wikipedia.org/wiki?curid=3347350", "title": "JWH-018", "text": "JWH-018 (1-pentyl-3-(1-naphthoyl)indole) \u00e8 un analgesico chimico della famiglia delle naphthoylindoline. Si comporta come un agonista totale su entrambi i recettori cannabinoidi con un po' pi\u00f9 affinit\u00e0 per il CB2. Produce negli animali e negli uomini effetti simili al THC,e proprio per questa motivazione il JWH-018 \u00e8 stato largamente utilizzato come principio attivo in alcuni dei pi\u00f9 popolari sostituti sintetici della cannabis come: Spice ed N-joy, delle smart drug, vendute in tutto il mondo tramite internet e in alcuni smart shop. \nDa evidenziare come l\u2019uso umano di questo composto, a differenza dei cannabinoidi naturali, possa portare a conseguenze letali dell\u2019organismo, oltre che apportare danni alla psiche ed una forte dipendenza psicologica. "}
{"id": "3347355", "revid": "767487", "url": "https://it.wikipedia.org/wiki?curid=3347355", "title": "Team Plasma", "text": ""}
{"id": "3347356", "revid": "124123", "url": "https://it.wikipedia.org/wiki?curid=3347356", "title": "Henry Thomas Buckle", "text": "Biografia.\nEra figlio di Thomas Henry Buckle, un ricco armatore e mercante. Dopo la morte del padre nel 1840 fece un lungo viaggio in Europa con la madre, che dur\u00f2 tre anni, durante il quale matur\u00f2 l'intenzione di scrivere una grande opera storica.\nTornato in Inghilterra, si dedic\u00f2 ad intense ricerche storiche e nel 1851 inizi\u00f2 a lavorare alla sua opera maggiore, \"History of Civilization in England\", il cui primo volume fu pubblicato in giugno del 1857. L'opera ebbe subito un grande successo e Buckle divenne una celebrit\u00e0. In marzo del 1859 tenne una lezione pubblica alla Royal Institution sul tema \u00abL'influenza delle donne sul progresso della conoscenza\u00bb. \nIl secondo volume fu pubblicato in maggio del 1861. Durante la stesura di questo lavoro Buckle, che era sempre stato di salute delicata, si ammal\u00f2 e gli fu consigliato di prendersi una lunga vacanza. Part\u00ec per il Medio Oriente e visit\u00f2 l'Egitto, la Siria e la Palestina. Dopo aver soggiornato per qualche tempo a Gerusalemme decise di tornare in patria partendo dal porto di Beirut. Mentre era a Nazaret fu per\u00f2 colpito da una forte febbre tifoide e fu portato all'ospedale di Damasco, dove mor\u00ec dopo pochi giorni.\nNel 1872 Helen Taylor, una femminista di cui era amico, pubblic\u00f2 il libro \"The miscellaneous and posthumous works of Henry Thomas Buckle\" - with a biographical notice by Helen Taylor (Longman, Green and Co., London 1872). \nLo scacchista.\nHenry Buckle si appassion\u00f2 agli scacchi fin da giovane, e all'et\u00e0 di 20 anni era considerato uno dei pi\u00f9 forti giocatori di Londra. Era amico di Howard Staunton, che probabilmente gli diede delle lezioni, e gioc\u00f2 spesso con lui al circolo di Brighton, dove si recava spesso in villeggiatura. Nel 1849 vinse il torneo del circolo \"Divan\" di Londra. \nGioc\u00f2 diversi match contro alcuni tra i pi\u00f9 forti giocatori dell'epoca. Nel 1847 vinse contro Henry Bird a Londra (+12 \u00bd \u20133 \u00bd). Nel 1848 vinse contro Lionel Kieseritzky (+3 \u20132 =3), nel 1851 vinse contro Johann L\u00f6wenthal (+4 \u20133 =1). "}
{"id": "3347359", "revid": "287204", "url": "https://it.wikipedia.org/wiki?curid=3347359", "title": "Le Pelerinage de Lourdes", "text": ""}
{"id": "3347360", "revid": "729019", "url": "https://it.wikipedia.org/wiki?curid=3347360", "title": "AREX", "text": "La linea AREX (ufficialmente denominata \"A'REX\", o AiRport EXpress) \u00e8 una linea del servizio ferroviario suburbano di Seul, in Corea del Sud. Si tratta del primo collegamento diretto fra il centro cittadino e i due aeroporti internazionali di Gimpo e Incheon. \nIl collegamento fra l'Aeroporto Internazionale di Seul-Incheon e l'Aeroporto Internazionale di Seul-Gimpo \u00e8 stato avviato nel 2007,il collegamento fra quest'ultimo e la stazione di Seul \u00e8 stato inaugurato il 29 dicembre 2010 mentre il prolungamento fino al terminal 2 dell'aeroporto di Incheon \u00e8 stato inaugurato nel 2018.\nCollegamenti.\nFra l'Incheon e la stazione centrale sono offerti nei giorni feriali fino a 12 collegamenti all'ora, di cui due di tipo espresso (ogni mezzora). I collegamenti espressi sono effettuati con treni EMU2000 con sedili a configurazione 2+2, mentre gli altri collegamenti per i pendolari lungo la linea utilizzano i treni EMU1000, dall'aspetto interno di un convoglio metropolitano.\nServizio KTX.\nA partire dal 30 giugno 2014 la linea viene anche percorsa da 6 coppie di treni ad alta velocit\u00e0 KTX che partendo dall'aeroporto, fermano alla Geomam, e quindi, grazie a un'interconnessione presso la stazione di Susaek si immettono sulla linea Gyeongui per raggiungere la stazione di Seul, e quindi continuare sulla linea veloce verso Daejeon, Taegu e Pusan. Durante le Olimpiadi invernali di Pyeongchang 2018 il servizio KTX venne ulteriormente potenziato per fornire collegamenti diretti tra l'aeroporto di Incheon, la contea di Pyeongchang e la citt\u00e0 di Gangneung attraverso la nuova linea Gyeonggang.\nNel marzo 2018 il servizio KTX sulla linea venne sospeso a causa del basso utilizzo. Nel settembre 2018 la sospensione divenne permanente.\nServizio Espresso.\nIl servizio espresso non effettua alcuna fermata fra la stazione dell'Aeroporto di Incheon e la stazione di Seul. Viene utilizzato il treno della serie 2000.\nBiglietti.\nPer accedere alla linea AREX \u00e8 necessario un biglietto diverso dalla rete di Seul. \u00c8 tuttavia possibile usare i biglietti elettronici ricaricabili. Il costo di una corsa locale \u00e8 di 3700 won, mentre sale a 13.300 won per il servizio espresso. Il costo \u00e8 comunque competitivo rispetto ai 10.000 won dell'autobus o i 67.500 won di un taxi."}
{"id": "3347362", "revid": "1522738", "url": "https://it.wikipedia.org/wiki?curid=3347362", "title": "Quattroventi", "text": ""}
{"id": "3347369", "revid": "290948", "url": "https://it.wikipedia.org/wiki?curid=3347369", "title": "HDPE", "text": ""}
{"id": "3347370", "revid": "290948", "url": "https://it.wikipedia.org/wiki?curid=3347370", "title": "LLDPE", "text": ""}
{"id": "3347372", "revid": "1573940", "url": "https://it.wikipedia.org/wiki?curid=3347372", "title": "Falco araeus", "text": "Il gheppio delle Seychelles (Falco araeus ) \u00e8 un uccello falconiforme della famiglia dei Falconidi. \u00c8 endemico delle Seychelles ed \u00e8 l'unica specie di rapace che nidifica su queste isole. Nella lingua dei creoli delle Seychelles viene detto \"katiti\" a causa del forte grido che emette.\nDescrizione.\n\u00c8 la pi\u00f9 piccola tra le specie di gheppio: \u00e8 lungo soltanto 18\u201323\u00a0cm ed ha un'apertura alare di 40\u201345\u00a0cm. Le ali sono piuttosto corte e arrotondate. Nel maschio le regioni superiori sono di un color bruno-rossastro marcato da macchie nere, mentre quelle inferiori, prive di chiazze, sono color camoscio. La testa e il groppone sono grigio-azzurro scuro. La coda \u00e8 grigio-azzurra con barre nere. Il becco \u00e8 scuro e i piedi e la cera sono gialli. Le femmine sono molto simili ai maschi nell'aspetto, ma sono un po' pi\u00f9 grandi e hanno toni pi\u00f9 pallidi. Gli esemplari immaturi hanno la testa striata di marrone, macchie sul petto e la punta della coda marroncina.\nBiologia.\nIl gheppio delle Seychelles viene comunemente avvistato nelle foreste, nelle boscaglie e sui terreni agricoli, nonch\u00e9 nei pressi di pareti rocciose e abitazioni. Cattura raramente le prede in volo, preferendo rimanere in attesa su un posatoio elevato e cogliere la preda al balzo, piombando su di essa dall'alto e catturandola. Le lucertole, in special modo gechi diurni verdi (\"Phelsuma\") e scinchi (\"Mabuya\"), costituiscono il 92% della sua dieta; il resto \u00e8 costituito da piccoli uccelli, rane, ratti e insetti.\nIl territorio di nidificazione, il pi\u00f9 piccolo tra tutti quelli degli uccelli rapaci, ricopre appena 40 ettari. La nidificazione avviene tra agosto e ottobre. Il nido \u00e8 situato su una rupe, un albero o un edificio. \u00c8 costituito da un semplice incavo non foderato da alcun genere di materiale. In esso vengono deposte due o tre uova; queste ultime, bianche e ricoperte da picchiettature marroni, vengono incubate per 28\u201331 giorni. I piccoli si involano dopo 35\u201342 giorni e rimangono con i genitori per altre 14 settimane.\nConservazione.\nRimangono in tutto 800 esemplari di gheppio delle Seychelles e questo uccello viene classificato tra le specie vulnerabili. Le covate delle coppie che nidificano in pianura hanno un tasso di fallimento molto elevato, del 70-80%. Probabilmente in passato questa specie si riproduceva su tutte le isole granitiche delle Seychelles centrali, ma attualmente esistono siti di cova solamente su Mah\u00e9, Silhouette, North Island, Praslin e alcune isolette adiacenti. Su Praslin la specie \u00e8 stata reintrodotta nel 1977.\nLe cause che hanno portato alla sua diminuzione sono da imputare alla distruzione dell'habitat dovuta alla deforestazione, allo sviluppo delle aree urbane e agli incendi, ma anche alla predazione e alla competizione da parte di specie introdotte. Ratti, gatti e barbagianni comuni hanno notevolmente ridotto il numero delle lucertole da cui dipende l'alimentazione dei gheppi e inoltre predano uova e pulcini. I barbagianni e le maine comuni hanno pure occupato gran parte dei siti di nidificazione disponibili.\nLa persecuzione umana \u00e8 ora molto rara. In passato, per\u00f2, i gheppi venivano uccisi poich\u00e9 gli abitanti ritenevano che catturassero i polli e che fossero presagio di morte."}
{"id": "3347374", "revid": "465036", "url": "https://it.wikipedia.org/wiki?curid=3347374", "title": "Fratelli della Carit\u00e0 di Gent", "text": ""}
{"id": "3347375", "revid": "767487", "url": "https://it.wikipedia.org/wiki?curid=3347375", "title": "Il virginiano (film)", "text": "Il virginiano \u00e8 un film del 1946 diretto da Stuart Gilmore. Tratto dal romanzo di Owen Wister, \u00e8 una delle sue numerose versioni cinematografiche.\nProduzione.\nIl film fu prodotto dalla Paramount Pictures e girato in California all'Andy Jauregui Ranch a Placerita Canyon Road di Newhall, a Kernville, al Monogram Ranch, al Paramount Ranch di Agoura.\nDistribuzione.\nDistribuito dalla Paramount Pictures, il film venne presentato in prima a New York il 17 aprile 1946. In Italia, il film usc\u00ec in sala il 30 novembre 1949. Nel 1958, venne programmato in televisione, distribuito dalla MCA/Universal Pictures.\nDate di uscita.\nAlias"}
{"id": "3347376", "revid": "290948", "url": "https://it.wikipedia.org/wiki?curid=3347376", "title": "Ottilene", "text": ""}
{"id": "3347379", "revid": "174925", "url": "https://it.wikipedia.org/wiki?curid=3347379", "title": "Santa Bernardette", "text": ""}
{"id": "3347381", "revid": "174925", "url": "https://it.wikipedia.org/wiki?curid=3347381", "title": "Bernardette", "text": ""}
{"id": "3347382", "revid": "290948", "url": "https://it.wikipedia.org/wiki?curid=3347382", "title": "Barattoli", "text": ""}
{"id": "3347389", "revid": "712828", "url": "https://it.wikipedia.org/wiki?curid=3347389", "title": "Pok\u00e9mon Dream World", "text": ""}
{"id": "3347396", "revid": "838137", "url": "https://it.wikipedia.org/wiki?curid=3347396", "title": "Olesja Rychljuk", "text": "Carriera.\nClub.\nLa carriera di Rychljuk inizia nel 2002, tra le file della , rinominato prima e poi , con cui si aggiudica due campionati e due edizioni della Coppa d'Ucraina. Nell'annata 2010-11 viene ingaggiata dalla , nella Serie A1 italiana, ma nel gennaio 2011 passa alle turche per la seconda parte della Voleybol 1. Ligi.\nNella stagione 2011-12 viene ingaggiata dalle , con le quali si aggiudica lo scudetto nell'annata successiva; fa inoltre incetta di premi individuali, raccogliendo tre titoli di MVP differenti. Nella stagione 2013-14 viene ingaggiata dal , nella Lega Nazionale A svizzera, vincendo quattro scudetti, altrettante coppe nazionali e due Supercoppe svizzere.\nNel campionato 2017-18 torna a difendere i colori del , dove resta per un biennio prima di trasferirsi al , sempre nel massimo campionato turco, per la stagione 2019-20.\nNazionale.\nNel 2005 fa anche il suo esordio nella nazionale ucraina."}
{"id": "3347399", "revid": "330270", "url": "https://it.wikipedia.org/wiki?curid=3347399", "title": "Jean Dellanoy", "text": ""}
{"id": "3347408", "revid": "1437331", "url": "https://it.wikipedia.org/wiki?curid=3347408", "title": "Federico Cant\u00fa Garza", "text": "Biografia.\nFiglio di un medico, Adolfo Cant\u00fa Jauregui, e di una scrittrice, Mar\u00eda Luisa Garza, inizi\u00f2 nel 1907 la sua attivit\u00e0 di letterato e pittore. S'iscrisse alla \"Escuela al aire Libre de Coyoacan\" di Atene per intraprendere lo studio della pittura, studio che continu\u00f2 all'Accademia Colarossi e nell'Accademia delle belle arti di Parigi, ove s'iscrisse nel 1924. In questo periodo conobbe Pablo Picasso.\nTra il 1932 e il 1940 divenne pi\u00f9 famoso come pittore, ma senza un adeguato successo economico. Mor\u00ec il 29 gennaio del 1989, al termine di una lunga malattia, all'et\u00e0 di 82 anni. Alcune biografie accennano al fatto che Federico prima di morire abbia pronunciato il nome del suo presunto rivale: Salvador Dal\u00ed."}
{"id": "3347413", "revid": "287204", "url": "https://it.wikipedia.org/wiki?curid=3347413", "title": "Mina n\u00b0 7", "text": ""}
{"id": "3347415", "revid": "287204", "url": "https://it.wikipedia.org/wiki?curid=3347415", "title": "Mina n\u00b0 0", "text": ""}
{"id": "3347418", "revid": "1005847", "url": "https://it.wikipedia.org/wiki?curid=3347418", "title": "Fujian (Taiwan)", "text": " \nIl Fujian (cinese: \u798f\u5efa; Hanyu pinyin: \"F\u00faji\u00e0n\"; Tongyong pinyin: \"F\u00faji\u00e0n\"; Wade-Giles: \"Fu-chien\"; Pe\u030dh-\u014de-j\u012b: \"Hok-ki\u00e0n\"; ortografia postale: Fukien) \u00e8 una provincia sulla costa della Cina sud-orientale. Dal 1949, il territorio \u00e8 diviso tra due governi separati: la grande maggioranza \u00e8 governata dalla Repubblica Popolare Cinese (RPC) e costituisce la provincia del Fujian propriamente detta; mentre un numero di isole al largo della costa sono controllate dal governo della Repubblica di Cina (RDC) a Taiwan. La RPC e la RDC hanno mantenuto ciascuna il proprio rispettivo governo provinciale del Fujian per amministrare le porzioni che controllano. Questo articolo descrive la specifica porzione del Fujian governata dalla Repubblica di Cina. Vedi Fujian per una descrizione dell'intera provincia, specialmente la parte attualmente governata dalla Repubblica Popolare Cinese.\nLa sede del governo provinciale del Fujian controllato dalla RDC \u00e8 il Comune di Jincheng nella Contea di Kinmen. Nel 1956, la RDC trasfer\u00ec il governo provinciale del Fujian completamente fuori dalla provincia stessa, a Xindian, Contea di Taipei (ora Nuova Citt\u00e0 di Taipei), Provincia di Taiwan, fino al 1996.\nStoria.\nDurante la Guerra civile cinese, la RDC perse il controllo della Cina continentale, compresa la maggior parte della provincia del Fujian, e fu obbligata a ricollocarsi a Taiwan, mentre le forze comuniste vittoriose fondavano la RPC nel 1949. Nella battaglia di Kuningtou, tuttavia, le forze della RDC riuscirono a difendere dall'attacco comunista l'isola di Quemoy (Kinmen), appena al largo della costa del Fujian. Di conseguenza, la RDC riusc\u00ec a non cedere una serie di isole al largo del Fujian, e ha continuato a mantenere un governo provinciale separato per queste isole, parallelo alla provincia del Fujian nella Cina continentale.\nNel 1956, il governo della RDC spost\u00f2 l'amministrazione provinciale del Fujian a Xindian (Taiwan), e le isole furono poste sotto una rigida amministrazione militare straordinaria a causa della loro estrema prossimit\u00e0 alla Cina continentale. Con il miglioramento delle relazioni attraverso lo stretto e la democratizzazione della RDC negli anni 1990, le isole furono restituite al governo civile nel 1992. Il governo provinciale \u00e8 stato ritrasferito a Quemoy, sul suolo del Fujian, il 1\u00ba gennaio 1996.\nRecentemente, la RDC ha diluito significativamente i poteri delle due province che governa, cio\u00e8 il Taiwan e il Fujian. La maggior parte dell'autorit\u00e0 della provincia del Fujian \u00e8 stata delegata ai governi delle due contee di Quemoy e Lienchiang.\nSuddivisioni.\nLa RDC governa la sua porzione della provincia del Fujian con due contee: la Contea di Kinmen e la Contea di Lienchiang.\nLa situazione della Contea di Lienchiang riproduce in piccolo quella del Fujian: come il Fujian, essa \u00e8 divisa tra il governo della RPC, che ne controlla la vasta maggioranza come Contea di Lianjiang (com'\u00e8 indicata nel sistema di romanizzazione Hanyu Pinyin), e il governo della RDC che ne amministra alcune isole al largo della costa, ossia le Isole Matsu e alcuni gruppi di isole circostanti. La Contea di Kinmen, d'altro canto, ricade interamente nella giurisdizione del governo della RDC.\nLe seguenti sono le isole del Fujian sotto l'amministrazione della RDC, date per contea:\nQueste isole hanno un'area complessiva di 182,66\u00a0km\u00b2 e una popolazione totale di 91.261 abitanti (2009)."}
{"id": "3347419", "revid": "167900", "url": "https://it.wikipedia.org/wiki?curid=3347419", "title": "Hanyu pinyin", "text": ""}
{"id": "3347420", "revid": "287204", "url": "https://it.wikipedia.org/wiki?curid=3347420", "title": "Mina per Wind 2\u00b0 volume", "text": ""}
{"id": "3347422", "revid": "486946", "url": "https://it.wikipedia.org/wiki?curid=3347422", "title": "Pierre Samuel du Pont", "text": ""}
{"id": "3347423", "revid": "486946", "url": "https://it.wikipedia.org/wiki?curid=3347423", "title": "Pierre Samuel DuPont", "text": ""}
{"id": "3347424", "revid": "486946", "url": "https://it.wikipedia.org/wiki?curid=3347424", "title": "Pierre Samuel Dupont", "text": ""}
{"id": "3347432", "revid": "330270", "url": "https://it.wikipedia.org/wiki?curid=3347432", "title": "Destutt de Tracy", "text": ""}
{"id": "3347433", "revid": "287204", "url": "https://it.wikipedia.org/wiki?curid=3347433", "title": "Andre Glucksmann", "text": ""}
{"id": "3347436", "revid": "599013", "url": "https://it.wikipedia.org/wiki?curid=3347436", "title": "Brenno Milani", "text": "Carriera.\nDopo aver cominciato nella squadra della sua citt\u00e0 - il Suzzara - durante il campionato di guerra, pass\u00f2 alla fine della stessa al G.S. Trancerie Mossina di Guastalla in Serie C che l'anno successivo lo cedette al , allora militante in Serie A, dove esord\u00ec il 17 novembre 1946 in -Modena (1-1). Ha disputato 7 partite in due stagioni di Serie A con il Modena, con cui nella stagione 1946-1947 arriv\u00f2 terzo in classifica.\nNel 1948 pass\u00f2 all'Anconitana, dove gioc\u00f2 quattro campionati, dal 1948-1949 al 1951-1952 (due in Serie C, Serie B e poi di nuovo in Serie C), rispettivamente con 36, 33, 17 e 17 presenze, e con 9, 7, 3 ed un gol; in totale 103 presenze e 20 gol. La sua prima partita con l'Anconitana fu il 31 ottobre 1948 a Grosseto e segn\u00f2 dopo due minuti nella partita conclusa 5-2 per i padroni di casa. L'ultima partita fu disputata il 9 marzo 1952: Anconitana-Arezzo (1-2). In Serie B esord\u00ec l'8 ottobre 1950 (Anconitana-Livorno 1-3) e segn\u00f2 il primo gol il 19 novembre 1950 in Anconitana-Verona (1-2), segnando il gol dell'1-0 al 13'."}
{"id": "3347439", "revid": "72811", "url": "https://it.wikipedia.org/wiki?curid=3347439", "title": "Dottorato", "text": ""}
{"id": "3347441", "revid": "124123", "url": "https://it.wikipedia.org/wiki?curid=3347441", "title": "Armando Latini", "text": "Professionista dal 1938 al 1946, fu vicecampione olimpico nell'inseguimento a squadre ai Giochi di ."}
{"id": "3347443", "revid": "330270", "url": "https://it.wikipedia.org/wiki?curid=3347443", "title": "Fran\u00e7ois Mignet", "text": ""}
{"id": "3347444", "revid": "330270", "url": "https://it.wikipedia.org/wiki?curid=3347444", "title": "Francois Mignet", "text": ""}
{"id": "3347445", "revid": "330270", "url": "https://it.wikipedia.org/wiki?curid=3347445", "title": "Auguste Mignet", "text": ""}
{"id": "3347447", "revid": "330270", "url": "https://it.wikipedia.org/wiki?curid=3347447", "title": "Fran\u00e7ois Auguste Mignet", "text": ""}
{"id": "3347448", "revid": "330270", "url": "https://it.wikipedia.org/wiki?curid=3347448", "title": "Francois Auguste Mignet", "text": ""}
{"id": "3347449", "revid": "287204", "url": "https://it.wikipedia.org/wiki?curid=3347449", "title": "Francois-Auguste Mignet", "text": ""}
{"id": "3347454", "revid": "628767", "url": "https://it.wikipedia.org/wiki?curid=3347454", "title": "Qiziltepa", "text": "Qiziltepa (o anche Kyzyltepa, in russo \u041a\u044b\u0437\u044b\u043b\u0442\u0435\u043f\u0430) \u00e8 il capoluogo del distretto di Qiziltepa nella regione di Navoiy in Uzbekistan. Ha una popolazione di 14.612 abitanti (calcolati per il 2010). La citt\u00e0 si trova a met\u00e0 strada tra Bukhara e Navoiy, sulla M37 che collega le due citt\u00e0 a Samarcanda."}
{"id": "3347455", "revid": "72811", "url": "https://it.wikipedia.org/wiki?curid=3347455", "title": "Alta formazione artistica e musicale", "text": ""}
{"id": "3347458", "revid": "6923", "url": "https://it.wikipedia.org/wiki?curid=3347458", "title": "Pentacloruro di fosforo", "text": "Il pentacloruro di fosforo \u00e8 il composto chimico di formula PCl5. \u00c8 uno dei pi\u00f9 importanti cloruri del fosforo; gli altri sono tricloruro di fosforo (PCl3) e ossicloruro di fosforo (POCl3). Il pentacloruro di fosforo \u00e8 un solido incolore che reagisce violentemente con l'acqua; i campioni commerciali possono essere giallastri e contaminati con cloruro di idrogeno. Viene usato come agente clorurante.\nStruttura.\nLe strutture di tutti i cloruri di fosforo sono sempre in accordo con la teoria VSEPR. La struttura del pentacloruro di fosforo dipende dalle condizioni ed eventualmente dal solvente. Allo stato gassoso o fuso il pentacloruro di fosforo \u00e8 una molecola neutra con struttura di bipiramide trigonale e simmetria \"D\"3h. Questa struttura a bipiramide trigonale persiste in solventi non polari come il solfuro di carbonio (CS2) e il tetracloruro di carbonio (CCl4). Allo stato solido il pentacloruro di fosforo \u00e8 un composto ionico, formulato come [PCl4]+[PCl6]\u2212.\nIn solventi polari il pentacloruro di fosforo d\u00e0 luogo ad autoionizzazione. Se la soluzione \u00e8 diluita si ha dissociazione secondo l'equilibrio:\nA concentrazione pi\u00f9 elevata \u00e8 pi\u00f9 importante un secondo equilibrio:\nGli ioni [PCl4]+ e [PCl6]\u2212 hanno rispettivamente struttura tetraedrica e ottaedrica.\nLa molecola di pentacloruro di fosforo non segue la regola dell'ottetto, per cui \u00e8 una molecola ipervalente.\nSintesi.\nIl pentacloruro di fosforo fu ottenuto per la prima volta da Humphry Davy nel 1810. Si prepara per clorurazione del tricloruro di fosforo (PCl3). Nel 2000 sono state prodotte in questo modo circa 10.000 tonnellate di pentacloruro di fosforo.\nIl pentacloruro di fosforo \u00e8 in equilibrio con il tetracloruro di fosforo e cloro, e a 180 \u00b0C il grado di dissociazione \u00e8 circa 40%. A causa di questo equilibrio i campioni di pentacloruro di fosforo contengono spesso cloro, che impartisce una colorazione verdina.\nReattivit\u00e0.\nIdrolisi.\nIl pentacloruro di fosforo reagisce con l'acqua per formare cloruro di idrogeno e altri prodotti, a seconda della quantit\u00e0 di acqua presente. Se l'acqua \u00e8 in quantit\u00e0 stechiometrica si forma ossicloruro di fosforo:\nIn eccesso di acqua o ad alta temperatura la reazione \u00e8 violenta e il fosforo si idrolizza completamente ad acido ortofosforico:\nReazioni di clorurazione.\nIl pentacloruro di fosforo \u00e8 usato principalmente in reazioni di clorurazione, sia in campo organico che inorganico.\nClorurazione di composti organici.\nNella sintesi organica sono interessanti due tipi di clorurazioni. Le clorurazioni ossidative comportano il trasferimento di Cl2 dal reagente al substrato. Le clorurazioni sostitutive comportano la sostituzione di gruppi O od OH con cloruro. Il pentacloruro di fosforo \u00e8 usato in entrambi i modi.\nPer quanto riguarda le clorurazioni sostitutive, il pentacloruro di fosforo pu\u00f2 convertire acidi carbossilici ai corrispondenti cloruri acilici e gli alcoli a cloruri alchilici. In laboratorio \u00e8 usato per\u00f2 pi\u00f9 comunemente il cloruro di tionile perch\u00e9 dai prodotti organici \u00e8 pi\u00f9 facile separare anidride solforosa (SO2) rispetto a ossicloruro di fosforo (POCl3).\nIl pentacloruro di fosforo e il tricloruro di fosforo sono un po' simili al cloruro di solforile (SO2Cl2), dato che entrambi sono spesso usati come fonte di cloro molecolare (Cl2). Anche per le clorurazioni ossidative in laboratorio si preferisce spesso usare\nil cloruro di solforile anzich\u00e9 pentacloruro di fosforo, dato che il sottoprodotto gassoso (l'anidride solforosa) \u00e8 pi\u00f9 semplice da separare.\nIl pentacloruro di fosforo reagisce con le ammidi terziarie, come la dimetilformammide (DMF) per formare cloruro di dimetilclorometileneammonio, [(CH3)2NCClH]Cl, detto reagente di Vilsmeier. Pi\u00f9 comunemente si prepara un sale analogo facendo reagire DMF e ossicloruro di fosforo. Questi reagenti sono utili per preparare derivati della benzaldeide tramite formilazione, e per convertire gruppi C\u2212OH in gruppi C\u2212Cl.\nA differenza del tricloruro di fosforo, il pentacloruro sostituisce i legami allilici e benzilici ed \u00e8 particolarmente rinomato per la conversione di gruppi C=O in diclorocarbene (CCl2).\nIl carattere elettrofilo del pentacloruro di fosforo \u00e8 evidenziato dalla sua reazione con lo stirene per formare, dopo idrolisi, derivati dell'acido fosfonico.\nClorurazione di composti inorganici.\nCome per le reazioni con composti organici, anche in campo inorganico il pentacloruro di fosforo \u00e8 stato rimpiazzato da cloruro di solforile. L'anidride fosforica (P4O10) reagisce col pentacloruro di fosforo per formare ossicloruro di fosforo:\nIl pentacloruro di fosforo clorura il diossido di azoto per dare il cloruro di nitronio:\nInoltre il pentacloruro di fosforo \u00e8 utilizzato per preparare esafluorofosfato di litio (LiPF6), un elettrolita impiegato in accumulatori agli ioni di litio. L'esafluorofosfato di litio \u00e8 prodotto facendo reagire pentacloruro di fosforo e fluoruro di litio:\nSicurezza.\nIl pentacloruro di fosforo \u00e8 un composto corrosivo e per contatto con la pelle o gli occhi provoca ustioni. \u00c8 tossico specie per inalazione. Reagisce violentemente con l'acqua liberando acido cloridrico gassoso."}
{"id": "3347460", "revid": "100191015", "url": "https://it.wikipedia.org/wiki?curid=3347460", "title": "Massimiliano Presti", "text": "Biografia.\nSecondo di quattro fratelli, tra cui il pattinatore Luca Presti, ha vissuto l'adolescenza a San Giovanni la Punta.\nDedicatosi sin da piccolo al pattinaggio a rotelle, seguendo i consigli del padre che aveva in giovent\u00f9 praticato il pattinaggio, cominci\u00f2 ad ottenere risultati di tutto rispetto scalando velocemente le classifiche nazionali ed affacciandosi alle competizioni internazionali. \nPassato nella categoria maggiore nel 1993 ha vinto in carriera tre medaglie d'oro ai Campionati mondiali del 1999 e 2003 9 argenti e 6 bronzi, 20 ori in carriera ai campionati europei e 59 titoli nazionali. \nTerminata l'attivit\u00e0 agonistica, dal 2010 Massimiliano \u00e8 Commissario tecnico delle nazionali italiane di pattinaggio in linea.\nPalmar\u00e8s.\nNell'arco della sua carriera ha vinto:"}
{"id": "3347465", "revid": "123889188", "url": "https://it.wikipedia.org/wiki?curid=3347465", "title": "Utagawa Kuniyoshi", "text": "\u00c8 considerato uno degli ultimi grandi maestri della pittura e della silografia giapponese in stile \"ukiyo-e\".\nHa studiato ed \u00e8 stato insegnante in una delle pi\u00f9 importanti scuole di stampa xilografica giapponese, la Scuola Utagawa.\nLa gamma dei soggetti che Kuniyoshi ha ritratto nell\u2019arco della sua vita \u00e8 molto ampia e include paesaggi, figure femminili, attori di teatro Kabuki, gatti, animali fantastici ed episodi della mitologia giapponese. \u00c8 inoltre conosciuto per la vivace rappresentazione di battaglie di eroi leggendari, imprese di samurai, episodi della storia giapponese ed per le sue rappresentazioni erotiche dai colori brillanti. Elementi d'ispirazione occidentale nella sua opera sono riscontrabili nelle opere di paesaggio e nei disegni caricaturali.\nBiografia.\nKuniyoshi nacque il 1\u00ba gennaio 1798, figlio di un tintore di seta, Yanagiya Kichiyemon, e originariamente il suo vero nome era Yoshisabur\u014d.\nSembra che collaborasse all\u2019attivit\u00e0 del padre come disegnatore di tessuti e secondo alcuni studiosi questa esperienza lo abbia influenzato soprattutto nell\u2019uso di una ricca gamma di colori.\nFin dall\u2019infanzia fu impressionato dalle stampe che ritraevano la figura umana, in particolare guerrieri, artigiani e comuni cittadini (cos\u00ec come venivano rappresentati nei manuali per artigiani), ed \u00e8 possibile che questi elementi abbiano influenzato successivamente le sue stesse silografie.\nGi\u00e0 all\u2019et\u00e0 di 12 anni aveva raggiunto una grande abilit\u00e0 nel disegno, attirando l\u2019attenzione del famoso maestro di stampe ukiyo-e Utagawa Toyokuni. Fu quindi ammesso ufficialmente nella bottega di Toyokuni nel 1811, diventando in breve uno dei suoi migliori allievi. Il suo apprendistato dur\u00f2 fino al 1814, anno in cui gli fu assegnato lo pseudonimo di \"Kuniyoshi\" e inizi\u00f2 a lavorare come artista indipendente. Nello stesso anno realizz\u00f2 il suo primo lavoro editoriale, l\u2019illustrazione del \"kusaz\u014dshi\" \"g\u014dkan\" \"Gobuji Ch\u016bshingura\", una parodia dell\u2019opera teatrale Ch\u016bshingura. Tra il 1815 and 1817 ha illustrato alcuni volumi quali \"yomihon\", \"kokkeibon\", \"g\u014dkan\" e \"hanashibon\", e realizzato stampe a colori singole di guerrieri e attori di teatro \"kabuki\". \nNonostante questo promettente avvio di carriera, gli anni tra il 1818 e il 1827 non furono anni di grande attivit\u00e0, in parte per la mancanza di commesse da parte degli editori e in parte per la concorrenza di altri artisti dell\u2019ambito della scuola Utagawa (Utagawa-\"ry\u016b\"). In questi anni realizz\u00f2 alcune immagini di \u201cbelle donne\u201d ('bijin-ga'), una tipologia di stampe molto in voga al tempo; speriment\u00f2 disegni su tela di ampie dimensioni e la tecnica dell\u2019ombreggiatura di derivazione occidentale, sebbene i suoi tentativi possano sembrare copie piuttosto che comprensione e acquisizione della tecnica. \nLa sua situazione economica degener\u00f2 fino ad una condizione di grande povert\u00e0. Un miglioramento delle sue condizioni economiche \u00e8 legato all\u2019incontro con l\u2019artista Kunisada con il quale collabor\u00f2 ad alcune serie di stampe. \nSi riferiscono agli anni 20 alcuni trittici di tema guerresco-eroico che mostrano uno stile molto personale e finalmente nel 1827 ricevette la sua prima commessa di rilievo per l\u2019esecuzione della serie \u201c108 eroi dai detti popolari Suikoden\u201d (\"T\u016bszoku Suikoden g\u014dketsu hyakuhachinin no hitori\"), basata sul racconto popolare cinese fantastico \"Shuihu Zhuan\". In questa serie di silografie Kuniyoshi rappresenta ciascun eroe in stampe singole, riproducendo sulle loro figure tatuaggi, una novit\u00e0 che subito divenne una moda a Edo. La serie Suikoden divenne rapidamente molto popolare a Edo, e la richiesta di stampe di Kuniyoshi aument\u00f2 unitamente al suo prestigio consentendogli di entrare a far parte dei circoli letterari e artistici della citt\u00e0. \nMolte delle sue silografie di guerrieri e samurai sono ispirate a leggende e racconti di guerra noti quali \"La storia di Heike\" (\"Heike monogatari\") e \"Ascesa e declino di Minamoto e Taira\" (\"Genpei Seisuiki\"). L\u2019aspetto innovativo delle sue stampe di eroi delle leggende popolari che si differenziavano da altre analoghe del tempo, consisteva in una decisa accentuazione degli elementi fantastici, nelle atmosfere cupe con apparizioni spettrali, nei presagi e nella rappresentazione dei condottieri come esseri quasi sovraumani.\nQuesti aspetti fantastici sono presenti per esempio ne \"Il fantasma di Taira no Tomomori alla baia di Daimotsu\" (\"Taira Tomomori borei no zu\") e nel trittico del 1839 \"Il ponte di G\u014dj\u014d\" (\"G\u014dj\u014d no bashi no zu\"), nei quali rappresenta con efficacia la lotta violenta tra Yoshitsune e Benkei. Questo stile narrativo incontra l\u2019interesse del pubblico che in questi anni era orientato ai temi dell\u2019horror e del grottesco.\nA seguito della riforma governativa di Tenp\u014d degli anni 1841\u20131843 che aveva lo scopo di far fronte alla crisi economica in atto anche attraverso una limitazione degli spettacoli teatrali e il controllo pubblico dello sfoggio di lusso e sfarzo, la diffusione di stampe e disegni di attori e cortigiani fu ufficialmente bandita. Questo pu\u00f2 aver in qualche modo influenzato la produzione di stampe da parte di Kuniyoshi di illustrazioni caricaturali o comiche (\"giga\"), utilizzate per rappresentare attori e cortigiani in modo celato. Parecchie di queste stampe criticavano in modo sottointeso e umoristico persone legate allo shogunato; per esempio una stampa del 1843 raffigurava Minamoto no Yorimitsu addormentato, aggredito da Earth Spider e i suoi demoni; questa silografia divenne popolare tra il pubblico insofferente alle nuove leggi suntuarie. \nTimothy Clark, conservatore dell\u2019arte giapponese al British Museum, sostiene che le disposizioni repressive del tempo produssero delle conseguenze non previste dagli organi di governo; i limiti imposti dalle nuove leggi diventarono per l\u2019artista Kuneyoshi una sfida creativa e un invito a ideare modi per veicolare e diffondere in modo allegorico la propria critica della politica dello shogunato.\nOltre alle stampe comiche e caricaturali, nel corso del decennio delle riforme, Kuniyoshi si dedic\u00f2 alle stampe di paesaggio (\"f\u016bkeiga\"), dove non trovavano applicazione le disposizioni di censura e rappresentavano una tipologia di crescente interesse, legata al diffondersi dei viaggi nel tardo periodo Edo. In questo ambito, Kuniyoshi esegu\u00ec la serie \"Famosi prodotti delle Province\" (\"Sankai meisan zukushi\", c. 1828\u201330), nella quale si nota l\u2019influsso dell\u2019arte occidentale nell\u2019utilizzo dell\u2019ombreggiatura e della prospettiva, la serie \"Panorami famosi delle capitali dell\u2019est\", di qualche anno successiva, che fu influenzata dalla serie analoga che Hokusai realizz\u00f2 tra il 1826 e il 1833 \"Trentasei vedute del Monte Fuji\" (\"Fugaku sanj\u016brokkei\"). Sempre di questo periodo sono anche lavori di sola rappresentazione naturalistica, in particolare di animali, uccelli e pesci, soggetti questi di derivazione della pittura tradizione cinese e giapponese. \nVerso la fine degli anni quaranta, Kuniyoshi ritorn\u00f2 alla produzione di stampe di attori di teatro Kabuki, eludendo la censura grazie al ricorso della caricatura, tra i quali il pi\u00f9 famoso \u00e8 \"Scarabocchi sul muro del magazzino\" (\"Nitakaragurakabe no mudagaki\"). Qui in modo creativo ha usato un testo elementare scritto in calligrafia infantile in caratteri kana sotto il viso dell\u2019attore. Il suo amore per i felini traspare anche nella rappresentazione di gatti che impersonificano la figura umana in stampe kabuki e in stampe di tono satirico. Nel medesimo decennio speriment\u00f2 nuove composizioni valorizzando elementi visivi per accentuare l\u2019effetto drammatico. (es. \"La figlia di Masakado, la principessa Takiyasha, al vecchio palazzo Soma\").\nA partire dal 1856, a seguito di una forma di paralisi con conseguente limitazione al movimento degli arti, le opere di Kuniyoshi si fanno meno incisive e perdono vitalit\u00e0. \nPrima della sua morte, Kuniyoshi riusc\u00ec a testimoniare l\u2019apertura agli stranieri del porto della citt\u00e0 di Yokohama, e nel 1860 realizz\u00f2 due opere riproducenti visitatori occidentali nella citt\u00e0 di Yokohama: \"Vista di Honch\u014d\" e \"I quartieri del piacere, Yokohama\". Mor\u00ec all\u2019et\u00e0 di 63 anni il 14 aprile 1861 nella sua casa di Genyadana.\nAllievi.\nKuniyoshi fu un valido insegnante ed ebbe numerosi allievi che diedero continuit\u00e0 alla scuola Utagawa. Tra questi ebbero notoriet\u00e0 Yoshitoshi, Yoshitora, Yoshiiku, Yoshikazu, Yoshitsuya, and Yoshifuji. Normalmente gli allievi di Kuniyoshi iniziavano il loro apprendistato lavorando principalmente sulla figura di condottieri e samurai, in uno stile simile a quello del maestro e divenuti artisti indipendente, molti proseguirono sviluppando un proprio stile creativo.\nStampe in serie.\nQui di seguito un elenco parziale delle serie di stampe: \nGalleria d'immagini.\nTemi.\nLe opere di Kuniyoshi possono essere analizzate anche per temi: \nGatti\nI gatti furono un soggetto molto amato, talvolta ritratti in pose usuali, talvolta rappresentati in modo fantasioso.\nCaricature\nIl grottesco \u00e8 talvolta il risultato dall'assemblaggio di figure composite e stravaganti realizzate per il gusto del gioco, come nel caso di questo volto costruito componendo numerosi corpi umani in diverse pose.\nEroi e samurai\nSono qui ritratti alcuni dei 108 eroi del romanzo Suikoden, pubblicato in italiano con il titolo \"I briganti\".\nI guerrieri sono rappresentati con atteggiamento imponente, corpi muscolosi e spesso tatuati.\nShunga Utagawa \u00e8 noto per le sue opere a tematica erotica, in cui illustra egregiamente il mondo del piacere nel periodo Edo. "}
{"id": "3347469", "revid": "354397", "url": "https://it.wikipedia.org/wiki?curid=3347469", "title": "PCl5", "text": ""}
{"id": "3347470", "revid": "298229", "url": "https://it.wikipedia.org/wiki?curid=3347470", "title": "Campionati europei di tuffi 2011", "text": "La II\u00aa edizione dei campionati europei di tuffi si \u00e8 svolta presso la Piscina Monumentale di Torino dall'8 al 13 marzo 2011. La citt\u00e0 piemontese \u00e8 stata selezionata per la seconda volta consecutiva come sede dell'evento nel corso del congresso LEN tenutosi a Limassol nel 2010.\nI vincitori delle specialit\u00e0 olimpiche individuali (trampolino 3\u00a0m e piattaforma 10\u00a0m) hanno conquistato un posto per la propria federazione ai Giochi di Londra 2012\nProgramma.\nIl programma delle gare \u00e8 rimasto invariato rispetto a Torino 2009 e Budapest 2010. Come a Budapest \u00e8 stato disputato il \"Team event\", la gara a squadre, che non ha conferito medaglie.\nNazioni e partecipanti.\nSono 22 le federazioni che hanno iscritto i loro atleti (in totale 105) alla manifestazione. Questo l'elenco delle nazioni presenti (tra parentesi il numero dei partecipanti):\nRisultati.\nTeam event.\nCome a Budapest 2010 \u00e8 stato disputato a scopo dimostrativo, nella prima giornata di gare, il \"Team event\". Ogni squadra ha schierato due atleti, un uomo e una donna, che hanno eseguito sei tuffi ciascuno (tre da 3\u00a0m e tre da 10\u00a0m). Questa la classifica finale:"}
{"id": "3347475", "revid": "125408286", "url": "https://it.wikipedia.org/wiki?curid=3347475", "title": "Bustan", "text": "Bustan (in karakalpak Bostan; in uzbeco Bo\u2018ston; in russo \u0411\u0443\u0441\u0442\u0430\u043d) \u00e8 una citt\u00e0 di 12.340 abitanti (calcolati per il 2010), capoluogo del distretto di Ellikqala nella repubblica autonoma del Karakalpakstan, in Uzbekistan. Si trova circa 20\u00a0km a nord-est di Beruniy, ad est del lago Ahchakol.\nNon lontano dalla citt\u00e0 si trovano i resti delle fortezze dell'antico Khorezm."}
{"id": "3347494", "revid": "88740", "url": "https://it.wikipedia.org/wiki?curid=3347494", "title": "Antonacci", "text": ""}
{"id": "3347505", "revid": "118356660", "url": "https://it.wikipedia.org/wiki?curid=3347505", "title": "Fritz Ohlw\u00e4rter", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1977 (edizione tenutasi a St. Moritz, Svizzera) insieme ai suoi connazionali Jakob Resch, Walter Barfuss e Herbert Berg\nNell'edizione l'oro and\u00f2 all'altra nazionale tedesca. Sempre nel bob a quattro vinse anche una medaglia d'argento ai mondiali del 1975.\nNel 1974, 1975 e nel 1979 vinse delle medaglie di bronzo nel bob a due."}
{"id": "3347509", "revid": "124951059", "url": "https://it.wikipedia.org/wiki?curid=3347509", "title": "Chris Armas", "text": "Carriera.\nAllenatore.\nIl 6 luglio 2018 viene nominato allenatore dei ."}
{"id": "3347511", "revid": "767487", "url": "https://it.wikipedia.org/wiki?curid=3347511", "title": "Walter Barfuss", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1977 (edizione tenutasi a St. Moritz, Svizzera) insieme ai suoi connazionali Fritz Ohlw\u00e4rter, Jakob Resch e Herbert Berg\nNell'edizione l'oro and\u00f2 all'altra nazionale tedesca. Nel 1978 vinse un'altra medaglia di bronzo nel bob a due."}
{"id": "3347519", "revid": "287204", "url": "https://it.wikipedia.org/wiki?curid=3347519", "title": "Ibrahim ibn Ya'qub", "text": "Le sue relazioni sui viaggi, in particolare quelle dalla Franconia orientale, tra cui dalle citt\u00e0 di Magonza, Spira e Worms, cos\u00ec come quelle dalle zone slave dell'Europa centro-orientale, soprattutto dalle citt\u00e0 di Praga e Cracovia e dalla capitale obodrita della Rocca di Meclemburgo, nonostante i problemi di trasmissione, appartengono alle fonti d'informazione pi\u00f9 importanti su quei tempi.\nBiografia.\nIbr\u0101h\u012bm b. Ya\u02bfq\u016bb era di origini ebraiche. Sulla sua vita non si quasi nulla, cosicch\u00e9 sulla sua formazione e sulle funzioni connesse ai suoi viaggi si possono fare solo congetture basate sui suoi scritti.\nNei suoi rapporti egli dedica molta attenzione ai commerci ed alle questioni economiche, il che porta a ritenere che si trattasse di un mercante. D'altro canto egli mostra anche interesse all'etnografia, alle malattie ed alle condizioni climatiche, il che indica una buona formazione di base. Gli storici Leopold von Ranke ed Eliyahu Ashtor ritengono possibile, che egli fosse un ebeo sefardita, quindi anche medico. Peter Engels, in una sua pubblicazione del 1991, lascia intendere che Ibr\u0101h\u012bm b. Ya\u02bfq\u016bb non fosse proprio ebreo, bens\u00ec un ebreo convertito alla fede islamica, solo dall'indicazione nel suo nome, \"al-Isra\u02be\u012bl\u012b\", che avrebbe lasciato quale consapevolezza delle sue origini.\nNei suoi rapporti Ibr\u0101h\u012bm ibn Ya\u02bfq\u016bb cita due incontri avuti con l'imperatore Ottone I. La datazione, basata sui viaggi, e la loro forza espressiva per le relazioni diplomatiche fra musulmani spagnoli e Mitteleuropa nel X secolo sono per\u00f2 controversi.. Il primo incontro ebbe luogo nel 350\u00ba anno del Calendario islamico, il che significa fra il 20 febbraio 961 ed l'8 febbraio 962, a Roma.\nSu incarico del califfo di Cordova \u02bfAbd al-Ra\u1e25m\u0101n III, Ibr\u0101h\u012bm b. Ya\u02bfq\u016bb incontr\u00f2 qui Ottone I come re di Bisanzio (\"m\u0101lik al-R\u016bm\"), evidentemente poco dopo la sua incoronazione, avvenuta il 2 febbraio 962.\nPi\u00f9 volte fu ritenuto, come da Abdurrahman Ali al-Hajji, che l'interlocutore di Ibr\u0101h\u012bm b. Ya\u02bfq\u016bb a Roma sia stato non Ottone ma papa Giovanni XII.\nHelmut G. Walther per\u00f2 prov\u00f2 con simili indicazioni, che \"malik al-R\u016bm\" indicava originariamente un sovrano laico.\nAncora controversi nelle ricerche sono luogo e tempo del secondo dei due incontri fra Ibr\u0101h\u012bm b. Ya\u02bfq\u016bb e Ottone I. Questo ebbe luogo o a Magdeburgo nel 965 o il 1\u00ba maggio 973 presso la corte di Ottone in Merseburg. Questo \u00e8 nello stesso tempo il posto-chiave per la datazione di quasi tutti gli altri viaggi di Ibr\u0101h\u012bm b. Ya\u02bfq\u016bb.\nPer questo sembra soprattutto necessario parlare sulle successive rotte di Ibr\u0101h\u012bm b. Ya\u02bfq\u016bb, che presumibilmente segu\u00ec verso valle l'Elba e la Saale (\"S. l\u00e1wa\") oltre Calbe (forse \"K.l.\u00ed.w\u00ed\") e certamente oltre Nienburg (Saale) (\"N\u00fab Gh.r\u00e1d\") fino alle saline (gestite da ebrei) presso Halle e successivamente oltre Wurzen (\"B\u00far.d\u017e\u00edn\") sulla Mulde (\"M.l.d\u00e1w\u00e1\") fin verso Praga (\"Br\u00e1gha\").\nIn confronto Helmut G. Walther riferisce che nel 965 non esiste alcune fonte occidentale che suggerisca di una delegazione islamica, per cui M. Canard, Andr\u00e9 Miquel e Abdurrahman Ali el-Hajji lo ritengono null'altro che un viaggio per scopi privati.\nPer il 973 sono state invece tramandate missioni sia arabe che polacche e bulgare, e fra queste anche quella di Ibr\u0101h\u012bm. Questi \u00e8 il primo che riferisce dell'esistenza del duca di Polonia, Mieszko I. Vitichindo di Corvey riferisce di un'assemblea di corte nella Pasqua del 973, alla quale parteciparono inviati di numerosi popoli, provenienti da Bisanzio, Roma, Benevento, Polonia, Boemia, Ungheria, Bulgaria e Danimarca. Ottone I diede inizio alla festivit\u00e0 dell'Assunzione a Merseburg, ove egli ricevette inviati dall'\u00a0\"Africa\" ai quali egli dimostr\u00f2 con doni onori regali e che esort\u00f2 a trattenersi presso la sua corte, affinch\u00e9 essi dopo un po' di tempo con una risposta e presumibilmente contraccambiando l'ambasciata potessero rientrare in patria. Walther poteva ora probabilmente realizzare, che non si trattava, come per lo pi\u00f9 ritenuto, di una legazione del califfo fatimide al Mu\u02bfizz (vedi anche Ifriqiya). Secondo il suo punto di vista sono \u00ab\u2026i moderni interpreti [\u2026] qui vittime della particolare terminologia di Vitichindo. Per molti contemporanei l'Andalusia islamica faceva parte dell'Africa.\u00bb Contemporaneamente non vengono citate in altre fonti ambasciate fatimidi ad Ottone I che, viste le instabili circostanze politiche dei tempi, erano altamente improbabili. Walther part\u00ec da questo per affermare che il secondo incontro fra Ibr\u0101h\u012bm b. Ya\u02bfq\u016bb ed Ottone I doveva essere avvenuto nel 973 a Merseburg, ove un incontro con le legazioni polacche e bulgare sarebbe stato scontato.\nSecondo gli usi degli spagnoli omayyadi vi sarebbe stata, in congiunzione con il viaggio a Roma del 961/62, un'ulteriore legazione su incarico del califfo al-\u1e24akam II, figlio e successore di \u02bfAbd al-Ra\u1e25m\u0101n III. Il carattere frammentario della relazione di viaggio non esclude l'esistenza di altri viaggi di Ibr\u0101h\u012bm b. Ya\u02bfq\u016bb nella Franconia orientale.\nTradizione.\nIbr\u0101h\u012bm b. Ya\u02bfq\u016bb redasse le descrizioni dei suoi viaggi presumibilmente dopo il suo rientro in Spagna dietro consiglio del califfo. Questo rapporto per\u00f2 non si \u00e8 conservato n\u00e9 singolarmente n\u00e9 nella sua interezza, ma solo frammentariamente come singole citazioni in lavori di giovani geografi e cosmografi arabi.\nLa gran parte di esso \u00e8 presentata nella rielaborazione del geografo arabo-andaluso Ab\u016b \u02bfUbayd \u02bfAbd All\u0101h al-Bakr\u012b (vissuto nell'XI secolo), che lo aggiunse al capitolo sugli slavi del suo libro \"Kit\u0101b al-mam\u0101lik wa l-mas\u0101lik\" (Libro dei regni e delle strade).\nIl libro fu completato nel 1068 e consiste in due manoscritti che si trovano a Istanbul pi\u00f9 un terzo, andato perduto, ma noto nelle sue varianti. Altre informazioni sono utilizzate e citate da al-\u02bfUdhr\u012b (m. 1085). Alcuni frammenti, che riguardano soprattutto le attuali Francia, Germania e Paesi Bassi, le tramand\u00f2 il cosmografo Zakariyya al-Qazwini (\u2020 1283) nella sua descrizione panoramica \"Kit\u0101b \u0101th\u0101r al-bil\u0101d\" e anche Ibn \u02bfAbd al-Mun\u02bfim al-Himyar\u00ed (XIV-XV secolo) nel suo dizionario \"Kit\u0101b al-raw\u1e0d al-mit\u0101r f\u012b khabar al-akt\u0101r\"."}
{"id": "3347521", "revid": "1442080", "url": "https://it.wikipedia.org/wiki?curid=3347521", "title": "Bradley Davis", "text": ""}
{"id": "3347523", "revid": "767487", "url": "https://it.wikipedia.org/wiki?curid=3347523", "title": "Herbert Berg", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1977 (edizione tenutasi a St. Moritz, Svizzera) insieme ai suoi connazionali Fritz Ohlw\u00e4rter, Walter Barfuss e Jakob Resch\nNell'edizione l'oro and\u00f2 all'altra nazionale tedesca."}
{"id": "3347532", "revid": "486946", "url": "https://it.wikipedia.org/wiki?curid=3347532", "title": "Orgada", "text": ""}
{"id": "3347540", "revid": "599013", "url": "https://it.wikipedia.org/wiki?curid=3347540", "title": "Cameron Lillicrap", "text": "Biografia.\nStudente all'Universit\u00e0 del Queensland, per la cui squadra di rugby milit\u00f2, Lillicrap esord\u00ec in Nazionale australiana nel 1985 contro a Sydney, e prese successivamente parte alla .\nDopo un solo ulteriore incontro per l' disputato nel 1989 fu convocato anche per la in Inghilterra: in quell'occasione, in cui gli \"Wallabies\" si laurearono campioni del mondo, Lillicrap disput\u00f2 il suo ultimo incontro internazionale, contro .\nDopo il ritiro Lillicrap ha avviato la sua attivit\u00e0 di fisioterapista: ha ricoperto tale incarico, dal 1998 al 2002, per conto dell'unione rugbistica del Queensland e tuttora lo ricopre presso la Federazione australiana al servizio della Nazionale maggiore; per la stessa Nazionale \u00e8 stato anche tecnico della mischia e degli avanti dal 2004.\nDa imprenditore ha fondato un'azienda di servizi sanitari e riabilitazione dagli infortuni, la Profile Health Services, di cui \u00e8 anche direttore esecutivo."}
{"id": "3347542", "revid": "204391", "url": "https://it.wikipedia.org/wiki?curid=3347542", "title": "Traslocazioni robertsoniane", "text": ""}
{"id": "3347552", "revid": "281779", "url": "https://it.wikipedia.org/wiki?curid=3347552", "title": "Portata di massa", "text": ""}
{"id": "3347555", "revid": "305330", "url": "https://it.wikipedia.org/wiki?curid=3347555", "title": "Philip Hall", "text": "I suoi lavori vertevano principalmente sulla teoria dei gruppi in particolare sui gruppi finiti e sui gruppi risolubili."}
{"id": "3347562", "revid": "1185701", "url": "https://it.wikipedia.org/wiki?curid=3347562", "title": "Raimund Bethge", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1977 (edizione tenutasi a St. Moritz, Svizzera) insieme ai suoi connazionali Meinhard Nehmer, Bernhard Germeshausen e Hans-J\u00fcrgen Gerhardt\nAi mondiali del 1978 vinse due medaglie: una d'argento nel bob a due e una di bronzo nel bob a quattro."}
{"id": "3347563", "revid": "125622183", "url": "https://it.wikipedia.org/wiki?curid=3347563", "title": "Arnaud Denjoy", "text": ""}
{"id": "3347564", "revid": "123005857", "url": "https://it.wikipedia.org/wiki?curid=3347564", "title": "Norgesmesterskapet 2005", "text": "La Norgesmesterskapet 2005 di calcio fu la 100\u00aa edizione della manifestazione. Inizi\u00f2 il 7 maggio e si concluse il 6 novembre 2005 con la finale all'Ullevaal Stadion, vinta dal Molde per quattro a due (dopo i tempi supplementari) sul Lillestr\u00f8m. La squadra detentrice era il Brann.\nFormula.\nLa competizione fu interamente ad eliminazione diretta. Tutti i turni si svolsero in gara unica, con eventuali tempi supplementari e calci di rigore."}
{"id": "3347565", "revid": "6923", "url": "https://it.wikipedia.org/wiki?curid=3347565", "title": "Nadeo", "text": "Nadeo \u00e8 uno studio francese per lo sviluppo di videogiochi fondato nel 2000 con sede a Issy-les-Moulineaux nei pressi di Parigi, famoso per la serie di TrackMania. Il 5 ottobre 2009 lo studio, fino a quel giorno indipendente, venne acquistato da Ubisoft.\nElenco dei giochi.\nGran parte dei giochi sono stati distribuiti per PC Windows.\nPrima del 2003:\n- Virtual Skipper\n2003:\n- TrackMania\n- Virtual Skipper 3\n2004:\n- TrackMania PowerUp! (espansione del primo TrackMania)\n2005:\n- TrackMania Sunrise\n- TrackMania Original\n- Virtual Skipper 4\n- TrackMania Sunrise eXtreme (espansione di TrackMania Sunrise)\n2006:\n- TrackMania Nations\n- TrackMania United\n2007:\n- Virtual Skipper 5: 32nd America's Cup: The Game\n2008:\n- TrackMania United Forever (espansione di TrackMania United)\n- TrackMania Nations Forever (espansione di TrackMania Nations)\n2010:\n- TrackMania Wii (conversione sviluppata da Firebrand) (per Nintendo Wii)\n- TrackMania Turbo (conversione sviluppata da Firebrand) (per Nintendo DS)\n2011:\n- TrackMania 2\n- ShootMania\n- QuestMania\n2016:\n- TrackMania Turbo\n2020:\n- Trackmania Nations 2020"}
{"id": "3347567", "revid": "1442080", "url": "https://it.wikipedia.org/wiki?curid=3347567", "title": "Richie Williams (calciatore)", "text": ""}
{"id": "3347575", "revid": "6923", "url": "https://it.wikipedia.org/wiki?curid=3347575", "title": "Wartburg 353", "text": "La Wartburg 353, conosciuta come Wartburg Knight in alcuni paesi, era una vettura di classe medio-bassa prodotta dal 1965 al 1989 dalla Wartburg nell'allora Germania orientale. Durante il primo anno di commercializzazione la denominazione corretta e completa fu Wartburg 1000 Typ 353, ma assunse semplicemente la denominazione \"353\" a partire dal 1967. Fu il modello di questa Casa a rimanere in listino pi\u00f9 a lungo.\nProfilo e storia.\nGenesi del modello.\nGli studi per l'erede della 311 furono avviati nel 1962 a partire da alcuni disegni realizzati dall'allora giovane designer Clauss Dietel. Di questo nuovo modello si stabil\u00ec che avrebbe dovuto proporre nuovi contenuti sul piano tecnico e soprattutto per quanto riguarda gli aspetti della sicurezza e del confort. A tale scopo, vennero progettate le sospensioni, che su entrambi gli assi divennero a ruote indipendenti. La scelta del motore cadde invece nuovamente sul due tempi, una scelta ritenuta gi\u00e0 in quegli anni anacronistica nell'Europa occidentale, ma una consuetudine nelle autovetture tedesco orientali. Per quanto riguarda la carrozzeria, essa fu il risultato degli sforzi congiunti di tre designers interni alla AWE, detentrice del marchio \"Wartburg\". Questi designer furono Hans Fleischer (gi\u00e0 autore delle linee della \"311\"), Rudolph Lutz e lo stesso Clauss Dietel.\nUn primo assaggio della meccanica della futura erede della \"311\" si ebbe nella seconda met\u00e0 del 1965, e pi\u00f9 precisamente a partire dal 1\u00ba settembre, quando la \"311\" fu tolta dalla vendita, sostituita dalla 312, un modello di transizione che combin\u00f2 la carrozzeria del modello uscente con il nuovo telaio ed il nuovo propulsore da 1 litro di cilindrata. Per via di quest'ultimo aspetto, inizialmente la denominazione scelta per la nuova vettura in fase di ultimazione fu quella di \"Wartburg 1000 Typ 353\", ma nel corso della sua carriera commerciale, in realt\u00e0 poco tempo dopo il suo debutto, la vettura avrebbe assunto il nome di \"Wartburg 353\". Il lancio sul mercato di questo modello avvenne il 1\u00ba giugno 1966 e sanc\u00ec anche la fine della brevissima carriera commerciale della \"312\".\nDesign esterno ed interno.\nIl corpo vettura della \"353\" risult\u00f2 leggermente pi\u00f9 compatto rispetto a quello della \"311\" a causa dei 13\u00a0cm in meno da un paraurti all'altro del nuovo modello. La linea fu indubbiamente pi\u00f9 moderna, non solo per gli standard della produzione automobilistica della DDR, ma pi\u00f9 in generale per i temi stilistici vigenti in quegli anni a livello internazionale, poich\u00e9 anticipa alcune caratteristiche del design automobilistico europeo di cinque o sei anni dopo. Ma per quanto riguarda l'effettiva paternit\u00e0 del suo disegno ancora oggi vi sono accesi dibattiti presso gli storici che attribuiscono il merito della rilevanza del lavoro relativo al disegno della vettura ora a Fleischer ora a Dietel. In ogni caso, il corpo vettura a tre volumi e a 4 porte della \"353\" era caratterizzato dall'essere piuttosto spigoloso, in netto contrasto con le linee arrotondate dei modelli precedenti. Il frontale della \"353\" era caratterizzato da un disegno piuttosto semplice, con i fari e la calandra riuniti assieme a formare una sorta di unica fascia abbondantemente cromata, sia nelle cornici dei fari, di forma vagamente ovale, sia nella griglia della calandra. Il cofano motore, solcato da due nervature longitudinali, andava a ricoprire tutta la superficie superiore e terminava alla base del parabrezza con una griglia d'aerazione dal disegno discreto. La vista laterale permetteva di osservare come la linea di battuta del cofano motore prosegua lungo la fiancata con una nervatura che passa appena sopra le maniglie porta ed ancora oltre, con la linea di battuta dello sportello del bagagliaio. La linea di cintura era piuttosto bassa, il che permetteva di avere una superficie vetrata piuttosto ampia e quindi una buona luminosit\u00e0 all'interno dell'abitacolo. Sul montante posteriore era presente una piccola presa d'aria in plastica nera per lo smaltimento dell'aria all'interno dell'abitacolo: ci\u00f2 permetteva ad esempio di eliminare eventuali penetrazioni di aria maleodorante all'interno del vano passeggeri. La coda era caratterizzata da gruppi ottici sottili e a sviluppo orizzontale, nonch\u00e9 da uno sportello del vano bagagli disegnato in maniera analoga al cofano motore. Sia davanti che dietro, i due paraurti in acciaio erano provvisti di rostri.\nNonostante la minor lunghezza del corpo vettura, la \"353\" risult\u00f2 dotata di un abitacolo pi\u00f9 spazioso che in precedenza, offrendo spazio anche per cinque persone. I sedili erano rivestiti in tessuto pi\u00f9 semplificato nella versione base e pi\u00f9 rifinito nella versione \"Lusso\". L'imbottitura dei sedili era in schiuma di poliuretano. Il cruscotto era costituito da un tachimetro a sviluppo orizzontale, un contachilometri, l'indicatore del livello carburante e quello della temperatura dell'acqua. Completavano la dotazione dell'equipaggiamento interno anche il lavavetri elettrico ed il tergicristallo a velocit\u00e0 regolabile. Il volante a due razze dalla corona ergonomica portava nel suo piantone anche la leva del cambio manuale a 4 marce. La plancia aveva anch'essa un disegno piuttosto sobrio e spigoloso, ed era divisa longitudinalmente in due parti, quella inferiore verniciata in tinta con la carrozzeria e quella superiore rivestita anch'essa in schiuma di poliuretano in modo da riparare la vista del conducente dai riflessi e per costituire una difesa in pi\u00f9 contro le conseguenze di urti frontali (specialmente per il passeggero anteriore). La plancia era inoltre dotata, oltre che di due bocchette laterali per la ventilazione all'interno dell'abitacolo, anche dello sbrinavetro elettrico e di un vano portaoggetti situato proprio di fronte al sedile del passeggero anteriore. A proposito, i sedili anteriori avevano lo schienale regolabile: ci\u00f2 costitu\u00ec uno degli aspetti che dimostrano come in fase di progetto si fosse voluto privilegiare il confort per gli occupanti. Il vano bagagli era accreditato di una capacit\u00e0 di 520 litri, sensibilmente maggiore rispetto ai 420 litri della \"311\".\nStruttura, meccanica e motore.\nLa \"353\" nasceva su di un telaio separato a due longheroni uniti tra loro da tre traverse in acciaio. Tale struttura di forma ovale fu il frutto dell'evoluzione del precedente telaio della \"311\", anch'esso ovale ed anch'esso con 2,45 metri di interasse, ma rispetto al quale fu riprogettato in toto l'intero comparto sospensioni. Queste ultime furono innanzitutto a ruote indipendenti su entrambi gli assi, ed inoltre le molle divennero di tipo elicoidale sia davanti che dietro. Erano inoltre presenti ammortizzatori idraulici telescopici a doppia azione (l'azione ammortizzante avviene cio\u00e8 sia in fase di compressione che in fase di estensione). Per quanto riguarda l'impianto frenante, la \"353\" usufru\u00ec di quattro tamburi, dei quali quelli posteriori muniti di ripartitore di frenata. Cos\u00ec caratterizzato, il telaio fu fissato alla carrozzeria con l'interposizione di appositi silent-bloc in maniera tale da limitare la trasmissione, all'interno dell'abitacolo, delle vibrazioni del telaio e dei suoi organi. Lo sterzo era a cremagliera.\nL'architettura meccanica della \"353\" o \"1000\", che dir si voglia, era quella tipica di tutti i modelli di fascia bassa e medio-bassa prodotti nella DDR, ossia quella derivata dalle DKW d'anteguerra. Dai modelli precedenti viene quindi ereditato lo schema a motore anteriore longitudinale e trazione anteriore. Il propulsore era il consueto tricilindrico a due tempi, gi\u00e0 proposto sotto il cofano della \"312\". Tale unit\u00e0 motrice era anch'essa derivata dai motori DKW pre-bellici, ed in particolare dal prototipo F9. Con una cilindrata di 992 cm\u00b3, questo tricilindrico era alimentato mediante un carburatore BVF che consentiva un leggero abbassamento dei consumi di olio e carburante rispetto alla \"311\". La sua potenza massima era di 45 CV che, applicati ad una massa del veicolo (a vuoto) di 910\u00a0kg poteva permettere una velocit\u00e0 massima di 125\u00a0km/h. Il radiatore era posto in posizione posteriore, tra il motore ed il parafiamma. Il cambio, come gi\u00e0 anticipato in precedenza, era manuale a 4 marce con leva al volante, ma non completamente sincronizzato, ed era quello della \"312\", con frizione monodisco a secco.\nEvoluzione.\nI primi anni di carriera.\nIl primo aggiornamento nella lunga carriera della \"353\" si ebbe pochi mesi dopo il lancio, vale a dire alla fine del 1966, quando la griglia alla base del parabrezza fu sostituita da due griglie di minori dimensioni. A partire dallo stesso periodo, la produzione della \"1000 Typ 353\" fu integrata con un processo di elettroforesi per la realizzazione della carrozzeria.\nPoco tempo dopo, al Salone dell'automobile di Bruxelles del 1967, la vettura fu presentata anche nell'Europa occidentale, esponendo in particolare un esemplare con carrozzeria separata dal telaio in modo da mostrare le pi\u00f9 confortevoli sospensioni a ruote indipendenti e provare a convincere cos\u00ec anche il pubblico occidentale della bont\u00e0 del progetto. Nel luglio dello stesso anno, vi fu l'arrivo di un nuovo cambio a 4 marce completamente sincronizzato: la vettura perse la denominazione \"1000\" per chiamarsi semplicemente \"353\". Ma la novit\u00e0 pi\u00f9 sostanziosa del 1967 fu l'arrivo della \"353 Tourist\", ossia la versione giardinetta, anch'essa caratterizzata da linee squadrate, ma con in pi\u00f9 la praticit\u00e0 del portellone posteriore e la possibilit\u00e0 di disporre di una capacit\u00e0 di carico sensibilmente superiore: in configurazione standard, con il divano posteriore in posizione, la \"Tourist\" offre spazio fino ad 860 litri, grazie allo specifico ridisegnamento della coda che ha incluso anche un aumento dello sbalzo posteriore. Ma abbattendo lo schienale dispone di una superficie di carico di 2,4 m2, con una capacit\u00e0 di ben 1800 litri. Si tratta di un vero e proprio record persino in rapporto ad una station wagon dei giorni nostri, specie se si considera che la \"Tourist\" era lunga 4.38 metri. A titolo di paragone, una station wagon di segmento C di 45 anni dopo, la cui lunghezza sta intorno ai 4.6 metri, ha una capacit\u00e0 di carico che si aggira intorno ai 1.500-1.600 litri Anche la \"Tourist\" fu proposta in due allestimenti, base e \"De-Luxe\". Al contrario della berlina, la \"Tourist\" non fu prodotta ad Eisenach, ma in altri due siti: ad Halle furono assemblate le versioni base, mentre a Dresda furono invece prodotte le versioni \"De-Luxe\".\nA partire dal 1968 divenne possibile ordinare la \"353\" berlina con un tettuccio apribile in lamiera e all'inizio dell'anno seguente la potenza massima sal\u00ec a 50 CV grazie all'introduzione di un nuovo carburatore. Con queste caratteristiche la vettura prese la denominazione di \"353/1\", conosciuta anche come \"353 S\" per i mercati esteri. Nel luglio 1969 vi furono modifiche all'allestimento interno, in particolare al cruscotto, in cui il tachimetro a sviluppo orizzontale cedette il posto ad uno strumento circolare, con in pi\u00f9 altri due strumenti di forma analoga, e cio\u00e8 l'indicatore del livello di carburante e il termometro dell'acqua. Per altri due anni non vi furono aggiornamenti di sorta, fino al 1971, quando si arricch\u00ec la lista optional: divenne possibile avere tra l'altro il cambio a cloche, i sedili avvolgenti ed i fendinebbia alogeni. L'equipaggiamento di serie vide invece pochi dettagli in pi\u00f9, come i rostri dei paraurti ricoperti in gomma.\nLa 353W.\nPassarono altri quattro anni senza novit\u00e0 di rilievo, fino al 3 marzo 1975, quando venne introdotta la \"353 W\" (dove la \"W\" sta per \"Weiterentwicklung\" ossia \"evoluzione\"). Questo aggiornamento fu portato avanti all'insegna della sicurezza per gli occupanti, un fatto visibile innanzitutto osservando che all'avantreno comparvero i freni a disco, mentre il volante ricevette un nuovo piantone deformabile e l'intera struttura telaio/carrozzeria divenne pi\u00f9 rigida nella zona dell'abitacolo grazie ad opportuni rinforzi. Comparvero anche le cinture di sicurezza con attacco centrale, mentre sul piano del design il cruscotto mut\u00f2 nuovamente e fu composto a questo punto da due grossi quadranti circolari contenenti sei strumenti. Esternamente le prime \"353W\" non erano quasi per nulla riconoscibili dalla precedente \"353\", se non per la luce di retromarcia, che venne spostata all'estremit\u00e0 interna di ogni gruppo ottico\nNel 1978 la lista optional si arricch\u00ec con l'arrivo dello sbrinalunotto tra gli accessori a richiesta, mentre l'anno seguente le cornici dei vetri laterali da cromate divennero nere e comparve un piccolo spoiler sotto il paraurti anteriore.\nNel 1981 vi fu l'arrivo di nuovi sedili ridisegnati e con poggiatesta regolabili, di nuove cinture con avvolgitore e di nuovi cerchi ruota. Comparvero inoltre nuovi fari sigillati, un nuovo motorino per i tergicristalli, un nuovo volante, sempre a due razze, ed un nuovo alternatore. L'anno successivo furono introdotte due nuove versioni: la prima, denominata \"353W Trans\" fu di fatto la versione pick-up ed era caratterizzata da un ridisegnamento specifico della zona posteriore, in particolare nei fianchi e nei passaruota, ora di forma pi\u00f9 squadrata; l'altra versione introdotta fu la versione \"ambulanza\", denominata \"353W MED\" basata sulla giardinetta \"Tourist\" ed anch'essa prodotta ad Halle. Queste due nuove versioni andarono di fatto a completare la gamma delle varianti di carrozzeria previste per la gamma \"353W\" nel corso della sua storia. Non vi furono quindi altre varianti ufficiali, al contrario della \"311\" che invece fu proposta anche come coup\u00e9 e come cabriolet. Il 1983 vide invece l'arrivo di una calandra nera in luogo di quella cromata utilizzata fino a quel momento, nonch\u00e9 di un nuovo paraurti anch'esso di color nero.\nNel maggio 1985 vi fu un nuovo aggiornamento, stavolta a 360 gradi: sul piano estetico, esso consistette nel ridisegno della calandra e nell'arrivo di nuovi paraurti avvolgenti in plastica, mentre meccanicamente il radiatore del motore fu spostato anteriormente, subito dietro la calandra e la frizione fu rinforzata. All'interno dell'abitacolo, i comandi relativi all'impianto di riscaldamento furono raggruppati nella nuova console centrale, corredata anche di spie a led. Cinque mesi dopo, il 1\u00ba ottobre, dallo stabilimento di Eisenach usc\u00ec il milionesimo esemplare di \"353\". Nel frattempo furono condotti studi relativi ad un nuovo tricilindrico a quattro tempi, ma il Comecon fece interrompere il progetto in un nulla di fatto. Di l\u00ec a poco fu invece stipulato un accordo con la Volkswagen per la fornitura di motori, un accordo che avrebbe dato i natali all'ultima evoluzione sulla base della \"353\", un modello introdotto alla fine del decennio e che andr\u00e0 di fatto a sostituire la \"353\" stessa. Questo modello prender\u00e0 il nome di Wartburg 1.3.\nQuanto alla \"353W\", essa usc\u00ec dal listino nell'aprile del 1989, dopo essere stata prodotta complessivamente in 1.225.192 esemplari.\nLa \"353\" fu una vettura di successo nell'Europa orientale e fu esportata anche in Gran Bretagna, Cipro, Malta e Sudafrica. In patria veniva utilizzata anche per il trasporto dei funzionari governativi, mentre i privati, per acquistarne una, spesso dovevano pazientare per le lunghissime liste d'attesa.\nRiepilogo caratteristiche.\nDi seguito vengono riportate le caratteristiche delle varie versioni costituenti la gamma della \"353\" nel corso della sua lunga carriera commerciale. I prezzi riportati sono in marchi tedesco-orientali e si riferiscono all'allestimento base. Le versioni con allestimento \"De Luxe\" costavano 1.000 DDM in pi\u00f9.\nPrototipi e fuoriserie su base \"353\".\nSulla base della \"353\" furono approntati svariati modelli rimasti allo stadio di prototipo oppure prodotti in piccola serie per particolari impieghi.\nWartburg 354.\nApparso nel 1967, ossia poco tempo dopo il lancio della \"353\", la \"Typ 354\" fu in pratica una versione con carrozzeria hatchback a due volumi pi\u00f9 portellone della nota berlina tedesco orientale. Caratteristica estetica della vettura fu il montante posteriore assai sviluppato in larghezza, mentre il motore utilizzato fu quello classico a due tempi della \"353\", ossia il tricilindrico da 992\u00a0cm\u00b3.\nWartburg 355.\nRealizzato per la prima volta nel 1968, questo particolare modello avrebbe dovuto contribuire ad allargare la gamma \"353\" con una coup\u00e9 a 2 porte pi\u00f9 il portellone posteriore (cio\u00e8 una 3 porte). A differenza delle altre \"353\" con cui condivide la base meccanica, la \"355\" era caratterizzata dalla carrozzeria in vetroresina ed aveva linee ancor pi\u00f9 spigolose che non la \"353\" gi\u00e0 regolarmente a listino. Vi sono notizie contrastanti riguardo ad altre caratteristiche relative alla \"355\", per esempio a proposito del motore, sempre un tricilindrico a due tempi da 992\u00a0cm\u00b3, ma per il quale si dichiarano 55 CV nel caso dell'esemplare esposto all'Automobil Welt Museum di Eisenach, mentre per l'esemplare esposto al Museo dei Trasporti di Dresda si dichiarano 74 CV ed altre fonti ancora stimano in 50 o addirittura 82,7 CV la potenza della vettura. Un altro dato sul quale esistono fonti contrastanti \u00e8 quello relativo agli esemplari prodotti. Mentre l'Automobil Welt Museum di Eisenach dichiara una produzione totale di 6 esemplari, altre fonti sostengono invece che gli esemplari prodotti siano tre o quattro. Alcune voci sostengono con ostinazione che il disegno di questa carrozzeria sarebbe stato in seguito venduto alla Volkswagen, la quale avrebbe da esso ricavato le linee della prima generazione della Passat, ma nessuno ha mai confermato tali voci.\nWartburg 360.\nBasato su un progetto congiunto con la AWZ e la \u0160koda, il prototipo \"360\" fu svelato nel 1974 come possibile erede della \"353\", della quale per\u00f2 riprese la base meccanica. Con il prototipo \"360\" si pens\u00f2 inoltre di trovare un'erede anche alla Trabant ed alla \u0160koda 100. La grossa differenza tecnica teorizzata in fase di progetto tra il vecchio e il possibile futuro modello stava nella soluzione della scocca portante, ma alla fine, in fase di presentazione, anche il prototipo \"360\" conserv\u00f2 la soluzione del telaio separato. La \"360\" era equipaggiata con un motore a quattro tempi di origine \u0160koda, da 1289\u00a0cm\u00b3 di cilindrata e con 58 CV di potenza massima. Anche qui alcune fonti azzardarono (ed azzardano ancor oggi) analogie tra il prototipo \"360\" ed un altro modello dell'allora giovane gruppo VW, ossia l'Audi 80 di seconda generazione, che avrebbe visto la luce solo di l\u00ec a quattro anni. Anche la \"360\", per\u00f2, rimase solo allo stadio di prototipo.\nWartburg 610 M.\nDalla \"360\" nacque in seguito la \"610 M\", anch'essa frutto di una collaborazione con la AWZ: con quest'ultimo marchio venne realizzato anche un prototipo sulla stessa base meccanica. Questa berlina a tre volumi e 4 porte fu presentata nel 1978 con l'intento di fornire un'anticipazione su quella che avrebbe potuto essere l'erede della \"353W\" con cui venne condiviso il telaio. La grossa differenza rispetto alla \"353\", oltre alla carrozzeria dalle linee pi\u00f9 moderne, fu il motore, stavolta del tipo a quattro tempi, ma non progettato in Casa. Si trattava infatti di un motore 1.3 di origine Renault. Nel blocco occidentale fu noto per aver equipaggiato modelli come la R12 e la R5, mentre nel blocco orientale fin\u00ec sotto il cofano della Dacia 1300, ossia la \"gemella\" rumena della \"R12\" stessa. La versione con marchio \"AWZ\" montava invece un motore da 1.1 litri di origine \u0160koda. E fu proprio dalla Dacia che giunsero i motori 1.3 che per un breve periodo furono presi in considerazione dalla \"AWE\" per sostituire l'ormai vetusto tricilindrico a due tempi. Purtroppo, le autorit\u00e0 governative della Germania dell'Est ordinarono di cessare l'acquisto di motori a 4 tempi con il pretesto che i costi per l'approvvigionamento sarebbero stati troppo alti. Pertanto la \"610 M\" rimase un esemplare unico e nel frattempo i pochi motori 1.3 gi\u00e0 giunti ad Eisenach furono utilizzati per altri scopi e per equipaggiare altri modelli in piccola serie.\nWartburg W400.\nTra le altre applicazioni dei motori 1.3 Dacia/Renault su modelli derivati dalla \"353\" va sicuramente segnalata quella relativa alla versione K\u00fcbelwagen, denominata \"W400\". Realizzata in quattro prototipi tra il 1969 e il 1971 pi\u00f9 altri cinque esemplari nel 1976, la \"W400\" era di fatto un veicolo destinato ad utilizzo militare. Due dei nove esemplari prodotti erano di fatto equipaggiati con lo stesso 1.3 da 60 CV che qualche anno dopo sarebbe stato utilizzato per la \"610 M\". Gli altri sette furono invece equipaggiati con il vecchio tricilindrico a due tempi. La vettura era sprovvista di trazione integrale e di differenziale autobloccante, il che non avrebbe permesso di affrontare terreni accidentati o scivolosi. Per contro, la vettura possedeva un'altra particolare caratteristica: il telaio, pur essendo derivato da quello della \"353\", venne modificato allo scopo di permettere alla vettura di affrontare impegnativi guadi di corsi d'acqua. Di fatto, le fonti la definiscono come una vettura in grado di nuotare. In ogni caso, la carrozzeria della \"W400\" fu realizzata in vetroresina come nel caso della \"355\". Purtroppo anche questo modello non raggiunse mai una vera e propria produzione in serie.\nWartburg 353/412 e 353/420.\nSi tratta di una particolare versione utilizzata in quegli anni di guerra fredda dagli agenti della Stasi. Date le caratteristiche sobrie della vettura, gli agenti potevano utilizzarla senza dare nell'occhio. La \"353/412\" era la versione berlina, mentre la \"353/420\" corrispondeva alla \"Tourist\". In ogni caso, le differenze rispetto alla \"353\" di normale produzione erano sottopelle: il motore fu portato a 60 CV ed il serbatoio carburante a 60 litri. Inoltre fu irrobustita la zona sotto il telaio e furono utilizzati freni pi\u00f9 potenti."}
{"id": "3347577", "revid": "1442080", "url": "https://it.wikipedia.org/wiki?curid=3347577", "title": "Manny Lagos", "text": ""}
{"id": "3347578", "revid": "1305772", "url": "https://it.wikipedia.org/wiki?curid=3347578", "title": "Viva el amor!", "text": ""}
{"id": "3347583", "revid": "117408507", "url": "https://it.wikipedia.org/wiki?curid=3347583", "title": "Armoriale dei comuni della provincia di Isernia", "text": "Questa pagina contiene le armi (stemmi e blasonature) dei comuni della Provincia di Isernia."}
{"id": "3347587", "revid": "599013", "url": "https://it.wikipedia.org/wiki?curid=3347587", "title": "Rodrigo Souto", "text": "Caratteristiche tecniche.\nGioca come centrocampista, ricoprendo il ruolo di \"volante\".\nCarriera.\nClub.\nCresciuto nel settore giovanile del S\u00e3o Crist\u00f3v\u00e3o, venne ceduto al Vasco da Gama nel 2000. Debutt\u00f2 in S\u00e9rie A l'8 ottobre 2002 contro il Figueirense all'Est\u00e1dio S\u00e3o Janu\u00e1rio, subentrando a L\u00e9o Lima. Alla sua prima stagione totalizz\u00f2 venti presenze, andando a segno due volte, contro Goi\u00e1s e Guarani. Nel 2003 ebbe uno spazio ancor maggiore, dato che assomm\u00f2 trentadue partite giocate, con tre gol marcati; tuttavia, lo stesso giocatore afferm\u00f2 di non aver reso al massimo in tale stagione. Una volta disputato il Campeonato Brasileiro S\u00e9rie A 2004, con ventisei presenze all'attivo, nel gennaio del 2005 fu ceduto all'Atl\u00e9tico Paranaense, assieme a Netinho. La nuova societ\u00e0 lo gir\u00f2 in prestito al Figueirense nell'agosto dello stesso anno, dopo aver vinto il campionato statale. Rodrigo Souto rimase nella societ\u00e0 di Florian\u00f3polis per due stagioni, disputando la S\u00e9rie A nel 2005 e nel 2006: con la maglia bianco-nera accumul\u00f2 venti presenze nella prima annata e trentadue nella successiva. Nel dicembre 2006 il Santos annunci\u00f2 di aver messo sotto contratto Ada\u00edlton e lo stesso Rodrigo Souto: entrambi gli acquisti furono ufficializzati il 3 gennaio 2007. Al suo primo campionato con il \"Peixe\", la S\u00e9rie A 2007, Rodrigo Souto fu stabilmente titolare, raggiungendo a fine stagione quota 33 presenze, con 2 gol segnati. Qualificatosi per la Copa Libertadores, il club si trov\u00f2 incluso nel gruppo con Chivas, C\u00facuta Deportivo e San Jos\u00e9 di Oruro, compagine boliviana. Proprio nell'incontro del 19 marzo contro questa formazione Rodrigo Souto fu trovato positivo al test dell'antidoping. Nel luglio del medesimo anno la CONMEBOL lo squalific\u00f2 per due anni, ma la FIFA accolse il ricorso del Santos, scagionando il giocatore e permettendogli di tornare a giocare. Nel 2010 Rodrigo Souto \u00e8 stato ceduto al San Paolo in cambio del prestito di Arouca.\nNazionale.\nHa ricevuto la convocazione del commissario tecnico del Brasile Under-20 Marcos Paquet\u00e1 per il Torneo di Tolone 2002."}
{"id": "3347588", "revid": "179980", "url": "https://it.wikipedia.org/wiki?curid=3347588", "title": "Rubens Fernando Moedim", "text": ""}
{"id": "3347589", "revid": "599013", "url": "https://it.wikipedia.org/wiki?curid=3347589", "title": "P\u00e5l Strand", "text": "Carriera.\nClub.\nStrand inizi\u00f2 la carriera nel Gj\u00f8vik-Lyn, squadra della sua citt\u00e0 natale. Nel 1998 pass\u00f2 al Raufoss e successivamente al Lillestr\u00f8m, club con cui effettu\u00f2 il debutto nella Tippeligaen. L'11 aprile 1999, infatti, fu titolare nel successo per tre a uno in casa del Brann. Il 17 aprile segn\u00f2 anche la prima rete nella massima divisione norvegese, contribuendo al successo del suo Lillestr\u00f8m sul Rosenborg per tre a due. In dieci anni di militanza nella squadra, conquist\u00f2 la Coppa di Norvegia 2007.\nNel 2008, pass\u00f2 allo HamKam. Esord\u00ec con la nuova maglia il 28 giugno, nel pareggio a reti inviolate contro il Brann. Collezion\u00f2 15 presenze con questa squadra, senza mai andare in rete.\nNel 2009, torn\u00f2 al Raufoss, nella Fair Play Ligaen. Il 25 settembre 2012, collass\u00f2 durante un allenamento in squadra e fu portato per questo in ospedale. Colpito da un attacco di cuore, gi\u00e0 nel 2010 si sottopose a dei controlli medici a causa di un'irregolarit\u00e0 nel battito cardiaco. Il giocatore riprese conoscenza soltanto il 30 settembre, rimanendo comunque attacco al respiratore. A seguito di questo malore, gli fu impiantato un defibrillatore.\nNazionale.\nStrand gioc\u00f2 2 incontri per la . Il primo di questi fu datato 1\u00ba settembre 2001, nella sfida contro la : Strand subentr\u00f2 a Steffen Iversen nei minuti finali."}
{"id": "3347593", "revid": "287204", "url": "https://it.wikipedia.org/wiki?curid=3347593", "title": "Galvanometro balistico", "text": "Un galvanometro balistico \u00e8 un tipo di amperometro.\nQualunque galvanometro il cui equipaggio mobile abbia un periodo di oscillazione assai lungo pu\u00f2 funzionare come balistico. Generalmente si preferisce il tipo magneto-elettrico, perch\u00e9 su un circuito di resistenza grandissima funziona con smorzamento praticamente nullo.\nLe caratteristiche principali un galvanometro balistico sono il grande momento d'inerzia dell'equipaggio mobile ed il conseguente piccolo smorzamento.\nL'equipaggio mobile, sotto l'azione di una corrente di scarica pressoch\u00e9 istantanea cui corrisponde una certa quantit\u00e0 di elettricit\u00e0, subisce un impulso con conseguente moto oscillatorio armonico (caso teorico di smorzamento nullo) ad oscillazioni di ampiezza tanto maggiore, per uno stesso strumento, quanto maggiore \u00e8 la quantit\u00e0 di elettricit\u00e0 che nella scarica istantanea attraversa la bobina mobile. L'ampiezza della prima oscillazione dell'equipaggio mobile si chiama elongazione. \u00c8 necessario ch'essa si svolga lentamente affinch\u00e9 se ne possa leggere comodamente il valore massimo. Tanto pi\u00f9 che, se \u00e8 lento il movimento, \u00e8 probabile che prima ancora ch'esso sia iniziato, tutta la scarica sia passata attraverso lo strumento e che l'impulso che subisce l'equipaggio mobile sia praticamente dovuto alla quantit\u00e0 totale di elettricit\u00e0 che lo attraversa.\nSi chiama sensibilit\u00e0 balistica, il numero che esprime la deviazione corrispondente all'unit\u00e0 di quantit\u00e0 di carica elettrica che attraversa sotto forma di scarica istantanea lo strumento. Le oscillazioni dell'equipaggio mobile sono leggermente smorzate (\u00e8 impossibile ottenere che non vi siano assolutamente smorzamenti); l'elongazione \u00e8 proporzionale alla quantit\u00e0 di carica che passa attraverso il galvanometro. \nIl coefficiente di proporzionalit\u00e0 si chiama costante balistica (kb) e dipende, in questo caso, oltre che dalla costante reometrica (formula_1 per un galvanometro magneto-elettrico) dello strumento, anche dalle caratteristiche del circuito.\nLa determinazione di kb si fa nel modo seguente: si scarica sul galvanometro un condensatore campione il quale abbia una carica q; se \u03b11 e \u03b12 sono le prime due letture fatte sulla scala, corrispondentemente alle due prime deviazioni da una stessa parte, si pu\u00f2 scrivere:\n\u00c8 conveniente usare il galvanometro balistico magneto-elettrico con derivatore purch\u00e9 si ricorra al tipo di derivatore universale; perch\u00e9 in queste condizioni il galvanometro funziona chiuso su una resistenza costante e quindi con smorzamento pure costante. Con l'aggiunta del derivatore, varia naturalmente la costante balistica del galvanometro.\nQuando un galvanometro balistico deve essere usato in un circuito chiuso \u00e8 opportuno determinare volta per volta la costante balistica nelle condizioni d'impiego. Ad esempio, se il galvanometro balistico deve essere usato per determinare in un circuito elettromagnetico il valore di una extra-corrente, per la taratura del galvanometro e la determinazione quindi della costante balistica, \u00e8 opportuno servirsi di un circuito contenente una bobina d'induzione, in modo da avere nelle due misure lo stesso smorzamento.\nPer poter variare il periodo d'oscillazione, un dispositivo usato con buoni risultati \u00e8 quello ottenuto aggiungendo all'equipaggio mobile un'asticina filettata orizzontale ai cui estremi sono avvitate due palline o due emisferi di rame.\nIl momento d'inerzia dell'equipaggio mobile varia con la posizione dei due contrappesi. \u00c8 importante che l'aggiunta della piccola massa all'equipaggio mobile aumenti notevolmente il momento d'inerzia senza per\u00f2 aumentare sensibilmente il peso dell'equipaggio mobile stesso.\nIl momento d'inerzia pu\u00f2 anche essere variato aumentando il numero di spire della bobina e facendo il telaietto di supporto pi\u00f9 grande col lato maggiore orizzontale."}
{"id": "3347594", "revid": "1543377", "url": "https://it.wikipedia.org/wiki?curid=3347594", "title": "The Most Incredible Thing", "text": "The Most Incredible Thing \u00e8 una novella di Hans Christian Andersen la quale venne strutturata come balletto dai Pet Shop Boys con la collaborazione del coreografo Javier De Frutos.\nI Pet Shop Boys scrissero la colonna sonora del balletto la quale venne pubblicata come album il 14 marzo 2011. Come per la colonna sonora di \"Battleship Potemkin\", l'album viene accreditato a Neil Tennant e Chris Lowe (i singoli membri del duo). L'album viene eseguito dai Pet Shop Boys e dall'orchestra Wroc\u0142aw Score condotta da Dominic Wheeler.\nLa trama della novella.\nScritta dal celebre scrittore Hans Christian Andersen, la storia narra di una competizione in un regno: chiunque inventi la cosa pi\u00f9 incredibile avr\u00e0 come premio la mano della Principessa e met\u00e0 del regno stesso. Un giovane presenta un orologio che a ogni ora mostra un elemento che rappresenta qualcosa l'intero mondo (le quattro stagioni, i cinque sensi, Adamo ed Eva e altro ancora). Mentre sta per essere definito il vincitore, un uomo arriva e distrugge l'orologio (e quindi il mondo). La sua azione viene definita ancora pi\u00f9 incredibile e vince il concorso, finch\u00e9 le creature dell'orologio si risvegliano e lo sconfiggono.\nCon una sequenza cronologica che si svolge in tre filoni, il filone creativo, il filone distrutto e il filone felice, la storia insegna una preziosa morale: le idee non si possono annullare.\nIl progetto del balletto.\nIl progetto nacque nel 2007 quando un amico di Tennant, l'ex primo ballerino del Royal Ballet Ivan Putrov, chiese se i Pet Shop Boys avrebbero mai considerato l'idea di scrivere un balletto da interpretare nel teatro londinese Sadler's Wells. Sotto consiglio di Lowe, i due proposero la novella di Andersen \"The Most Incredible Thing\" (in italiano \"La cosa pi\u00f9 incredibile\") come base per un balletto.\nL'anno seguente, dopo aver scelto Javier De Frutos come coreografo, il duo compose gran parte del Primo Atto, per poi terminare il tutto nel 2010. La musica racchiude in s\u00e9 una perfetta combinazione di suoni elettronici e di orchestra. Il giovane Sven Helbig fu incaricato di creare la giusta orchestrazione, orchestrazione che una volta terminata venne registrata a fine 2010 con la orchestra polacca di Breslavia, condotta da Dominic Wheeler.\nA termine lavori il duo ha commentato: \"Questo \u00e8 un progetto molto eccitante a cui abbiamo preso parte. In passato abbiamo scritto sempre musica dance, cos\u00ec che scrivere musica per un balletto ci \u00e8 sembrato logico. Oltre a tutto ci\u00f2, siamo sempre stati affascinati nel dare alla nostra musica anche un contesto teatrale\".\nLe performance in teatro.\nIl debutto in teatro avvenne al teatro Sadler's Wells di Londra il 17 marzo e le performance durarono fino al 26 marzo. Ogni singola performance fu un tutto esaurito ai botteghini. I Pet Shop Boys hanno annunciato che il balletto torner\u00e0 in teatro dal 25 marzo al 7 aprile del 2012, sempre al Sadler's Wells, e che intraprender\u00e0 una sorta di tour nel 2012\nAccoglienza.\nIl balletto \"The Most Incredible Thing\" ottenne diversi consensi positivi dai critici, sia teatrali che musicali. Andy Gill de \"The Independent\" diede 4 stelle su 5 all'album, defininendolo \"stilisticamente ad ampio raggio \" e ha dichiarato che \"questa seconda incursione in una composizione teatrale... \u00e8 molto pi\u00f9 abile della loro prima esperienza in \"Closer to Heaven\", coinvolgendo l'abile intreccio di elettropop e elementi orchestrali in una serie di quadri impressionistici che delineano il tema del conflitto tra creativit\u00e0 e distruzione.\" Lauren Murphy di \"The Irish Times\" premia il balletto con tre stelle e sottolinea che contiene \"numerosi classici interludi, ma \u00e8 ben riconoscibile l'iconico sound elettropop del duo... che \u00e8 di marca pi\u00f9 incisiva in questa colonna sonora\", aggiungendo che \"riesce a far sentire come mondi distinti in collisione, ma anche sorprendente, stranamente avvincente, e senza dubbio ambizioso.\" Il critico musicale della BBC Music Tom Hocknell ha commentato che \"l'orchestrazione minima non annega mai l'ascoltatore; archi e corde, senza alcuna traccia fuoriposto sono ben messi\". Hocknell aggiunge anche che \"il tutto funziona meglio senza dubbio come una performance totale, ma che presa singolarmente la colonna sonora regala comunque momenti meravigliosi.\" Ben Hogwood di musicOMH sottolinea che \"ci sono indicazioni precise quando i temi trasferiscono inaspettatamente dalla euro-trance allo swing orchestrale, ma senza una sinossi o una guida visiva\". Hogwood, tuttavia, afferma che \"c'\u00e8 una musica di grande bellezza qui.\"\nAlasdair Duncan, che scrive per il magazine musicale australiano Rave, descrive l'album come \"ben-costruito e godibile, soffusa con il tipo di spirito e di raffinatezza che ci si aspetta da Neil Tennant e Chris Lowe, anche se la mancanza di contesto, significa che a volte va alla deriva solo dalla piacevole foschia.\" Matthew Laidlow di Virgin Media classifica l'album come un 8 su 10, concludendo che \"le persone potrebbero rimanere stupite dalla mancanza della voce di Neil Tennant, ma bisogna ricordare che questo non \u00e8 un album dei Pet Shop Boys ma piuttosto una grandiosa collaborazione fra i due con ci\u00f2 che hanno precedentemente realizzato.\" In una critica per The A.V. Club, Marc Hawthorne ha ritenuto che \"mentre ci sono alcuni sbalzi synth e tonfi disco nel corso dell'album, prevalentemente strumentale, di 82 minuti... in realt\u00e0 non si rimane delusi da ci\u00f2 che ci si aspetta da Tennant e Lowe.\" Il giornalista di The Observer Hermione Hoby si dimostr\u00f2 abbastanza indifferente, dicendo \"il balletto che Tennant e Chris Lowe hanno composto [...] si basa su un racconto di Hans Christian Andersen, piuttosto che su George Lucas, ma i sinistri melodrammi prevalgono comunque, anche se proviene da un filone disco piuttosto che da una orchestrazione densa. \u00c8 difficile non chiedersi che cosa i ballerini potrebbero fare in tutto questo e, come con la voce Tennant (che fa solo una fugace apparizione), la loro assenza \u00e8 frustrante.\"\nNel novembre 2011, agli Evening Standard Theatre Awards, \"The Most Incredible Thing\" vinse il premio \"Beyond Theatre\". Sia de Frutos che i Pet Shop Boys stessi ritirarono il premio, dichiarandosi \"deliziati\" del gran successo che il balletto ha ottenuto.\nEdizione limitata.\nL'album venne pubblicato anche in una edizione artistica limitata (solo 500 copie vennero stampate in tutto il mondo, ognuna di esse numerata e autografata dai Pet Shop Boys stessi), acquistabile presso il sito ufficiale dei Pet Shop Boys. L'edizione limitata \u00e8 strutturata come cofanetto nel quale vi \u00e8 incluso, oltre all'album stesso, un libretto che narra del balletto, gli spartiti musicali della colonna sonora e il programma del balletto.\nOltre al cofanetto, \"The Most Incredible Thing\" fu realizzato anche in edizione speciale in vinile, per un totale di 7 dischi tutti stampati con la EMI 1400. Oltre all'album stesso, vi sono incluse le versioni demo registrate da Tennant e Lowe."}
{"id": "3347600", "revid": "547034", "url": "https://it.wikipedia.org/wiki?curid=3347600", "title": "Valmarana (famiglia)", "text": "I Valmarana sono una famiglia aristocratica vicentina, ascritta al patriziato veneziano.\nStoria.\nOrigini.\nDiscendenti, secondo la leggenda, dalla romana \"gens Maria\", presero il nome da Valmarana, piccolo centro dei colli Berici che ebbero in feudo dal vescovo di Vicenza. \nAscesa.\nNel 1031 l'imperatore Corrado II concedeva loro il titolo di conti.\nIl 30 aprile 1540, con apposito diploma, furono creati conti palatini di Nogara dall'imperatore Carlo V.\nPatrizi veneti.\nIl titolo comitale fu riconosciuto anche dal governo veneziano. Nel 1658 il ramo rappresentato dai fratelli Triffone, Stefano e Benedetto Valmarana fu aggregato al patriziato veneziano dietro il pagamento centomila ducati da impiegare nella guerra di Candia. Un'altra linea, pur non essendo stata assunta nell'aristocrazia veneziana, continu\u00f2 a sedere nel Consiglio nobile di Vicenza.\nConti di Valmarana.\nSotto il Regno Lombardo-Veneto entrambi i rami ricevettero il riconoscimento della nobilt\u00e0 e del rango comitale dall'Impero d'Austria (SS. RR. 18 dicembre 1817, 28 agosto 1819, 11 marzo 1820 e 13 maggio 1825)."}
{"id": "3347602", "revid": "599013", "url": "https://it.wikipedia.org/wiki?curid=3347602", "title": "Mitsuru Chiyotanda", "text": ""}
{"id": "3347610", "revid": "767487", "url": "https://it.wikipedia.org/wiki?curid=3347610", "title": "Takahiro Masukawa", "text": "Calciatore.\nDopo aver esordito nell'Avispa Fukuoka, nel 2005 passa al Nagoya Grampus. Nel 2014 viene ingaggiato dal Vissel Kobe.\nNel 2016 \u00e8 in forza al ."}
{"id": "3347613", "revid": "547034", "url": "https://it.wikipedia.org/wiki?curid=3347613", "title": "Chuncheon", "text": "Chuncheon (\"Chuncheon-si\"; \ucd98\ucc9c\uc2dc; \u6625\u5ddd\u5e02), \u00e8 il capoluogo della provincia sudcoreana del Gangwon. La citt\u00e0 sorge nel nord-est della provincia, in una conca formata dal fiume Soyang e del fiume Han. La citt\u00e0 \u00e8 bagnata da alcuni grandi laghi, come il lago Soyang ed il lago di Uiam."}
{"id": "3347614", "revid": "767487", "url": "https://it.wikipedia.org/wiki?curid=3347614", "title": "Sh\u014dhei Abe", "text": ""}
{"id": "3347615", "revid": "122205634", "url": "https://it.wikipedia.org/wiki?curid=3347615", "title": "Barkas", "text": "La Barkas (nome completo \"VEB Barkas-Werke Karl-Marx-Stadt\") era una casa automobilistica della allora Germania Orientale nata dalle ceneri della Framo e dalla separazione di un comparto specifico dalla IFA; fu attiva per un trentennio tra il 1961 e il 1991.\nIl contesto.\nGi\u00e0 nel 1958, nell'ambito di una riorganizzazione del grande gruppo industriale nato al termine della seconda guerra mondiale con il nome di Industrieverband Fahrzeugbau, il comparto veicoli commerciali era stato scorporato con la nascita del \"VEB Barkas-Werke Hainichen\" (Barkas-stabilimento di Hainichen), che continuava la produzione di alcuni modelli della precedente Framo; con lo spostamento degli impianti produttivi nella nuova locazione assunse la nuova denominazione.\nDurante quegli anni era l'unica casa costruttrice di furgoni e minibus di questa nazione. La produzione era concentrata peraltro su un singolo modello, il \"B1000\", che veniva prodotto con diversi allestimenti. La produzione avveniva negli stabilimenti ubicati a Karl-Marx-Stadt (oggi Chemnitz).\nLa produzione del B1000 inizi\u00f2 nel 1961 e termin\u00f2 nel 1991. Inizialmente il veicolo era dotato di un motore a due tempi, tre cilindri, da 45 cv realizzato dalla DKW ed impiegato anche sulle vetture della Wartburg. Poco prima che terminasse la produzione, nel 1989, venne deciso di montare un motore 1.3 L quattro tempi prodotto su licenza Volkswagen e questa nuova versione del veicolo venne designata \"B1000/1\" .\nIl B1000 fu un veicolo notevole per la sua epoca. Aveva una elevata capacit\u00e0 di carico e, grazie al motore anteriore, una grande flessibilit\u00e0 di allestimento. Nella versione minibus poteva trasportare fino ad otto passeggeri. Il veicolo venne utilizzato principalmente per impieghi governativi ma era possibile acquistarne anche esemplari per uso privato. In totale sono stati prodotti 175.740 \"B1000\" e 1.961 \"B1000/1\" prima che l'azienda chiudesse i battenti dopo la caduta del muro di Berlino e venisse inaugurato il nuovo stabilimento Volkswagen di Zwickau, che assorb\u00ec parte della forza lavoro della Barkas. Negli anni di produzione la fama del modello in patria fu tale che gli venne dedicata anche una emissione filatelica specifica."}
{"id": "3347619", "revid": "287204", "url": "https://it.wikipedia.org/wiki?curid=3347619", "title": "Takhtakupir", "text": "Takhtakupir (in karakalpak e uzbeco Taxtako\u2018pir; in russo \u0422\u0430\u0445\u0442\u0430\u043a\u0443\u043f\u044b\u0440) \u00e8 una citt\u00e0 di 29.036 abitanti (calcolati per il 2010), capoluogo del distretto di Takhtakupir nella repubblica autonoma del Karakalpakstan, in Uzbekistan. Si trova circa 100\u00a0km a nord-est di Nukus."}
{"id": "3347623", "revid": "1043175", "url": "https://it.wikipedia.org/wiki?curid=3347623", "title": "Yoshizumi Ogawa", "text": ""}
{"id": "3347625", "revid": "767487", "url": "https://it.wikipedia.org/wiki?curid=3347625", "title": "Keiji Yoshimura", "text": ""}
{"id": "3347627", "revid": "1543377", "url": "https://it.wikipedia.org/wiki?curid=3347627", "title": "Woodland (California)", "text": "Woodland (prima \"Yolo City\") \u00e8 il capoluogo della Contea di Yolo, localizzata a circa 21,5\u00a0km a nord ovest di Sacramento, e fa parte del Sacramento - Arden-Arcade - Roseville Metropolitan Statistical Area. La popolazione stimata nel 2013 era di 56.590 abitanti U.S. Census Bureau.\nLe origini di Woodland vanno al 1850 quando la California divenne stato e la Yolo County fu fondata. Da allora la citt\u00e0 cominci\u00f2 a crescere di popolazione ed economicamente e non si \u00e8 mai fermata. L'area era ben irrigata grazie agli sforzi di James Monroe, e ci\u00f2 contribu\u00ec a farla scegliere dagli agricoltori. Il suolo nell'area era infatti molto fertile. La citt\u00e0 costru\u00ec un ufficio postale federale e l'anno dopo il capoluogo della contea fu spostato da Washington (l'attuale West Sacramento) a Woodland dopo che Washington sub\u00ec un'inondazione. La costruzione di una linea ferroviaria, la vicinanza con Sacramento, e la recente costruzione della Interstate 5, l'aiut\u00f2 a svilupparsi come citt\u00e0.\nGeografia fisica.\nWoodland si trova su di una pianura nella Central Valley (California), con Yolo Bypass e il Sacramento River a est e Capay Valley e la Coast Range ad ovest. Woodland fa parte della Sacramento Metropolitan Area ma \u00e8 ritenuta una piccola citt\u00e0 a causa della distanza tra la citt\u00e0 stessa e le citt\u00e0 limitrofe. Si trova a sud est del centro geografico della contea, ed \u00e8 una delle citt\u00e0 maggiori a nord di Sacramento lungo la Interstate 5 fino a Redding. La Interstate 5 entra nella citt\u00e0 da est e gira a nord nei sobborghi di Woodland, uscendo a nord ovest. La SR 113 entra nella citt\u00e0 da sud e si unisce alla I-5, poi si distacca lasciando la citt\u00e0 a nord con una strada standard a due corsie. La citt\u00e0 \u00e8 circondata da terreni agricoli."}
{"id": "3347629", "revid": "110157", "url": "https://it.wikipedia.org/wiki?curid=3347629", "title": "Condri\u021ba", "text": "Condri\u021ba \u00e8 un comune della Moldavia appartenente al Municipio di Chi\u0219in\u0103u di 658 abitanti al censimento del 2004"}
{"id": "3347632", "revid": "1865216", "url": "https://it.wikipedia.org/wiki?curid=3347632", "title": "Ten no hate made - Porando hishi", "text": " \u00e8 un manga storico di Riyoko Ikeda, scritto e disegnato nel 1991. L'autrice fa riferimento a diversi eventi e personaggi storici, pur non attenendosi sempre alla realt\u00e0 dei fatti, e lo collega all'altra sua opera, \"Eroica - La gloria di Napoleone\".\nIl manga \u00e8 stato pubblicato in due volumi nel 1993 da Asahi Shinbunsha e in edizione bunkoban nel 1999 da Chuokoron-Shinsha, sempre in due volumi usciti entrambi a maggio 1999.\nAmbientazione.\nIl manga prende in esame gli avvenimenti storici della Polonia nella seconda met\u00e0 del XVIII secolo. In questo periodo la Polonia era divisa e privata della sua indipendenza, fino a quando Napoleone Bonaparte non cre\u00f2 il Ducato di Varsavia. La storia racconta l'intera vita, le battaglie e gli amori di un futuro generale ed eroe della patria, il principe J\u00f3zef Antoni Poniatowski, che aveva sofferto grandi perdite nel periodo dell'occupazione della Polonia e desiderava aiutare il suo paese a raggiungere l'indipendenza.\nTrama.\nJ\u00f3zef Antoni Poniatowski \u00e8 nato a San Pietroburgo, al confine con la Polonia, in un freddo giorno d'inverno del 1763, unico figlio illegittimo del principe Andrzej Poniatowski, fratello minore del Re di Polonia, e di una precedente amante, Natasha Suvorov, giovane moglie di un generale russo. La madre decide di fuggire dal marito per raggiungere Andrzej al palazzo di Varsavia, ma avendo appena partorito non riesce a resistere al terribile inverno russo. Appena arrivata in slitta a Varsavia, muore con il sorriso sulle labbra tra le braccia dell'amato, lasciandogli il piccolo J\u00f3zef.\nJ\u00f3zef somiglia al padre, ma ha ereditato i capelli corvini dalla madre ed Andrzej ha fatto credere a tutti che sia nato a Vienna dal suo matrimonio segreto con Theresa von Kinsky, che il fratello non ha ancora approvato. Andrzej si occupa della sua educazione per farne un militare e un grande erede, al contrario della matrigna che, da quando ha avuto Felix, biondo come lei, lo disprezza e vuole che sia il figlio a diventare erede al trono. Ovviamente, J\u00f3zef soffre per questo atteggiamento freddo ed ostile, anche perch\u00e9 crede che sia sua madre, non essendo a conoscenza della verit\u00e0, ma cerca di essere forte e coraggioso per non dispiacere il padre, che lo preferisce a Felix.\nAll'et\u00e0 di tre anni, incontra Tadeusz Ko\u015bciuszko, che ha tentato di uccidere suo padre, accusato di aver abbandonato il re nelle mani della zarina. Andrzej vede per\u00f2 un grande futuro per lui e non lo ha detto a nessuno. Stando insieme, J\u00f3zef dimentica l'indifferenza della matrigna, suscitando anche l'invidia del fratellastro. Il padre confida sul fatto che salveranno la Polonia a braccetto, e infatti questo combattente per la libert\u00e0 ha impressionato J\u00f3zef a tal punto da influenzarlo per tutta la vita.\nLa sua patria \u00e8 da sempre minacciata dalle grandi potenze europee (Russia, Prussia e Austria), che bramano tutti di controllare il trono di Polonia e hanno presentato un candidato da proporre come sovrano. Il loro peggior nemico \u00e8 la zarina di Russia, Caterina II. Il proprio candidato al trono di Polonia fu proprio Stanislao II Augustus Poniatowski, lo zio paterno del principe J\u00f3zef. Purtroppo per\u00f2, diversamente dal fratello minore, Stanislao \u00e8 insicuro e quindi una marionetta nelle mani di Caterina, soprattutto perch\u00e9 \u00e8 stata il suo primo amore e voleva ritornare da lei invece che diventare re.\nPer liberarsi dalle ingerenze straniere, Stanislao \u00e8 stato convinto ad abrogare il liberum veto, a conservare la konfederacja principale nella capitale e a istituire una sejm regolare. Inoltre, il padre di J\u00f3zef sta segretamente organizzando i patrioti e l'esercito nazionale per aiutare il fratello ed essere in grado di rispondere alla pressante cavalleria dell'esercito russo o prussiano. Tuttavia, l'ambasciatore russo, il principe Repnin, ha informato la zarina di ogni loro mossa, che ovviamente \u00e8 contraria. In questa situazione, Andrzej non ha potuto mostrare il figlio J\u00f3zef al fratello, in quanto \u00e8 stato costretto a recarsi dal principe Repnin, e Stanislao \u00e8 stato costretto con dispiacere a ripristinare il liberum veto e a rinunciare alle riforme della Polonia. Kosciuszko fu mandato in Francia, dove continu\u00f2 gli studi.\nPassano alcuni anni. Diversamente dal fratellastro, che \u00e8 svogliato e poco disciplinato, J\u00f3zef \u00e8 uno studente modello. Essendo russo da parte di madre (malgrado non lo sappia ancora), il padre lo ha affidato all'istruzione di Sergij Mikhailov, il nuovo professore di russo. Stranamente, a J\u00f3zef quest'uomo piace per i suoi capelli neri (proprio come i suoi), i suoi occhi e anche il suo modo di parlare. In breve tempo, si \u00e8 molto appassionato anche agli studi di russo, ma non \u00e8 a conoscenza della relazione tra la zarina e lo zio.\nInoltre, sempre in questo periodo, rimane colpito da un coetaneo, Theodor Lociensky, invitato da Felix nonostante sia di estrazione modesta: il padre \u00e8 morto prematuramente e ha molti fratelli e sorelle minori. Tuttavia, Theodor non sopporta proprio Felix, giudicandolo viziato e presuntuoso. J\u00f3zef si interessa a lui soprattutto perch\u00e9 \u00e8 piuttosto simile a Kosciuszko, ed ha anche ripreso il fratellastro. \u00c8 allora che Theodor lo prende in simpatia.\nI problemi del padre e dello zio sono ricominciati da quando una Confederazione \u00e8 stata formata a Baar. Poco dopo, Andrzej \u00e8 inviato al fronte dal re, come rappresaglia per il suo coinvolgimento nella societ\u00e0 segreta e J\u00f3zef non riesce nemmeno a salutarlo perch\u00e9 la matrigna l'aveva mandato dal cugino ed amante extraconiugale Augusto per consegnargli una lettera, senza dirgli niente della partenza del padre. Andrzej ritorna molto malato e muore. La sua amata Henriette prende suo figlio J\u00f3zef presso di se: ella diventer\u00e0 anche la sua amante.\nJ\u00f3zef \u00e8 cresciuto ed \u00e8 diventato un soldato. Ma ora deve decidersi se prestare servizio nell'esercito russo o in quello austriaco. Si arruola infine in quest'ultimo. Passano nove anni e quando, nel 1787, J\u00f3zef fa ritorno in Polonia, la sua amata Henrietta si \u00e8 gi\u00e0 presa un altro amante, anche se continua ad amare J\u00f3zef. Egli constata anche che il re Stanislao si \u00e8 notevolmente indebolito.\nPi\u00f9 tardi, durante un viaggio in compagnia dello zio, questi conosce l'ingenua Zelia Sitanska. Felix rimane affascinato da questa donna, sfrutta la sua ingenuit\u00e0 e la mette incinta. Il padre di lei, furente, pretende da J\u00f3zef che lui riconosca il bambino. Dato che Zelia ha chiamato il figlio J\u00f3zef, egli crede infatti che sia lui il padre. J\u00f3zef lo riconosce, nonostante le proteste di Felix. Questi infatti vorrebbe tenere il bambino e sposare Zelia, ma sua madre Teresa inorridisce a questo pensiero e fa invece sposare Felix con una ragazza di sua scelta. Non \u00e8 l'unico matrimonio: anche Maria, la sorella pi\u00f9 piccola del migliore amico di J\u00f3zef, Theodor, si sposa.\nNel frattempo, la vicenda si avvicina ad una delle date pi\u00f9 importanti nella storia polacca, il 3 maggio 1791. Stanislao cerca di portare il Seym, il parlamento polacco, dalla sua parte per scrivere una nuova costituzione indipendente. J\u00f3zef appoggia militarmente suo zio, Felix invece continua a cospirare contro di lui. Cos\u00ec, i nemici del re si lasciano coinvolgere in un'azione di Caterina di Russia, che ordina alle sue truppe di attaccare la Polonia. J\u00f3zef invece comanda l'esercito polacco e cerca di respingere l'esercito russo ai confini con l'Ucraina.\nLa situazione dell'armata polacca \u00e8 tuttavia senza speranza. Senza tregua, l'esercito di Caterina respinge l'armata polacca. Inoltre, l'intrigante zarina riesce ad ottenere, negli accordi di pace fra lei e il re Stanislao, che il re si schieri contro il suo stesso esercito. Amareggiato e deluso, finita la guerra, J\u00f3zef lascia il suo paese. Al suo ritorno, si rende conto che Tadeusz, suo amico fin dall'infanzia, si \u00e8 lasciato contagiare dall'entusiasmo per la rivoluzione francese. Egli infatti vorrebbe organizzare un esercito che non conti solo nobili, ma coinvolga anche membri della borghesia e del proletariato. Dato che per\u00f2 questo significherebbe la fine della monarchia in Polonia, J\u00f3zef rompe la sua amicizia con Tadeusz. Egli poi si getta nella battaglia per la libert\u00e0 della Polonia. Felix questa volta \u00e8 al suo fianco, ma il tentativo fallisce. Felix muore nel tentativo di infilarsi nel campo nemico. Stanislaus August deve abdicare e la Polonia viene divisa fra Russia, Prussia e Austria.\nA questo punto, appare Napoleone Bonaparte, che promette ai Polacchi la libert\u00e0. Il generale \u00e8 colpito dall'amica d'infanzia di J\u00f3zef, Maria Walewska, ma ella si ribella al pensiero di tradire il marito. Tuttavia, quando non solo J\u00f3zef ma molti altri, fra cui il suo stesso marito, cercano di convincerla a concedersi per un buon fine, ella inizia una relazione con Napoleone. Ed effettivamente egli riesce a restituire l'indipendenza alla Polonia, anche se per un breve periodo, fondando il Ducato di Varsavia. Henrietta lo attende sempre con nostalgia, ma J\u00f3zef parte per la guerra, a fianco di Napoleone. Ferito, \u00e8 costretto a soggiornare a Cracovia e, quando far\u00e0 ritorno a Varsavia, porter\u00e0 con s\u00e9 una moglie e il loro figlio Felix. Arriva addirittura a chiedere a Henrietta di dare loro alloggio, finch\u00e9 egli non avr\u00e0 trovato una sistemazione.\nMa la guerra prosegue e questa volta J\u00f3zef marcer\u00e0 su Lipsia. Egli tuttavia non potr\u00e0 partecipare alla \"Battaglia delle Nazioni\" presso Lipsia, che vedr\u00e0 la sconfitta di Napoleone. Alla notizia della sua morte, come aveva promesso, Henrietta si avvelena. Theodor, l'amico di J\u00f3zef, diventer\u00e0 un commerciante di successo, la sorella Maria seguir\u00e0 Napoleone nella rovina.\nNel 1815, con il Congresso di Vienna, i confini europei verranno radicalmente mutati e la Polonia torner\u00e0 ad essere un regno, anche se raggiunger\u00e0 la sua totale indipendenza solo nel XX secolo."}
{"id": "3347633", "revid": "110157", "url": "https://it.wikipedia.org/wiki?curid=3347633", "title": "Bubuieci", "text": "Bubuieci \u00e8 un comune della Moldavia appartenente al Municipio di Chi\u0219in\u0103u di 6.748 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347636", "revid": "729019", "url": "https://it.wikipedia.org/wiki?curid=3347636", "title": "Organi circumventricolari", "text": "Gli organi circumventricolari sono raggruppamenti cellulari collocati in regioni ventricolari paramediane dove la barriera emato-encefalica \u00e8 interrotta, ed \u00e8 sostituita dai taniciti, delle cellule ependimali specializzate. I taniciti producono in parte il liquido cefalorachidiano (LCR) ma concorrono anche all'endocitosi di sostanze utili per la glia o per i neuroni sottostanti e ne secernono altre all'interno del liquor; sono inoltre importanti chemocettori.\nAnatomia macroscopica.\nVi sono almeno sette organi circumventricolari nell'encefalo umano, i pi\u00f9 importanti sono: l'organo vascoloso, l'organo subfornicale, l'organo subcommissurale, l'eminenza mediana, la neuroipofisi, l'area postrema e l'epifisi."}
{"id": "3347639", "revid": "399", "url": "https://it.wikipedia.org/wiki?curid=3347639", "title": "Cucina slovacca", "text": "La cucina slovacca (Slovensk\u00e1 kuchy\u0148a) \u00e8 l'espressione dell'arte culinaria sviluppata in Slovacchia, con forti influenze della cucina austriaca, ceca e ungherese.\nPiatti tipici.\nTra i piatti tipici della nazione sono da menzionare:\nBevande.\nNel paese viene prodotto e consumato abitualmente vino, prodotto nella regione di Bratislava. Nella zona orientale del paese viene prodotto il Tokaj.\nPi\u00f9 diffusa del vino \u00e8 la birra: accanto ai prodotti dei birrifici cechi sono presenti birre slovacche con analoghe caratteristiche.\nTra i superalcolici i pi\u00f9 noti sono la \"slivovica\", la \"borovi\u010dka\" (grappa a base di ginepro), e la \"dem\u00e4novka\" (un liquore alle erbe)."}
{"id": "3347641", "revid": "1776051", "url": "https://it.wikipedia.org/wiki?curid=3347641", "title": "Bude\u0219ti (Chi\u0219in\u0103u)", "text": "Bude\u0219ti \u00e8 un comune della Moldavia appartenente al Municipio di Chi\u0219in\u0103u di 5.036 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347642", "revid": "628767", "url": "https://it.wikipedia.org/wiki?curid=3347642", "title": "Nurobod (Uzbekistan)", "text": "Nurobod (in russo \u041d\u0443\u0440\u0430\u0431\u0430\u0434, \"Nurabad\") \u00e8 il capoluogo del distretto di Nurobod, nella regione di Samarcanda, in Uzbekistan. Ha una popolazione (calcolata per il 2010) di 10.819 abitanti. La citt\u00e0 si trova circa 80\u00a0km a ovest di Samarcanda."}
{"id": "3347645", "revid": "121979276", "url": "https://it.wikipedia.org/wiki?curid=3347645", "title": "10NES", "text": "Il 10NES \u00e8 un sistema di protezione sviluppato da Nintendo per la sua console Nintendo Entertainment System (NES).\nFu progettato per evitare che gli sviluppatori di videogiochi pubblicassero titoli non autorizzati da Nintendo. In seguito, quando la console fu distribuita su pi\u00f9 mercati, fu usato anche per evitare che giochi sviluppati per una determinata regione geografica o per una specifica versione della console fossero usati su sistemi diversi da quelli per cui erano stati progettati.\nStoria.\nLa versione della console presentata nel 1983 sul mercato giapponese, denominata \"Famicom\", non presentava nessun sistema di blocco del software. Per questo motivo in commercio esistevano sia giochi prodotti direttamente da Nintendo che titoli pubblicati da produttori terzi, con o senza licenza. Quando Nintendo decise di commercializzare il NES a livello internazionale, partendo dal mercato americano, scelse di adottare un sistema di protezione digitale affinch\u00e9 potesse avere il pieno controllo sul software che poteva essere eseguito sulla console. Nintendo temeva, infatti, che la pubblicazione di giochi di scarsa qualit\u00e0 prodotti da piccoli sviluppatori avrebbe rovinato la reputazione del NES, come era gi\u00e0 successo all'Atari 2600, che aveva visto la proliferazione di produttori terzi che rilasciarono titoli di second'ordine senza licenza Atari che compromisero irrimediabilmente la reputazione della console stessa e dei suoi giochi. Come conseguenza di ci\u00f2 le vendite della console crollarono e l'intero settore arriv\u00f2 quasi al collasso nella famosa crisi dei videogiochi del 1983.\nFu perci\u00f2 sviluppato il sistema 10NES quale \"blocco\" (da cui il nome \"lockout\" con cui era conosciuto il chip) per impedire l'utilizzo di cartucce non autorizzate: il sistema era brevettato ed il codice sorgente chiuso, pertanto solo Nintendo poteva produrre tali chip, che dovevano essere inseriti in ogni cartuccia prodotta per il NES, pena il non funzionamento del gioco.\nGrazie al 10NES Nintendo poteva effettuare un rigido controllo sui giochi pubblicati: si faceva inviare i giochi da pubblicare, li inseriva nelle cartucce, dotava ognuna di esse di un chip di blocco e poi rivendeva il prodotto finito allo sviluppatore, che solo allora poteva commercializzare il gioco. Nintendo adottava anche una ferrea politica di licenze: ad ogni sviluppatore era concesso di pubblicare non pi\u00f9 di 5 titoli l'anno. Inoltre, prima di 2 anni, questi giochi non potevano essere distribuiti per altre piattaforme.\nIl NES non fu commercializzato a livello internazionale nello stesso periodo di tempo. Nintendo scelse di introdurlo su differenti mercati in diversi momenti. Inizi\u00f2 la distribuzione dagli Stati Uniti nel 1985, poi nel 1986/1987 fu la volta del Canada, dell'Australia e Nuova Zelanda e dell'Europa. \nFunzionamento.\nNintendo divise gli Stati che adottavano lo standard PAL nei quali erano commercializzate le \"Game Pak\" in 2 regioni geografiche, ovvero:\nA causa di tale differenziazione il chip 10NES impediva non solo ai giochi \"NTSC\" di poter girare sui sistemi \"PAL\" ma, curiosamente, anche ai giochi \"PAL-A\" di poter essere eseguiti sulle console \"PAL-B\" e viceversa. La console versione \"PAL-A\" era prodotta e distribuita da Mattel.\nIl sistema si compone di 2 microprocessori a 4 bit che lavorano in coppia come \"master\" e \"slave\": il primo \u00e8 saldato sulla scheda madre della console, il secondo direttamente all'interno della cartuccia del gioco. Quando una cartuccia viene inserita all'interno del NES, il 10NES \"master\" interroga la controparte \"slave\": i 2 chip si scambiano delle informazioni cifrate utilizzate per l'autenticazione del gioco. Se la cartuccia non fornisce l'autenticazione richiesta (perch\u00e9 il chip \"slave\" \u00e8 assente o perch\u00e9 la cartuccia \u00e8 destinata ad un mercato differente) il 10NES \"master\" inizia a resettare la console 1 volta al secondo (frequenza di 1 Hertz) finch\u00e9 non viene inserito un gioco con la corretta autorizzazione. Il costante reset della console impedisce alla CPU di avviare il gioco contenuto nella cartuccia. Se la comunicazione tra i 2 chip non era perfetta, e ci\u00f2 poteva accadere ad esempio per dello sporco presente sul connettore della cartuccia, il sistema alle volte attivava il reset anche con l'inserimento di giochi autorizzati per il sistema in uso.\nIl 10NES fu registrato con brevetto statunitense n\u00b0 4799635 ed il codice sorgente fu messo sotto copyright. In questo modo solo Nintendo poteva produrre i chip di autorizzazione. Il brevetto che copriva il chip 10NES \u00e8 scaduto il 24 gennaio 2006 ma il copyright sul codice \u00e8 ancora attivo.\nIl 10NES fu usato nel NES originale (modello 100) ma non nella successiva revisione della console denominata NES 2 (modello 101), uscita solo negli Stati Uniti (NTSC-U), in Australia e in Nuova Zelanda (PAL). La versione PAL \u00e8 rarissima e introvabile. Il chip 10NES fu prodotto in diverse versioni, a seconda del mercato a cui era destinato: la 3193 per gli Stati Uniti ed il Canada, la 3196 per l'Asia, la 3197 per la zona PAL-A (Italia, Gran Bretagna ed Australia) e la 3195 per la zona PAL-B (i restanti Paesi europei).\nSistemi per superare il blocco.\nAlcune societ\u00e0 produttrici di videogiochi studiarono dei sistemi per aggirare il chip 10NES. Tale scelta era dettata sia dal fatto di non essere in possesso di una licenza ufficiale sia dalla volont\u00e0 di produrre pi\u00f9 giochi di quelli consentiti dalle politiche di Nintendo (non pi\u00f9 di 5 l'anno). Alcuni sistemi, come quelli ideati da \"Color Dreams\", prevedevano l'invio di un picco di tensione negativa al chip, che ne provocava il blocco, altri sistemi (come le cartucce giochi di HES, \"Home Entertainment Suppliers\") prevedevano l'utilizzo di un adattatore a cui collegare una cartuccia originale in modo da utilizzare il suo chip 10NES per l'autenticazione di quello senza licenza.\nUna delle prime societ\u00e0 che affront\u00f2 il problema in maniera diretta fu Tengen, una sussidiaria di Atari che produceva giochi per le console domestiche. Essa decise infatti di replicare il chip reingegnerizzando il 10NES partendo dall'analisi dei segnali e dall'osservazione della struttura del core del chip. Contemporaneamente ottenne in modo fraudolento gli schemi del chip dall'Ufficio brevetti americano, sostenendo che essi gli sarebbero serviti per intentare una causa legale contro Nintendo. Secondo alcuni fu grazie a questi schemi che Tengen riusc\u00ec a replicare il 10NES, mentre secondo Ed Logg, un programmatore di Atari, gli schemi arrivarono presso l'azienda quando ormai i tecnici avevano gi\u00e0 riprodotto il chip per proprio conto. Il chip che replicarono fu chiamato \"Rabbit\": esso generava gli stessi segnali del 10NES, rendendo possibile creare cartucce non autorizzate da Nintendo.\nNintendo denunci\u00f2 Tengen per violazione di brevetti ed il tribunale che esamin\u00f2 il caso reput\u00f2 Tengen non colpevole della violazione dei brevetti riguardanti le porzioni di codice che gestivano il sistema di protezione perch\u00e9 Tengen, secondo il giudice che esamin\u00f2 il caso, utilizz\u00f2 un microprocessore ed un linguaggio di programmazione differenti rispetto a quelli utilizzati da Nintendo. Il giudice obblig\u00f2 per\u00f2 Tengen a non utilizzare il restante codice che riguardava la comunicazione fra il chip e la console, permettendo quindi a Nintendo di poter aggiornare in futuro il sistema e bloccare tentativi di aggiramento del blocco come quelli effettuati dal chip Rabbit.\nUna volta scaduto il brevetto sul 10NES, il lavoro fatto da Tengen con il suo chip Rabbit \u00e8 stato utilizzato da una piccola societ\u00e0 chiamata \"RetroZone\", che ha realizzato, reingegnerizzando il Rabbit, un chip chiamato \"Ciclone\" che permette di aggirare il blocco regionale dei giochi NES. L'unico limite \u00e8 che esso opera solo in modalit\u00e0 NTSC.\nRecentemente \u00e8 stato scoperto che tagliando uno dei piedini del chip, il 10NES viene disattivato, permettendo alle cartucce PAL-B di poter essere utilizzate sulle console PAL-A e viceversa. Tale modifica permette anche di poter utilizzare molti dei giochi scritti espressamente per i sistemi NTSC sulle console PAL ma non viceversa, a causa dei differenti periodi degli interrupt Vblank impiegati nei 2 sistemi."}
{"id": "3347648", "revid": "336956", "url": "https://it.wikipedia.org/wiki?curid=3347648", "title": "AK47", "text": ""}
{"id": "3347650", "revid": "121621950", "url": "https://it.wikipedia.org/wiki?curid=3347650", "title": "Guido Quaroni", "text": "Artista degli effetti speciali e supervisore tecnico, ha lavorato a molti dei lungometraggi dei Pixar Animation Studios, inclusi \"Toy Story 2 - Woody e Buzz alla riscossa\", \"Monsters &amp; Co.\", \"Cars - Motori Ruggenti\" e \"Toy Story 3 - La grande fuga\".\nBiografia.\nQuaroni frequent\u00f2 la facolt\u00e0 di Ingegneria Elettronica presso il Politecnico di Milano dal 1987 al 1992, per poi iniziare a lavorare alla prima versione di Solidthinking, un software per la modellazione 3D ed il rendering, basato sulle NURBS, sulla piattaforma NeXT, per il quale vinse il premio di miglior nuova applicazione della categoria \"CAD e 3D\" alla NeXTWORLD EXPO di San Francisco del 1993.\nNel 1996 Quaroni fece domanda per una posizione presso la Pixar, durante la SIGGRAPH di New Orleans. Venne assunto l'anno successivo e, dopo essersi trasferito negli Stati Uniti, cominci\u00f2 a lavorare come direttore tecnico su \"Toy Story 2 - Woody e Buzz alla riscossa\". Nel 2000 venne promosso a supervisore delle sequenze di \"Monsters &amp; Co.\", lavorando alle simulazioni dinamiche, agli effetti speciali e dedicando molti degli sforzi del reparto sulla realizzazione della pelliccia di Sulley. Dopo il completamento del film, Quaroni venne messo a capo della divisione ricerca e sviluppo con il compito di ideare nuovi software. Nel frattempo, collabor\u00f2 alla pellicola \"Cars - Motori ruggenti\" come doppiatore del personaggio di Guido, aiutando la troupe a tradurre i dialoghi del personaggio in italiano; il ruolo di doppiatore venne da lui ricoperto anche nel sequel, \"Cars 2\" e nella serie animata derivata \"Cars Toon - Le incredibili storie di Carl Attrezzi\". Nel 2007, riprese il suo ruolo di supervisore e direttore tecnico per il film \"Toy Story 3 - La grande fuga\", carica che gli venne affidata anche nel sequel di \"Monsters &amp; Co.\", \"Monsters University\"."}
{"id": "3347651", "revid": "767487", "url": "https://it.wikipedia.org/wiki?curid=3347651", "title": "Ciorescu", "text": "Ciorescu \u00e8 un comune della Moldavia appartenente al Municipio di Chi\u0219in\u0103u di 7.096 abitanti al censimento del 2004\n\u00c8 situato 14\u00a0km a nord-est della capitale, nel settore di R\u00ee\u0219cani. \nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347665", "revid": "1776051", "url": "https://it.wikipedia.org/wiki?curid=3347665", "title": "Cruze\u0219ti", "text": "Cruze\u0219ti \u00e8 un comune della Moldavia appartenente al Municipio di Chi\u0219in\u0103u di 1.655 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347666", "revid": "767487", "url": "https://it.wikipedia.org/wiki?curid=3347666", "title": "Farsetti", "text": "I Farsetti furono una nobile famiglia toscana.\nStoria.\nDivisi in numerosi rami sparsi per l'Italia centro-settentrionale, i Farsetti passarono da un governo all'altro riuscendo sempre a mantenere ruoli di prestigio.\nOriginari di Luni, dopo la distruzione della citt\u00e0 si trasferirono a Vinca, in Garfagnana, passando poi a Bergiola e a Lavacchio. Dalla fine del Trecento si trovavano a Massa, partecipando alla vita pubblica del suo Ducato.\nDalla seconda met\u00e0 del Cinquecento suoi membri si distinsero come letterati, giuristi e politici in vari altri Stati italiani e specialmente nel Granducato di Toscana.\nRamo veneziano.\nDiscende da Anton Francesco Farsetti (Massa, 1606 - Padova, 1680) che si era trasferito nella Roma di papa Urbano VIII dove fu Depositario generale e Tesoriere segreto della Camera Apostolica. Giunto pi\u00f9 tardi a Venezia, riusc\u00ec ad accedere al patriziato nel 1664, mediante l'esborso di centomila denari. Si tratt\u00f2, quindi, di un ramo estremamente ricco, il che assicur\u00f2 a molti suoi membri un'ottima formazione letteraria e artistica.\nDa questa linea uscirono Filippo Vincenzo (1703 - 1774), distintosi come mecenate illuminato, e i suoi cugini Tommaso Giuseppe (1720 - 1791) e Daniele Filippo (1725 - 1787), entrambi letterati. Nel loro palazzo di San Luca, sul Canal Grande, avevano allestito un vero e proprio museo aperto ad intellettuali e semplici cittadini, ricco di opere d'arte e completato da una fornitissima biblioteca.\nI Farsetti di Venezia si estinsero nel 1808 con la morte di Anton Francesco, figlio di Daniele Filippo, il quale condusse una vita dissoluta e disperse il museo e la biblioteca ereditata dai parenti. Nel 1817 il governo austriaco riconobbe alla vedova Elena Adriana da Ponte i titoli della famiglia purch\u00e9 non si risposasse."}
{"id": "3347667", "revid": "1718925", "url": "https://it.wikipedia.org/wiki?curid=3347667", "title": "Lago Corvo", "text": "I laghi di Corvo (\"Lach Corf\" in solandro (e rabi\u00e9s), \"Haselgruber\" in tedesco), sono un gruppo di 5 piccoli laghi montani situati presso il passo di Rabbi, che unisce le valli di Rabbi (provincia di Trento) e di Ultimo (provincia di Bolzano), in Trentino-Alto Adige, Italia.\nI laghi sono situati a un'altitudine compresa tra i 2.462 e i 2.630\u00a0metri sul livello del mare e la loro estensione varia dai 2.000 ai 60.000 metri quadrati.. Sono raggiungibili in 3 ore di cammino partendo da Cavallar di Rabbi risalendo la Val Lagocorvo o da Santa Gertrude di Ultimo risalendo la Valle di Montechiesa. I laghi sono situati all'interno del Parco Nazionale dello Stelvio.\nIn questa localit\u00e0 \u00e8 stata segnalata la presenza di \"leptis monticola\", un dittero tipico di alta montagna.\nNelle vicinanze dei laghi si trova il rifugio Stella Alpina al Lago Corvo, situato ad un'altitudine di 2425 metri s.l.m. Il rifugio segna la fine della terza tappa (da Bagni di Rabbi) e l'inizio della quarta tappa (verso Bagni di Bresimo) del tratto trentino del Sentiero Italia."}
{"id": "3347668", "revid": "767487", "url": "https://it.wikipedia.org/wiki?curid=3347668", "title": "Piccolo Nemo - Avventure nel mondo dei sogni", "text": " \u00e8 un film d'animazione del 1989 diretto da Masami Hata e William Hurtz.\nPellicola realizzata dalla Tokyo Movie Shinsha (l'ultima versione statunitense \u00e8 del 1992), ispirata alla serie a fumetti \"Little Nemo\" del disegnatore statunitense Winsor McCay.\nIl film aveva attraversato un lungo processo di sviluppo con un certo numero di sceneggiatori. In definitiva, la sceneggiatura \u00e8 stata accreditata a Chris Columbus e Richard Outten, con varie modifiche alla storia originale.\nTrama.\nNemo \u00e8 un ragazzo di dieci anni, divorato da turbolenti incubi che continuamente disturbano le sue notti. La sua avventura ha inizio proprio durante uno dei suoi soliti sogni, quando i suoi occhi vedono un dirigibile affacciarsi alla finestra e un uomo apparire misteriosamente davanti al proprio letto. Lo sconosciuto dice di chiamarsi Professor Genio ed afferma di essere l\u00ec con l'unico scopo di prelevare Nemo e di condurlo nel magico Mondo dei Sogni. Qui viene accolto festosamente dagli abitanti del regno e in modo particolare dal re, Morpheus, con il quale instaura subito un buon rapporto di amicizia e di fiducia. Nemo conosce la Principessa Camilla e scopre ben presto di esser stato chiamato nel Mondo dei Sogni per divenire suo principe. Re Morpheus gli affida cos\u00ec due preziosi doni: una chiave d'oro e lo scettro reale. Proprio durante la sua incoronazione, Nemo viene per\u00f2 persuaso, da un amico poco raccomandabile di nome Flip, ad aprire con la preziosa chiave dorata una porta nascosta nei sotterranei del palazzo reale che gli era stato fatto promettere di non aprire. Cos\u00ec facendo, libera un terribile demone che cattura Re Morpheus e lo confina nel Regno degli Incubi. Prendendosi carico di questa responsabilit\u00e0, Nemo, Camilla, il Professore e Flip partono per liberare il loro amato re. Dopo svariate peripezie, Nemo riesce infine, con l'aiuto dello scettro reale, a sconfiggere il terrificante Re dell'Incubo e cos\u00ec a rimediare al grave danno da lui commesso. Divenuto un eroe, il piccolo Nemo lascia il regno dei Sogni insieme a Camilla e fa ritorno a casa tra addii e festeggiamenti. Nell'atto finale il protagonista si sveglia sorridente nel suo letto e comprende di aver fatto un bellissimo sogno e di poter adesso finalmente dormire sonni tranquilli.\nPersonaggi.\n\u00c8 il protagonista del film. Ha dieci anni e soffre di costanti incubi; \u00e8 un bambino molto dolce, vivace, gentile, allegro, coraggioso, premuroso e impigiamato, ma \u00e8 solito perdere la testa di tanto in tanto. Un esempio del suo carattere avviene quando l'ingenua principessa si prende gioco di lui e del suo pigiama e si riferisce ad Icaro come ad un \"ratto\". \u00c8 stato convocato nel Mondo dei Sogni dal professor Genio per essere il compagno di giochi della principessa e (come scoprir\u00e0 pi\u00f9 tardi) il futuro principe del Mondo dei Sogni. Scoprir\u00e0 infine di essere davvero innamorato della principessa Camilla.\n\u00c8 un simpatico e amichevole scoiattolo volante, comunica principalmente attraverso una serie di nervosismi striduli, la maggior parte incomprensibili, indossa un casco aeronautico d'epoca e vanta di essere il miglior amico di Nemo. Come la maggior parte dei personaggi, Icaro si indispettisce spesso, di solito quando viene chiamato \"ratto\" dalla principessa e poi di nuovo (accidentalmente) da Nemo. Tuttavia, \u00e8 di solito pronto a perdonare.\n\u00c8 la principessa del Mondo dei Sogni e come Nemo ha all'incirca dieci anni. Dopo un inizio accidentato, lei e Nemo diventano amici e gran compagni di giochi. Camilla detesta Flip e dopo la scomparsa di suo padre, attribuir\u00e0 a lui ogni responsabilit\u00e0. Fermata da Nemo, non condanner\u00e0 infine Flip, bens\u00ec lo costringer\u00e0, sotto consiglio dell'amico, a fare loro da guida per il Mondo dell'Incubo. \u00c8 innamorata di Nemo.\n\u00c8 il principale antagonista del film, \u00e8 un demone malvagio, crudele, potente, infido, temuto e tenebroso, ed esiliato e sigillato molto tempo fa nel regno oscuro degli incubi, torna nel Mondo dei Sogni grazie all'involontario aiuto di Nemo che gli consente di rapire Re Morpheus e di imprigionarlo nella sua fortezza. Attirato poi anche Nemo nel suo regno, cercher\u00e0 in tutti i modi di catturare e distruggere l'oggetto di cui ha pi\u00f9 paura: lo scettro reale.\nMorpheus \u00e8 il re del Mondo dei Sogni e il padre della principessa Camilla. \u00c8 lui ad ordinare al professore di portare Nemo nel suo regno; con lui condivide l'interesse per i treni e le macchine a vapore, ed essendo abituato solitamente a giocare di nascosto nelle stanze del palazzo, incontra per la prima volta il piccolo Nemo proprio durante uno dei suoi giochi. Col tempo crescer\u00e0 in lui l'affetto per il giovane ragazzo e a lui decider\u00e0 infatti di dare in custodia \"la chiave d'oro\" e lo scettro reale. Morpheus verr\u00e0 poi rapito dal re dell'incubo e toccher\u00e0 proprio a Nemo il compito di salvarlo.\n\u00c8 una sorta di consigliere del re Morpheus. Egli fa del suo meglio per aiutare e vigilare su Nemo, in particolare cerca in tutti i modi di terer lontano Flip. \u00c8 molto educato e anche se cerca di mantenere un aspetto formale ovunque vada, il professore non pu\u00f2 resistere alla tentazione di ballare ogni volta che gli si presenta l'occasione.\n\u00c8 la pecora nera del Mondo dei Sogni e un piantagrane straordinario. \u00c8 la prima persona che incontra Nemo e il responsabile della maggior parte dei guai che accadono nel regno. Nella storia rivela di essere l'unico in possesso della mappa del mondo dell'Incubo e tra continui scherzi e danni, infine inconsapevolmente commette insieme a Nemo l'errore di aprire l'accesso al terribile Re dell'Incubo.\nProduzione.\nL'idea di portare sul grande schermo l'opera del celebre autore statunitense Winsor McCay fu in origine del produttore giapponese Yutaka Fujioka. Il suo sogno era di creare un lungometraggio d'animazione utilizzando le risorse della sua casa produttrice: Tokyo Movie Shinsha. Come primo passo verso la realizzazione di questo progetto, nel 1977 Yutaka si rec\u00f2 personalmente a Monterrey, in California, per convincere i discendenti di McCay a permettergli di ottenere i diritti cinematografici del fumetto. Un anno pi\u00f9 tardi, fu avvicinato da George Lucas per la produzione del film, ma dopo aver riscontrato alcuni problemi con la trama, Lucas lo abbandon\u00f2. Dopo il rifiuto anche di Chuck Jones, il film venne ufficialmente annunciato come progetto nel 1982. Nel febbraio dello stesso anno, fu creata la societ\u00e0 TMS/Kinetographics per la produzione di Nemo e il miglior staff di tutto il mondo si radun\u00f2 per portare a compimento il grande sogno di Fujioka. Gary Kurtz fu nominato per la produzione americana, mentre Ray Bradbury e successivamente Edward Summer per scrivere la sceneggiatura.\nNei primi anni '80, sia Hayao Miyazaki che Isao Takahata vennero coinvolti per il film, ma entrambi si trovarono in disaccordo per le diverse scelte: in sostanza, Miyazaki non era interessato a creare un film di animazione in cui tutto fosse un sogno, e Takahata era pi\u00f9 interessato a creare una storia in cui si raccontasse la crescita di Nemo, come ragazzo. Miyazaki ha poi descritto il suo coinvolgimento nel film come \"la peggiore esperienza della sua carriera professionale.\" Andy Gaskill e Yoshifumi Kond\u014d presero in mano la produzione nel marzo del 1985\nAnche Brad Bird e Jerry Rees lavorarono per un mese al film come animatori attraverso il dipartimento americano, quando all'epoca erano anche impegnati per un adattamento - mai andato in porto - di \"The Spirit\" di Will Eisner, con Gary Kurtz. Durante la produzione, ai due veniva chiesto regolarmente, come animatori, cosa stessero facendo e la risposta che comunemente davano era: \"stiamo solo illustrando ci\u00f2 che Bradbury sta scrivendo\". Dopo l'incontro con Bradbury in persona e dopo aver chiesto a lui la storia che stava scrivendo per il film, ha risposto \"Sto finendo di mettere per iscritto ci\u00f2 che questi meravigliosi artisti stanno disegnando.\" Dopo il loro incontro con Bradbury, Bird e Rees si guardarono in faccia ed esclamarono: \"uh-ohhh.\"\nDopo che anche loro ebbero lasciato il progetto, Fujioka contatt\u00f2 Chris Columbus, Moebius, John Canemaker e riassunse Summer per un'altra sceneggiatura. Successivamente venne scelto anche Richard Outten, mentre Chris Columbus era impegnato per il suo debutto alla regia con Adventures in Babysitting. Molti animatori della Disney, tra cui Ken Anderson e Leo Salkin, lavorarono su singole sequenze, e John Canemaker, Corny Cole e Brian Froud collaborarono per lo sviluppo visivo. Frank Thomas, Ollie Johnston (accreditato come Oliver Johnston), e Paul Julian vennero consultati per la produzione. I famosi fratelli Sherman ( Richard M. Sherman e Robert B. Sherman ) furono assunti per scrivere le canzoni per Nemo. Fu per loro il primo film anime, anche se non il loro primo film d'animazione: la coppia aveva gi\u00e0 lavorato su diversi progetti della Disney, tra cui Il libro della giungla.\nUn piccolo avanzamento della produzione fu fatto fino a gennaio del 1988, quando fu fatta una cernita delle idee appese sui muri degli studi di Los Angeles al fine di creare una storyboard finale del film. Fu a questo punto che Masami Hata divenne direttore presso lo studio di TMS e Frank e Ollie raccomandarono William T. Hurtz come direttore della parte della produzione americana. Anche se derivato da un fumetto americano, Piccolo Nemo \u00e8 stato animato dalla giapponese Tokyo Movie Shinsha e cos\u00ec \u00e8 considerato anime. Per questo motivo, \u00e8 stato anche il primo anime a ricevere un comunicato nazionale negli Stati Uniti.\nDistribuzione.\nIl film \u00e8 uscito in Giappone il 15 luglio 1989. In parte a causa\ndella forte concorrenza, ha incassato soltanto 900 milioni di yen (10 milioni di dollari), a fronte di un budget di circa 3 miliardi di yen (35 milioni di dollari). Ufficialmente \u00e8 stato quindi considerato un flop al box. In seguito, Yutaka Fujioka ha deciso di ritirarsi dal business dell'animazione e TMS ha preso la decisione di concentrarsi sul business degli anime, dei programmi basati a livello locale e l'animazione per outsourcing a base di produzioni occidentali, tra cui I favolosi Tiny.\n\u00c8 stato poi distribuito, dopo tre anni, negli Stati Uniti in 579 sale il 21 agosto 1992 dalla Hemdale Film Corporation. Ha ricevuto per lo pi\u00f9 recensioni positive dalla critica americana, tra cui il Washington Post, Variety, il New York Post, il Boston Globe e il New York Times. Roger Ebert ha dato 2 stelle su 4, anche se in una nota positiva ha scritto: \"Little Nemo \u00e8 un interessante se non un grande film, con alcuni caratteri 'jolly', alcune canzoni allegre e alcune sorprese visive\".\nEdizioni home video.\nIl film \u00e8 stato pubblicato in VHS dalla Hemdale Home Video Inc. il 2 marzo 1993. Hemdale ha prodotto anche una serie da collezione che include un filmato VHS, uno storyboard e una cassetta con incisa la colonna sonora. Il 5 ottobre 2004, Little Nemo \u00e8 uscito anche in DVD ad opera della Our Time Home Entertainment (su licenza di TMS, che aveva ripreso i diritti per il film dopo Hemdale). Tutti i tagli effettuati nella versione da 84 minuti del lungometraggio originale sono stati reinseriti nel DVD senza che venissero menzionati o affrontati nei materiali DVD, accrescendo in questo modo la durata del film per un totale di 95 minuti.\nDifferenze tra edizione VHS e DVD.\nLe scene che seguono sono state reintegrate sia nella versione giapponese del DVD che in quella statunitense. Riguardano per la maggior parte piccoli tagli o aggiustamenti, per una durata complessiva di circa 10 minuti e 30 secondi:\nAccoglienza.\nSebbene abbia avuto una buona accoglienza, il film non \u00e8 riuscito a incontrare i favori del pubblico. Nel suo weekend di apertura negli States, Nemo ha incassato circa 407.695 dollari per un totale lordo di circa 1.368\u00a0000 dollari. Il suo successivo lancio su home video ha aiutato a recuperare i costi, arrivando in cima alle classifiche con oltre due milioni di copie vendute. Ha vinto il \"Premio del Pubblico\" all'Amsterdam's 1992 Cinekid Festival ed \u00e8 stato nominato \"miglior film d'animazione\" del 1993 agli Annie Award.\nIn Italia non ha avuto recensioni altrettanto positive:\nVideogioco.\nDopo l'uscita del film giapponese, Capcom ha sviluppato un gioco per Nintendo, intitolato \"\", distribuito alla fine del 1990. Il lancio americano del gioco anticip\u00f2 l'uscita del film di ben due anni e di conseguenza ebbe un diverso impatto con i giocatori. Un gioco arcade, sempre di Capcom, fu sviluppato in quello stesso anno con il titolo di Nemo."}
{"id": "3347669", "revid": "767487", "url": "https://it.wikipedia.org/wiki?curid=3347669", "title": "Y\u016bki Maki", "text": "Carriera.\nComincia a giocare nelle giovanili del Kunimi HS, per poi trasferirsi, nel 2003 nella squadra universitaria della Komazawa University. Nel 2007 passa al Nagoya Grampus, in cui milita fino al 2010. Nel 2011 si trasferisce allo Shonan Bellmare, con cui colleziona 12 presenze in J. League Division 2. Nel 2012 torna al Nagoya Grampus. Al termine della stagione, dopo aver collezionato 11 presenze, decide di ritirarsi."}
{"id": "3347671", "revid": "1543377", "url": "https://it.wikipedia.org/wiki?curid=3347671", "title": "Eventi d'impatto su Giove", "text": "In epoca contemporanea, sono stati osservati vari eventi d'impatto su Giove, il pi\u00f9 significativo dei quali \u00e8 stato l'impatto della cometa Shoemaker-Levy 9 nel 1994.\nGiove \u00e8 il pianeta pi\u00f9 massiccio del sistema solare, ed in virt\u00f9 della sua grande massa possiede una vasta sfera di influenza gravitazionale, la regione di spazio dove pu\u00f2, in condizioni favorevoli, avvenire la cattura di un asteroide o di una cometa in transito, la terza del sistema solare dopo quella del Sole e quella di Nettuno.\nGiove \u00e8 in grado di catturare con una certa frequenza delle comete in orbita attorno al Sole. In genere, tali comete percorrono alcune rivoluzioni attorno al pianeta seguendo orbite instabili poich\u00e9 altamente ellittiche e perturbabili dalla gravit\u00e0 solare. Mentre alcune di esse recuperano infine un'orbita eliocentrica, altre precipitano sul pianeta o, pi\u00f9 raramente, sui suoi satelliti.\nOltre al fattore massa, la relativa vicinanza al sistema solare interno permette a Giove di influenzarvi la distribuzione dei corpi minori. A lungo si \u00e8 creduto che tali caratteristiche portassero il gigante gassoso ad espellere dal sistema o ad attrarre la maggior parte degli oggetti vaganti nelle sue vicinanze e, conseguentemente, a determinare una riduzione del numero di oggetti potenzialmente pericolosi per la Terra. Successivi studi dinamici hanno evidenziato come in realt\u00e0 la situazione sia pi\u00f9 complessa: la presenza di Giove, infatti, tende a ridurre la frequenza di impatto sulla Terra di oggetti provenienti dalla nube di Oort, mentre la incrementa nel caso degli asteroidi e delle comete di corto periodo.\nPer questa ragione Giove \u00e8 il pianeta del sistema solare caratterizzato dalla maggior frequenza di impatti, il che giustifica la sua \"nomea\" di \"spazzino\" o \"aspirapolvere cosmico\" del sistema solare. Studi del 2009 suggeriscono una frequenza d'impatto di uno ogni 50\u2013350 anni, per un oggetto di di diametro; gli impatti con oggetti di dimensioni pi\u00f9 piccole avverrebbero con una frequenza maggiore.\nStoria.\nGiove \u00e8 un gigante gassoso e come tale non ha una superficie solida: lo strato atmosferico pi\u00f9 basso, la troposfera, gradualmente transisce negli strati interni del pianeta. \u00c8 la caratteristica alternanza delle bande e delle zone della sommit\u00e0 visibile delle nubi a comporre l'immagine che comunemente identifichiamo come l'aspetto del pianeta.\nL'impatto di una cometa o di un asteroide genera dei fenomeni, pi\u00f9 o meno significativi in funzione delle dimensioni dell'oggetto impattante, che hanno carattere transitorio e che vengono progressivamente mascherati dall'azione dei venti. Non \u00e8 possibile, quindi, avere notizie relative ad eventuali impatti se non attraverso l'osservazione diretta e pressoch\u00e9 immediata dell'evento stesso o dei fenomeni a esso associati.\nLe superfici craterizzate dei satelliti maggiori forniscono informazioni sulle epoche pi\u00f9 remote. In particolare, la scoperta (nel corso delle missioni Voyager) di 13 catene di crateri su Callisto e tre su Ganimede e la testimonianza dell'impatto della Cometa Shoemaker-Levy 9, costituiscono prove consistenti che alcune comete siano state frammentate e siano entrate in collisione con Giove e le sue lune in epoca remota. Infatti, mentre le catene di crateri osservate sulla Luna spesso si irradiano da crateri maggiori e comunemente si ritiene che siano state create da impatti secondari del materiale espulso dalla collisione principale, quelle presenti sulle lune gioviane non sono collegate a un cratere principale, ed \u00e8 probabile invece che siano state create dall'impatto di una serie di frammenti cometari.\nLe prime testimonianze di impatti sul pianeta gigante risalirebbero al XVII secolo: l'astrofilo giapponese Isshi Tabe ha scoperto tra i carteggi delle osservazioni di Giovanni Cassini alcuni disegni che rappresentano una macchia scura, apparsa su Giove il 5 dicembre 1690, e ne seguono l'evoluzione durante 18 giorni; potrebbero quindi costituire la prova dell'osservazione di un impatto su Giove antecedente a quello della Shoemaker-Levy 9.\nL'impatto di un meteoroide su Giove fu ripreso per la prima volta dalla sonda Voyager 1 nel 1979, che registr\u00f2 un rapido guizzo di luce nell'atmosfera del pianeta.\n1994: L'impatto della cometa Shoemaker-Levy 9.\nTra il 16 ed il 22 luglio del 1994 i 21 frammenti nei quali si era disgregato il nucleo della cometa D/1993 F2 Shoemaker-Levy 9 precipitarono su Giove.\nScoperta il 25 marzo 1993 dagli astronomi Eugene e Carolyn Shoemaker e da David Levy mentre analizzavano delle lastre fotografiche dei dintorni di Giove, la cometa dest\u00f2 immediatamente l'interesse della comunit\u00e0 scientifica: non era mai accaduto infatti che una cometa fosse scoperta in orbita attorno ad un pianeta e non direttamente intorno al Sole. Catturata da Giove presumibilmente tra la seconda met\u00e0 degli anni sessanta ed i primi anni settanta, percorreva in 2 anni un'orbita caratterizzata da un apogiovio di () e da un'eccentricit\u00e0 piuttosto elevata, pari a 0,9986. La cometa effettu\u00f2 vari transiti in prossimit\u00e0 del gigante gassoso, nel corso dei quali ne sub\u00ec le intense forze di marea responsabili della frammentazione finale del nucleo. Nel 1993 la Shoemaker-Levy 9 si presentava come una lunga fila di punti luminosi immersi nella luminescenza delle loro code.\nGli studi condotti sull'orbita della cometa poco dopo la sua scoperta portarono alla conclusione che essa sarebbe caduta sul pianeta entro il luglio del 1994. Fu quindi avviata un'estesa campagna osservativa che coinvolse numerosi strumenti per la registrazione dell'evento; tra questi, il telescopio spaziale Hubble, il satellite ROSAT e la sonda \"Galileo\", che era in rotta per un \"rendezvous\" con il pianeta previsto per il 1995. Gli impatti avvennero nel lato del pianeta opposto alla Terra, ma la sonda \"Galileo\" fu in grado di osservarli direttamente da una distanza di 1,6 UA. La rapida rotazione di Giove rese i siti degli impatti visibili dalla Terra qualche minuto dopo l'evento.\nIl primo impatto avvenne alle 20:13 UTC del 16 luglio 1994, quando il frammento A del nucleo colp\u00ec l'emisfero meridionale del pianeta ad una velocit\u00e0 di . Gli strumenti a bordo della sonda \"Galileo\" rilevarono una palla di fuoco che raggiunse la temperatura di , prima di espandersi e raffreddarsi a in circa 40 secondi. Il pennacchio raggiunse una altezza di circa . Dopo qualche minuto gli strumenti misurarono un nuovo aumento di temperatura, probabilmente causato dai materiali espulsi che ricadevano verso il pianeta. Gli osservatori a terra individuarono la palla di fuoco mentre si sollevava dal bordo del pianeta poco dopo l'impatto iniziale.\nLa collisione del frammento G, che avvenne il 18 luglio alle 7:33 UTC, sprigion\u00f2 un'energia stimata equivalente a 6 milioni di megaton (circa 750 volte l'energia dell'intero arsenale nucleare mondiale) e rappresent\u00f2 il massimo della serie.\nSui siti d'impatto si formarono enormi macchie scure dalla forma marcatamente asimmetrica, con un semianello pi\u00f9 spesso nella direzione opposta rispetto a quella di impatto, che gli studiosi ritennero composte principalmente dai detriti. Rimasero osservabili dalla Terra per diversi mesi, prima che l'attiva atmosfera gioviana riuscisse a cancellare le cicatrici di questo energico evento.\nLa temperatura atmosferica torn\u00f2 ai livelli normali molto pi\u00f9 velocemente nei punti di impatto maggiori piuttosto che in quelli minori. Nei primi infatti le temperature aumentarono in una regione ampia da 15000 a 20000\u00a0km, ma scesero a valori normali entro una settimana dall'evento. Nei punti pi\u00f9 piccoli, temperature di superiori rispetto ai siti circostanti persistettero invece per almeno due settimane. Le temperature della stratosfera aumentarono immediatamente dopo gli impatti, per scendere due o tre settimane dopo a valori di temperatura inferiori rispetto alla situazione precedente agli impatti. Soltanto in seguito tornarono lentamente a valori normali.\nL'evento ebbe una rilevanza mediatica considerevole, ma contribu\u00ec notevolmente anche alle conoscenze scientifiche sul sistema solare; in particolare, le esplosioni causate dalla caduta della cometa si rivelarono molto utili per investigare sulla composizione chimica e sulle propriet\u00e0 fisiche dell'atmosfera di Giove sotto gli immediati strati superficiali.\nNel 2003, la sonda \"Galileo\" stessa precipit\u00f2 su Giove. Giunta alla fine della sua missione, avendo assorbito dosi di radiazioni letali per la sua strumentazione e quasi terminato le scorte di carburante, fu deliberatamente guidata su una rotta che, dopo un sorvolo ravvicinato di Amaltea, la condusse ad entrare nell'atmosfera gioviana e bruciare il 21 settembre 2003. In questo modo si prevenne che la sonda, una volta senza controllo, potesse precipitare su Europa e contaminarla.\nImpatti successivi.\n2009.\nUn altro impatto degno di nota si \u00e8 verificato nel luglio del 2009 e ha prodotto nell'atmosfera del pianeta una macchia scura, simile in dimensioni all'Ovale BA, dissoltasi nell'arco di poche settimane.\nIn questo caso, non \u00e8 stata registrata alcuna osservazione dell'oggetto impattante ed \u00e8 stato solo confrontando le caratteristiche della cicatrice formatasi sul pianeta con quelle prodotte dai frammenti della Cometa Shoemaker-Levy 9 che si \u00e8 potuto desumere alcune informazioni su di esso. Si \u00e8 cos\u00ec scoperto che presumibilmente \u00e8 precipitato su Giove un asteroide dal diametro compreso tra 200 e 500 m che apparteneva alla famiglia Hilda.\nUn aspetto interessante della vicenda \u00e8 che i segni dell'avvenuto impatto furono scoperti da un astrofilo, Anthony Wesley, che tempestivamente ne diede notizia agli astronomi professionisti, attivando le procedure necessarie alla registrazione dell'evento.\n2010.\nNel corso del 2010 sono stati registrati due eventi d'impatto su Giove, entrambi di modesta entit\u00e0.\n2012.\nIl 10 settembre 2012 alle 11:35 UTC \u00e8 stato registrato l'impatto con Giove di un asteroide o una cometa, di cui ha dato notizia l'astronomo amatoriale Dan Peterson, da Racine nel Wisconsin. Successivamente, George Hall da Dallas ha reso disponibile \"on line\" un video dell'evento. L'emissione luminosa \u00e8 durata pochi secondi e ci\u00f2 porterebbe a ritenere che si sia trattato di un evento analogo a quelli verificatisi nel 2010.\n2016.\nIl 17 marzo 2016 alle 00:18 UTC \u00e8 stato registrato l'impatto con Giove di un asteroide o cometa, di cui ha dato notizia (dieci giorni dopo l'evento) l'astronomo amatoriale Gerrit Kernbauer, da M\u00f6dling in Austria. Due giorni dopo, John McKeon da Swords, in Irlanda, ha offerto una conferma dell'accaduto con un proprio filmato. Marc Delcroix \u00e8 riuscito ad acquisire ulteriori informazioni riprocessando i filmati originali ed identificando la latitudine dell'impatto: 12,4\u00b0 Nord, nella North Equatorial Band. L'impatto \u00e8 stato registrato da entrambi gli osservatori nel vicino infrarosso e non ha lasciato segni nel visibile.\n2017.\nIl 26 maggio 2017 alle 19:24 UT \u00e8 avvenuto un impatto osservato per primo dall'astrofilo francese Sauveur Pedranghelu e confermato in seguito da altri due astrofili tedeschi, Thomas Riessler e Andre Fleckstein. L'impatto sarebbe stato provocato da un meteoroide della massa di 75-130 t che avrebbe sviluppato una potenza di 32-55 chilotoni.\n2019.\nIl 7 agosto 2019 alle 4:07 UTC l'astrofilo Ethan Chappel ha ripreso dal Texas l'impatto di un meteorite su Giove. Dell'impatto \u00e8 stato registrato il solo bagliore; non \u00e8 risultato visibile alcun altro segno sull'atmosfera del pianeta. Gli astronomi Ramanakumar Sankar e Csaba Palotai, analizzando le immagini acquisite da Ethan Chappel, hanno concluso che Giove sarebbe stato colpito da un asteroide ferro-roccioso con un diametro compreso tra 12 e 16 metri e una massa di circa 450 tonnellate. L'oggetto si sarebbe disintegrato ad una quota di circa 80 chilometri al di sopra dello strato di nuvole.\n2020.\nIl 10 aprile 2020 alle 12:57:10 UTC la sonda Juno della NASA ha osservato un bolide ad una quota di circa al di sopra del livello barometrico di (assunto come riferimento convenzionale per le profondit\u00e0 all'interno dell'atmosfera gioviana, non esistendo una superficie da prendere a riferimento), provocato da un meteoroide con una stima compresa tra 250 e per la massa e tra 1 e per il diametro, presupponendo una densit\u00e0 tra un quarto e due volte quella dell'acqua; \u00e8 stata raggiunta localmente una temperatura di .\n2021.\nDurante il transito dell'ombra di Io sul disco di Giove, diversi astronomi hanno osservato il bagliore provocato dall'ingresso nell'atmosfera del pianeta di un piccolo asteroide o cometa il 13 settembre 2021 alle 22:39:27 UTC. Il primo a darne notizia \u00e8 stato l'astrofilo brasiliano Jos\u00e9 Luis Pereira, che ne ha registrato anche la durata, pari a circa 2 secondi. Due astronomi europei, il francese J. P. Arnould e il tedesco Harald Paleske, hanno dato indipendentemente conferma dell'impatto. Come gi\u00e0 accaduto precedentemente, non sono stati osservati altri fenomeni associati all'evento. In una fotografia del pianeta ripresa dall'astrofotografo Damian Peach circa un'ora dopo l'osservazione del bagliore, non era presente alcun segno che contraddistinguesse il sito d'impatto.\nNel 2021 \u00e8 stato osservato un secondo impatto, il 15 ottobre alle 13:24 UTC. Anche in questo caso, \u00e8 stato osservato solo il bagliore prodotto dall'evento, registrato in una sequenza video raccolta da un gruppo di astrofili diretto da Ko Arimatsu dell'Universit\u00e0 di Kyoto, impegnati nella rilevazione di eventi astronomici fortuiti (Organized Autotelescopes for Serendipitous Event Survey, OASES).\nFenomeni associati all'impatto.\nI fenomeni associati ad un impatto su un gigante gassoso hanno prevalentemente carattere transitorio e dipendono dalle dimensioni del corpo impattante e dalla sua composizione.\nNel caso di meteoroidi di piccole dimensioni \u00e8 stata osservata l'emissione luminosa associata alla penetrazione negli strati superiori dell'atmosfera, ma nei due casi del 2010 non furono osservate alterazioni nelle nubi n\u00e9 nei minuti subito seguenti all'impatto, n\u00e9 nelle rivoluzioni successive, in modo analogo a quanto accade per un bolide nell'atmosfera terrestre.\nNel caso di oggetti con un diametro superiore ai , in grado di penetrare al di sotto dello strato visibile delle nubi, la fenomenologia diventa pi\u00f9 complessa. Gran parte dell'energia cinetica dell'oggetto impattante \u00e8 trasferita all'atmosfera e ci\u00f2 determina un rapido incremento della temperatura locale, cui \u00e8 associata un'intensa emissione luminosa. La massa di gas atmosferico che ne \u00e8 interessata espande verso l'alto (dove incontra una minore resistenza). Si ha cos\u00ec la formazione di un pennacchio che pu\u00f2 raggiungere in pochi secondi altezze di un migliaio di chilometri e temperature di un migliaio di kelvin (per un oggetto originariamente di circa ). Quando cessa l'espansione, il pennacchio precipita su s\u00e9 stesso e l'impatto con l'atmosfera determina un nuovo incremento di temperatura. Questa fenomenologia \u00e8 stata effettivamente osservata negli impatti dei frammenti di maggiori dimensioni della Cometa Shoemaker-Levy 9. Ci\u00f2 conduce, inoltre, alla risalita di materiale dalle zone pi\u00f9 profonde del pianeta. Nel caso degli impatti della Cometa Shoemaker-Levy 9 ammoniaca e solfuro di carbonio (presenti tipicamente nella troposfera) rimasero nell'alta atmosfera almeno per quattordici mesi dopo l'evento.\nLa collisione pu\u00f2 generare, inoltre, delle onde sismiche, che nel caso della SL9 viaggiarono attraverso il pianeta ad una velocit\u00e0 di 450\u00a0m/s e che furono osservate per pi\u00f9 di due ore dopo l'impatto. In alcuni casi, inoltre, possono manifestarsi aurore in prossimit\u00e0 del sito d'impatto e nella zona diametralmente opposta, valutata rispetto al campo magnetico di Giove, interpretate come conseguenza della ricaduta del materiale del pennacchio. Infine, nel caso degli impatti della Cometa Shoemaker-Levy 9 fu rilevato un netto incremento nelle emissioni radio provenienti dal pianeta ed interpretato come conseguenza dell'immissione nella magnetosfera gioviana di elettroni relativistici - elettroni con velocit\u00e0 prossime a quella della luce.\nSul sito d'impatto, in funzione delle dimensioni dell'oggetto impattante e della sua composizione, si forma rapidamente una macchia estremamente scura se osservata nel visibile e nell'ultravioletto e brillante nell'infrarosso. Le dimensioni delle macchia sono correlate all'intensit\u00e0 delle emissioni nell'infrarosso del pennacchio d'impatto. Nel caso di oggetti cometari di dimensioni di 1\u20132\u00a0km (come fu il caso del frammento G della Cometa Shoemaker-Levy 9), la macchia risulta predominante rispetto alle formazioni tipiche dell'atmosfera gioviana. Essa si compone di due elementi: un'ellisse centrale, corrispondente al sito dell'esplosione, ed un semianello pi\u00f9 spesso, nella direzione opposta rispetto a quella di impatto e corrispondente al materiale espulso. Il processo che conduce alla formazione della macchia non \u00e8 chiaro. Gli studiosi ritengono che sia composta principalmente da detriti.\nMacchie di piccole dimensioni possono scomparire in pochi giorni o settimane. Le macchie di dimensioni maggiori, per\u00f2, permangono per diversi mesi, pur deformandosi nel corso del tempo. Nel caso di impatti multipli, come fu il caso della cometa SL9, in corrispondenza della fascia occupata dalle macchie pu\u00f2 formarsi una \"banda d'impatto\". Nel 1994 essa non si form\u00f2 dall'unione delle macchie, ma si materializz\u00f2 mentre queste iniziarono a dissolversi e permanne fino a circa la met\u00e0 dell'anno successivo.\nIdentificazione del corpo impattante.\nSolo nel caso dell'impatto della Cometa Shoemaker-Levy 9 \u00e8 stato possibile osservare il corpo impattante prima della collisione con il pianeta; in tutti gli altri casi, si \u00e8 cercato di identificarne la natura e la provenienza analizzando gli effetti sull'atmosfera. Le informazioni acquisite durante gli impatti dei ventuno frammenti della cometa, pertanto, costituiscono un'importante pietra di paragone per gli studi successivi.\nIn dettaglio, l'individuazione di specifiche specie chimiche attraverso analisi spettroscopiche dei detriti permette di distinguere una cometa (ricca di acqua e povera di silicio) da un asteroide. Mentre, la profondit\u00e0 della quota a cui giunge il disturbo generato nell'esplosione e la durata di permanenza del disturbo stesso consentono, a loro volta, di produrre stime delle dimensioni del corpo impattante.\nQueste informazioni sono utili per sviluppare modelli delle popolazioni di comete ed asteroidi nei pressi dell'orbita di Giove. A tal riguardo, l'impatto del 2009 \u00e8 stato particolarmente importante e potrebbe modificare le nostre conoscenze sul numero degli asteroidi zenosecanti se si rivelasse statisticamente significativo. D'altra parte, l'identificazione potrebbe non essere corretta, evidenziando in tal caso un'ancora limitata conoscenza sulla composizione interna dei nuclei cometari.\nFrequenza d'impatto.\nLa frequenza di impatto su un pianeta pu\u00f2 essere definita come l'intervallo medio tra due impatti consecutivi, cosicch\u00e9 ad un valore elevato di essa corrisponde un breve intervallo tra due impatti consecutivi. Nel 1988, Nakamura e Kurahashi stimarono che ogni 500-1000 anni una cometa gioviana dal diametro superiore a 1\u00a0km avrebbe potuto impattare sul pianeta. Tale stima fu rivista alla luce dell'impatto della Cometa Shoemaker-Levy 9, nel 1994. Nei vari lavori ad esso successivi furono suggeriti valori compresi tra 50 e 350 anni, per un oggetto di . Essi tuttavia si basano su alcune assunzioni che sono state messe in discussione dall'impatto del 2009.\nIn particolare, si \u00e8 ritenuto che il ruolo degli asteroidi fosse marginale e fossero principalmente le comete gioviane a precipitare sul pianeta. Inoltre, il dato temporale derivante dalle osservazioni \u00e8 radicalmente cambiato: al 2008, le uniche due osservazioni confermate indicavano un intervallo temporale di circa 300 anni tra l'impatto osservato da Cassini e quello della SL9. Al 2010, la nuova osservazione riduce nettamente tale valore, essendo trascorsi solo quindici anni dall'impatto precedente e si potrebbe giungere a stimare, in base alle ultime due osservazioni, anche una frequenza di impatto di 10 anni per un oggetto di .\nPer quanto riguarda gli impatti con i meteoroidi, la loro distribuzione nel sistema solare esterno non \u00e8 nota e pertanto non \u00e8 possibile fornire una previsione sulla frequenza di impatto se non facendo affidamento su dati parziali.\nConsiderando un meteoroide di circa 10\u00a0m di diametro, avremmo:\nPer confronto, per la Terra \u00e8 stata stimata una frequenza di un impatto con un oggetto di queste dimensioni ogni 6-15 anni.\nAllo scopo di stimare la frequenza degli impatti, sono state avviate delle campagne osservative con il coinvolgimento di diversi astrofili. Marc Delcroix dell'Soci\u00e9t\u00e9 Astronomique de France e un gruppo di astronomi afferenti all'Universit\u00e0 dei Paesi Baschi, guidati da Ricardo Hueso, hanno sviluppato il software DeTeCt per consentire una rapida identificazione dell'eventuale impatto e favorire la rapida diffusione della notizia. Inoltre, astrofili giapponesi dell'Association of Lunar and Planetary Observers (ALPO) hanno attivato il progetto \"Find Flash\". I due progetti hanno condotto a stimare la frequenza minima d'impatto dei meteoroidi in circa 3,5-6 eventi l'anno. L'astronomo Ricardo Hueso, tuttavia, ritiene che pi\u00f9 verosimilmente possano verificarsi sul pianeta tra i 10 e i 65 impatti l'anno di meteoroidi dal diametro compreso tra i 5 e i 40 m. Per oggetti di dimensioni maggiori, capaci di lasciare una cicatrice visibile per settimane sulla coltre nuvolosa del pianeta, fornisce una frequenza di un impatto ogni 2-12 anni. Oggetti ancora maggiori impatterebbero su Giove con ogni 6-30 anni.\nIn seguito all'impatto del 10 aprile 2020 osservato dalla sonda Juno, Rohini S. Giles e colleghi hanno stimato in eventi annui il numero di impatti su Giove provocati da meteoroidi aventi masse comprese tra i 250 e i .\nCampagne di ricerca.\nCome evidenziato nelle sezioni precedenti, dall'osservazione degli eventi d'impatto su Giove \u00e8 possibile desumere informazioni sulla composizione delle comete e degli asteroidi, ma anche su quella degli strati pi\u00f9 profondi dell'atmosfera gioviana. La frequenza degli impatti, invece, ci fornisce informazioni sulle popolazioni asteroidali e cometarie presenti nel sistema solare esterno.\n\u00c8 possibile riconoscere i recenti siti d'impatto per le caratteristiche che li contraddistinguono, in particolare la comparsa di macchie scure sul disco del pianeta, come \u00e8 accaduto nel 2009. I rilevatori CCD nel visibile attualmente in commercio possono individuare macchie della dimensione minima di circa di larghezza. Sanchez-Lavega e colleghi suggeriscono di sfruttare la luminosit\u00e0 delle macchie in corrispondenza di una lunghezza d'onda di , rilevabile utilizzando dei CCD adatti al vicino infrarosso, oppure quella in corrispondenza dell'intervallo , rilevabile utilizzando dei filtri K.\nDiverso \u00e8 il caso dei meteoroidi che non lasciano evidenti segni d'impatto. L'emissione luminosa che accompagna l'ingresso in atmosfera nel loro caso dura pochi secondi () ed \u00e8 quindi necessario un monitoraggio continuo della superficie del pianeta ad alta frequenza per la loro individuazione. Hueso \"et al.\" suggeriscono che telescopi dal diametro compreso tra 15 e siano gli strumenti ideali per la loro rilevazione, se equipaggiati con webcam o altri strumenti di registrazione video.\nInfine, maggiori informazioni sulla frequenza di impatto possono essere desunte anche analizzando le osservazioni storiche di Giove condotte nel Settecento e nell'Ottocento alla luce delle nuove conoscenze acquisite. Ad esempio, l'astronoma ungherese Ill\u00e9s Erzs\u00e9bet, analizzando i carteggi delle osservazioni eseguite presso tre osservatori ungheresi, ha individuato altri tre possibili eventi d'impatto verificatisi nel 1879, 1884 e 1897. Le identificazioni proposte necessitano di essere confermate.\nAlcuni studi del 2007, in ultimo, hanno posto in relazione le increspature degli anelli di Giove con l'impatto della Cometa SL9, analizzandone l'evoluzione temporale registrata dagli strumenti a bordo delle sonde \"Galileo\", \"Cassini\" e \"New Horizons\" che hanno visitato il pianeta. Negli anelli, potrebbero quindi essere presenti \"tracce fossili\" da cui potrebbe essere desunta l'occorrenza di precedenti impatti oppure, in futuro, potrebbero manifestarsi tracce di eventi non direttamente osservati.\nLe collisioni nella cultura di massa.\nL'osservazione diretta di eventi d'impatto su Giove ha portato a maturare, anche nell'opinione pubblica, la consapevolezza che l'impatto di una cometa o di un asteroide con il nostro pianeta avrebbe conseguenze potenzialmente devastanti. Pertanto, la possibilit\u00e0 di una tale caduta \u00e8 divenuta un qualcosa di concreto, dalla quale ci si deve, per quanto possibile, premunire.\nCi\u00f2 \u00e8 accaduto soprattutto grazie alla vicenda della Cometa Shoemaker-Levy 9, cui fu dedicata una estesa copertura mediatica e della quale era stata evidenziata la portata storica. Tra le forme di comunicazione rivolte al grande pubblico, ci fu anche la produzione nel 1998 dei film \"Deep Impact\" di Mimi Leder ed \"Armageddon\" di Michael Bay.\nLa scoperta degli impatti successivi ha evidenziato, invece, che tali eventi sono molto pi\u00f9 frequenti di quanto precedentemente pensato. Va inoltre rilevato il ruolo avuto da astronomi non professionisti nell'identificazione dei segni dell'impatto, ci\u00f2 anche grazie ad una riduzione del costo di strumenti di osservazione tecnologicamente avanzati."}
{"id": "3347672", "revid": "287204", "url": "https://it.wikipedia.org/wiki?curid=3347672", "title": "Ghidighici", "text": "Ghidighici \u00e8 un comune della Moldavia appartenente al Municipio di Chi\u0219in\u0103u di 5.094 abitanti al censimento del 2004\nSport.\nCalcio.\nLa squadra principale della citt\u00e0 \u00e8 il Clubul Sportiv Central al Armatei-Rapid Chi\u0219in\u0103u."}
{"id": "3347673", "revid": "921573", "url": "https://it.wikipedia.org/wiki?curid=3347673", "title": "Ken Maynard", "text": "Biografia.\nNato nello stato dell'Indiana, proveniva da una famiglia numerosa (era uno dei cinque figli), anche uno dei suoi fratelli, Kermit Maynard divenne attore. Inizi\u00f2 la sua attivit\u00e0 nel cinema muto nel 1923. Interruppe la sua carriera nel 1944 per poi ritornarvi, in piccole parti molti anni dopo, nel 1970."}
{"id": "3347676", "revid": "1776051", "url": "https://it.wikipedia.org/wiki?curid=3347676", "title": "Gr\u0103tie\u0219ti", "text": "Gr\u0103tie\u0219ti \u00e8 un comune della Moldavia appartenente al Municipio di Chi\u0219in\u0103u di 6.242 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347677", "revid": "767487", "url": "https://it.wikipedia.org/wiki?curid=3347677", "title": "St\u0103uceni (Chi\u0219in\u0103u)", "text": "St\u0103uceni \u00e8 un comune della Moldavia appartenente al Municipio di Chi\u0219in\u0103u di 6.833 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347678", "revid": "125919522", "url": "https://it.wikipedia.org/wiki?curid=3347678", "title": "Antonio Scoppa", "text": "Biografia.\nNato a Santa Lucia del Mela, un paese siciliano della Valle del Mela, Antonio Scoppa, per la sua cultura e conoscenze, fu nominato da re Ferdinando ambasciatore del Regno di Sicilia (dove il monarca borbonico vi regnava come \"Ferdinando III\", mentre nel Regno di Napoli risultava essere \"Ferdinando IV\") a Parigi durante il turbolento periodo della Rivoluzione francese, distinguendosi per la sua destrezza diplomatica.\nGran conoscitore della lingua francese, tale da compiliarne addirittura dei testi di grammatica, ve ne scrisse anche una ragguardevole produzione in versi, meritandosi l'iscrizione all'Accademia di Francia.\nNon dimentico del suo paese natale, di cui si prodig\u00f2 molto della sua Prelatura, a Santa Lucia del Mela esiste una strada dedicatagli ed una lapide sulla casa in cui nacque.\nNel Museo di San Martino (a Napoli) vi \u00e8 una dedica che recita: \u00abAntonio Scoppa nato a Santa Lucia sopra Melazzo, ambasciatore di re Ferdinando a Parigi: uomo santo e virtuoso\u00bb."}
{"id": "3347684", "revid": "599013", "url": "https://it.wikipedia.org/wiki?curid=3347684", "title": "Stian Ohr", "text": "Carriera.\nClub.\nOhr inizi\u00f2 la carriera con la maglia del Molde, club per cui debutt\u00f2 nell'Eliteserien: il 17 agosto 1996, infatti, subentr\u00f2 a Ole Bj\u00f8rn Sundgot nella sconfitta per uno a zero in casa del Kongsvinger. Il 19 maggio 1997 segn\u00f2 la prima rete nella massima divisione norvegese, contribuendo al successo in trasferta della sua squadra per tre a uno sul Kongsvinger.\nNel 1999, pass\u00f2 allo H\u00f8dd e nel 2000 allo Start. Esord\u00ec nel nuovo club in data 9 aprile, andando anche a segno nella sconfitta per quattro a due in casa del Bryne. Rimase con lo Start per due stagioni, totalizzando 58 apparizioni tra campionati e coppe, con 14 reti all'attivo.\nNel 2002 fu acquistato dal V\u00e5lerenga, debuttando in data 14 aprile: fu titolare nel pareggio casalingo per uno a uno contro il Bod\u00f8/Glimt. Il 10 giugno and\u00f2 in rete ai danni del Moss. Nella stessa stagione, conquist\u00f2 assieme al suo club la Coppa di Norvegia 2002.\nNel corso del campionato 2003, lasci\u00f2 il V\u00e5lerenga per trasferirsi allo Stab\u00e6k. Il 14 settembre gioc\u00f2 il primo match per la squadra, che si concluse con una vittoria per due a zero in casa del Bryne. Il 1\u00ba novembre and\u00f2 in rete ai danni del Viking, ma la marcatura si rivel\u00f2 inutile ai fini del risultato: la squadra di Stavanger si impose infatti per tre a uno. Lo Stab\u00e6k raggiunse il terzo posto finale in classifica.\nDopo la conclusione dell'Eliteserien 2004, Ohr torn\u00f2 al Molde. In due stagioni, collezion\u00f2 53 apparizioni e 3 reti in campionato, vincendo anche la Coppa di Norvegia 2005.\nNel 2007 firm\u00f2 quindi per lo Str\u00f8msgodset, per cui debutt\u00f2 il 9 aprile: fu infatti titolare nella vittoria per due a uno sull'Odd Grenland. Il 13 maggio and\u00f2 in rete contro il Rosenborg e aiut\u00f2 quindi la sua squadra ad espugnare il Lerkendal Stadion con il risultato di due a uno.\nAlla fine del 2009, firm\u00f2 per il Mj\u00f8ndalen. Esord\u00ec per il nuovo club, militante nella 1. divisjon, il 5 aprile 2010: la gara coincise per\u00f2 con una sconfitta per due a uno in casa del Nybergsund-Trysil. Il 2 agosto 2013 annunci\u00f2 il proprio ritiro dall'attivit\u00e0 agonistica, a causa dei persistenti problemi alle caviglie e alle ginocchia.\nNazionale.\nOhr gioc\u00f2 una partita per la . Fu infatti titolare nella sfida amichevole contro gli del 29 gennaio 2006, conclusasi con una vittoria degli statunitensi per cinque a zero."}
{"id": "3347685", "revid": "273054", "url": "https://it.wikipedia.org/wiki?curid=3347685", "title": "Guzar", "text": "Guzar (in uzbeko G\u2018uzor; in russo: \u0413\u0443\u0437\u0430\u0440) \u00e8 il capoluogo del distretto di Guzar, nella regione di Kashkadarya in Uzbekistan. Ha una popolazione (calcolata per il 2010) di 26.592 abitanti. La citt\u00e0 si trova circa 40\u00a0km a sud-est di Karshi, sulla strada M39 che congiunge Samarcanda a Termiz."}
{"id": "3347686", "revid": "1776051", "url": "https://it.wikipedia.org/wiki?curid=3347686", "title": "Tohatin", "text": "Tohatin \u00e8 un comune della Moldavia appartenente al Municipio di Chi\u0219in\u0103u di 2.487 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3347690", "revid": "592483", "url": "https://it.wikipedia.org/wiki?curid=3347690", "title": "Alhurra", "text": ""}
{"id": "3347691", "revid": "161273", "url": "https://it.wikipedia.org/wiki?curid=3347691", "title": "Impatto su Giove", "text": ""}
{"id": "3347692", "revid": "161273", "url": "https://it.wikipedia.org/wiki?curid=3347692", "title": "Impatti su Giove", "text": ""}
{"id": "3347694", "revid": "1442080", "url": "https://it.wikipedia.org/wiki?curid=3347694", "title": "Monterrey Grand Prix 1981 - Singolare", "text": "Il singolare del torneo di tennis Monterrey Grand Prix 1981, facente parte della categoria Grand Prix, ha avuto come vincitore Johan Kriek che ha battuto in finale Vitas Gerulaitis 7-6, 3-6, 7-6."}
{"id": "3347703", "revid": "1782831", "url": "https://it.wikipedia.org/wiki?curid=3347703", "title": "San Juan Open 1981 - Singolare", "text": "Nel singolare maschile del San Juan Open 1981 tenutosi a San Juan, in Porto Rico, Il singolare del torneo di tennis San Juan Open 1981, facente parte della categoria Grand Prix, ha avuto come vincitore Eliot Teltscher che ha battuto in finale Tim Gullikson 6-4, 6-2."}
{"id": "3347708", "revid": "124842590", "url": "https://it.wikipedia.org/wiki?curid=3347708", "title": "Jacob Pitts", "text": "Apparso in numerose serie televisive come Sex and the City, nel ruolo di Sam Jones, o Law &amp; Order, \u00e8 noto soprattutto per aver interpretato il ruolo di Cooper nel film-cult EuroTrip. \u00c8 anche noto per aver recitato un ruolo principale nella serie televisiva di \"Justified\"."}
{"id": "3347709", "revid": "767487", "url": "https://it.wikipedia.org/wiki?curid=3347709", "title": "K\u014dji Nishimura", "text": "Carriera.\nCresciuto nel Yokkaichi CT HS, viene ingaggiato dal nel 2003 con cui ottiene la promozione nella massima serie al termine della stagione 2007 sconfiggendo nello spareggio promozione/retrocessione il . Nel 2008 passa al con cui, grazie al terzo posto in campionato, ottiene l'accesso alla AFC Champions League 2009, competizione in cui esordir\u00e0 il 20 maggio 2009 nel pareggio in trasferta per 1-1 contro i cinesi del . Il Grampus raggiunger\u00e0 poi le semifinali del torneo. \nNella stagione 2010 con il Grampus vince il campionato, pur non scendendo mai in campo durante la stagione. L'anno dopo vince anche la Supercoppa del Giappone 2011 pur non giocandovi.\nRitiratosi al termine della stagione 2016, chiusa con la retrocessione in cadetteria del , nel 2017 entra nello staff del marketing e delle pubbliche relazioni del club."}
{"id": "3347710", "revid": "599013", "url": "https://it.wikipedia.org/wiki?curid=3347710", "title": "Vi\u00f1a del Mar Open 1981 - Singolare", "text": "Il singolare del torneo di tennis Vi\u00f1a del Mar Open 1981, facente parte della categoria Grand Prix, ha avuto come vincitore V\u00edctor Pecci che ha battuto in finale Jos\u00e9 Higueras 6-4, 6-0."}
{"id": "3347711", "revid": "1573940", "url": "https://it.wikipedia.org/wiki?curid=3347711", "title": "Sakura (Capsule)", "text": " \u00e8 il singolo d'esordio del duo di musica elettronica giapponese Capsule, pubblicato il 28 marzo 2001, sotto l'etichetta Yamaha Music Communications."}
{"id": "3347712", "revid": "322321", "url": "https://it.wikipedia.org/wiki?curid=3347712", "title": "Prefettura apostolica di Likouala", "text": ""}
{"id": "3347714", "revid": "66837", "url": "https://it.wikipedia.org/wiki?curid=3347714", "title": "Salto con gli sci alla XXV Universiade", "text": ""}
{"id": "3347717", "revid": "599013", "url": "https://it.wikipedia.org/wiki?curid=3347717", "title": "Mar del Plata Open 1981 - Singolare", "text": "Il singolare del torneo di tennis Mar del Plata Open 1981, facente parte della categoria Grand Prix, ha avuto come vincitore Guillermo Vilas che ha battuto in finale V\u00edctor Pecci che si \u00e8 ritirato sul punteggio di 2-6, 6-3, 2-1."}
{"id": "3347718", "revid": "1310927", "url": "https://it.wikipedia.org/wiki?curid=3347718", "title": "K\u014dji Hashimoto", "text": ""}
{"id": "3347721", "revid": "1442080", "url": "https://it.wikipedia.org/wiki?curid=3347721", "title": "Richmond WCT 1981 - Singolare", "text": "Il singolare del torneo di tennis Richmond WCT 1981, facente parte della categoria Grand Prix, ha avuto come vincitore Yannick Noah che ha battuto in finale Ivan Lendl che si \u00e8 ritirato sul punteggio di 6-1, 3-1."}
{"id": "3347722", "revid": "729019", "url": "https://it.wikipedia.org/wiki?curid=3347722", "title": "Fortezza Medicea (Siena)", "text": "La Fortezza Medicea (nota anche come Forte di Santa Barbara) di Siena \u00e8 un forte eretto nella citt\u00e0 toscana tra il 1561 e il 1563, su ordine del duca di Firenze Cosimo I de' Medici.\nLa fortezza sorge in prossimit\u00e0 del quartiere senese di San Prospero, a fianco dello Stadio Artemio Franchi.\nStoria.\nNel luogo dove sorge l'attuale Fortezza Medicea senese, si ergeva precedentemente un forte (chiamato \"Cittadella\") fatto ivi edificare dall'imperatore, nonch\u00e9 re di Spagna, Carlo V nel 1548, nel tentativo di assoggettare la Repubblica Senese e farne una piazzaforte imperiale nell'Italia centrale. La collocazione del forte, piuttosto che rivolta alle minacce esterne, fu infatti decisa nell'intento di controllare la citt\u00e0. Nell'intraprenderne la costruzione, sotto il pretesto di prevenire contese tra le fazioni cittadine, l'ambasciatore Diego Hurtado de Mendoza mise in atto ripetute provocazioni, come la capitozzatura delle tantissime antiche torri signorili di cui la citt\u00e0 si fregiava, per reperire materiali da costruzione.\nIl 26 luglio 1552, tuttavia, i senesi insorsero contro gli spagnoli, assediandoli nella fortezza non ancora completata, scacciandoli dalla citt\u00e0 e iniziando la demolizione dell'odiato simbolo dell'asservimento.\nDurante la guerra che ne segu\u00ec i senesi furono costretti a riattivare la fortezza, che fronteggiava il campo imperiale, da cui le batterie di artiglieria battevano la citt\u00e0. Circa tre anni dopo, il 21 aprile 1555, Siena, cinta d'assedio da oltre un anno dalle truppe spagnole e medicee, si arrese stremata ai nemici. La Repubblica senese, sostenuta dagli alleati francesi, continuava nel frattempo, riparata in Montalcino, una resistenza a oltranza. La Pace di Cateau-Cambr\u00e9sis (2-3 aprile 1559) tra la Francia e gli Asburgo condusse la Repubblica di Siena, rimasta priva di alleati, alla resa definitiva; lo stato di Siena fu quindi assegnato, in virt\u00f9 delle forti spese sostenute, al duca Cosimo dei Medici.\nOnde soffocare qualsiasi tentativo di ulteriore ribellione da parte dei senesi, Cosimo I ordin\u00f2 la ricostruzione dell'attuale Fortezza Medicea sullo stesso luogo ove sorgeva la cittadella spagnola. L'edificio fu progettato dall'architetto urbinate Baldassarre Lanci e i lavori ebbero inizio nel 1561. Due anni dopo, nel 1563, la fortezza fu completata.\nLa Fortezza Medicea senese fu smilitarizzata solo sul finire del XVIII secolo, dal granduca Pietro Leopoldo. Da quel momento, lo spiazzo antistante, la Lizza, dove si svolgevano le esercitazioni militari, fu convertito in giardino e entr\u00f2 a far parte dei luoghi della vita pubblica senese.\nNel 1937, a seguito di lavori di restauro, anche l'interno della fortezza, fino ad allora usato come caserma, fu trasformato in giardino pubblico, come \u00e8 tutt'oggi. Il forte senese ospita, altres\u00ec, un'enoteca, mostre, nonch\u00e9 manifestazioni di vario tipo, tra cui i concerti organizzati dall'associazione Siena Jazz, che ha nella fortezza la propria sede operativa.\nDescrizione.\nEdificata in origine con una pianta differente, con una specie di tenaglia aggiunta al volume principale, a formare una forma avvolgente a \"L\", che rendesse impraticabile l'assedio dalla direzione della citt\u00e0, la Fortezza Medicea, certamente riutilizzando il precedente manufatto, fu trasformata nella struttura a quadrilatero come oggi si presenta. Su ogni angolo del forte, costruito in laterizi, si ergono quattro imponenti bastioni pentagonali, secondo lo schema del fronte bastionato all'italiana, denominati \"San Filippo\", \"San Francesco\", \"San Domenico\" e \"La Madonna\". Sui bastioni rivolti a nord, a est e ad ovest \u00e8 affisso lo stemma mediceo in travertino, sovrastante una testa di leone; sul bastione rivolto a sud, invece, \u00e8 rimasta la sola testa di leone. Queste sculture sono attribuite al fiorentino Francesco Camilliani.\nLa fortezza presenta notevoli dimensioni: il quadrilatero interno \u00e8 lungo circa 180 metri e largo 125, mentre gli spigoli pi\u00f9 esterni dei bastioni descrivono un quadrilatero esterno di circa 200 metri di larghezza e 270 di lunghezza. L'intero perimetro esterno della fortezza misura circa 1.500 metri\nL'ingresso della Fortezza, una volta difeso da un ponte levatoio, si trova sul lato di nord-est, in prossimit\u00e0 dei giardini della Lizza. All'interno, lungo il perimetro delle mura, corrono ampi camminamenti, e lo spessore stesso delle mura, fiancheggiato da alberature e panchine, \u00e8 stato trasformato in viali. Al centro, nella spianata, \u00e8 stata realizzata una struttura a forma di anfiteatro, al fine di ospitare gli spettacoli estivi all'aperto.\nAl suo esterno, la fortezza \u00e8 affiancata a est dallo Stadio Franchi e a nord dai giardini della Lizza. Lungo il lato di sud-ovest, sorgono i giardini della fortezza. A fianco del lato di sud-est, rivolto verso il centro storico cittadino, \u00e8 stata eretta una statua raffigurante santa Caterina da Siena.\nPalio di Siena.\nIl 17 agosto 1874, la Fortezza ospit\u00f2 un \"Palio alla Romana\" (non riconosciuto ufficialmente) disputato da 9 Contrade e vinto dall'Oca.\nAi sensi del Bando di Violante Beatrice di Baviera (1730), la Fortezza rientra nel territorio della Contrada Sovrana dell'Istrice."}
{"id": "3347723", "revid": "1573940", "url": "https://it.wikipedia.org/wiki?curid=3347723", "title": "Hanabi (Capsule)", "text": " \u00e8 il secondo singolo del duo di musica elettronica giapponese Capsule, pubblicato il 4 luglio 2001, sotto l'etichetta Yamaha Music Communications."}
{"id": "3347725", "revid": "1043175", "url": "https://it.wikipedia.org/wiki?curid=3347725", "title": "Yoshinari Takagi", "text": ""}
{"id": "3347729", "revid": "200568", "url": "https://it.wikipedia.org/wiki?curid=3347729", "title": "Dreyfus", "text": ""}
{"id": "3347731", "revid": "1573940", "url": "https://it.wikipedia.org/wiki?curid=3347731", "title": "Tokyo Kissa", "text": " \u00e8 il terzo singolo del duo di musica elettronica giapponese Capsule, pubblicato il 17 ottobre 2001, sotto l'etichetta Yamaha Music Communications."}
{"id": "3347735", "revid": "634034", "url": "https://it.wikipedia.org/wiki?curid=3347735", "title": "Comitato nazionale dei garanti per la ricerca", "text": "Il Comitato nazionale dei garanti per la ricerca (CNGR) \u00e8 un organo di consulenza del Ministero dell'Istruzione, dell'Universit\u00e0 e della Ricerca (MIUR), incaricato di promuovere la qualit\u00e0 della\nricerca ed assicurare il buon funzionamento delle procedure di valutazione tra pari \"(peer-review)\" nell'ambito della selezione di progetti da ammettere al finanziamento, a valere su specifici fondi e programmi di competenza dello stesso MIUR e del Ministero della Salute.\nStoria.\nIl CNGR \u00e8 stato istituito dalla legge 30 dicembre 2010, n. 240 \"(\"Norme in materia di organizzazione delle universit\u00e0, di personale accademico e reclutamento, nonch\u00e9 delega al Governo per incentivare la qualit\u00e0 e l'efficienza del sistema universitario\")\", che, all'Art. 21, indica nel Comitato in oggetto l'organo incaricato di sovraintendere alle procedure di \"valutazione tra pari\" previste dall'Art. 20. Questa norma prevede che, con decreto del Presidente del Consiglio dei ministri, da emanare di concerto con il Ministro dell'Istruzione, dell'Universit\u00e0 e della Ricerca e con il Ministro della Salute, entro sessanta giorni dalla data di entrata in vigore della legge, si provveda, per un periodo sperimentale di tre anni, ad applicare il principio della \"tecnica di valutazione tra pari\", svolta da comitati composti per almeno un terzo da studiosi operanti all'estero, ai fini della selezione di tutti i progetti di ricerca finanziati a carico delle risorse di specifici capitoli e fondi attualmente gestiti dai due Ministeri in parola (es.: PRIN, FIRB).\nIl contenuto del menzionato Art. 21 non era presente nel testo di legge originariamente adottato dal Governo, ma \u00e8 stato introdotto nel corso del passaggio in Commissione alla Camera dei Deputati, sotto forma di emendamento presentato dalla Presidente, On. Valentina Aprea. L'Art. 20 stesso era stato introdotto come emendamento nel passaggio in Aula al Senato, con presentatore il Sen. Ignazio Marino.\nIl 28 febbraio 2012 il Comitato di selezione ha bandito la procedura comparativa per la selezione dei componenti del CNGR.\nRuolo e compiti del Comitato.\nIl CNGR indica criteri generali per la valutazione comparativa dei progetti di ricerca, tenendo in massima considerazione le raccomandazioni approvate da organismi internazionali cui l'Italia aderisce in virt\u00f9 di convenzioni e trattati.\n\u00c8 inoltre incaricato di nominare gli studiosi che dovranno far parte dei comitati per la selezione dei progetti, e ne coordina le attivit\u00e0; subentra alla commissione di valutazione del fondo per gli investimenti della ricerca di base (FIRB), nonch\u00e9 alla commissione di garanzia prevista per i programmi di ricerca di interesse nazionale (PRIN).\nIl CNGR predispone rapporti specifici sull'attivit\u00e0 svolta e una relazione annuale in materia di valutazione della ricerca, e li trasmette al Ministro, il quale ne cura la pubblicazione e la diffusione.\nComposizione e nomina del Comitato.\nIl CNGR \u00e8 composto da sette studiosi, italiani o stranieri, di elevata qualificazione scientifica internazionale, appartenenti a una pluralit\u00e0\ndi aree disciplinari, tra i quali almeno due donne e due uomini. Esso definisce le proprie regole di organizzazione e funzionamento ed elegge\nal proprio interno il presidente, a maggioranza dei due terzi dei suoi componenti.\nI membri sono nominati dal Ministro dell'Istruzione, dell'Universit\u00e0 e della Ricerca, il quale sceglie in un elenco composto da non meno di dieci e non pi\u00f9 di quindici persone definito da un comitato di selezione. Il comitato di selezione, istituito con decreto del Ministro, \u00e8 composto da cinque membri di alta qualificazione, designati, uno ciascuno, dal Ministro, dal presidente dell'ANVUR, dal vice presidente del Comitato di esperti per la politica della ricerca (CEPR), dal presidente dell\u2019\"European Research Council\", dal presidente dell\u2019\"European Science Foundation\". I componenti del CNGR restano in carica per un triennio e non possono essere nuovamente nominati prima che siano trascorsi almeno cinque anni."}
{"id": "3347737", "revid": "380453", "url": "https://it.wikipedia.org/wiki?curid=3347737", "title": "Ay\u00e7a \u0130htiyaro\u011flu", "text": "Gioca nel ruolo di libero nell'\u0130dman Oca\u011f\u0131 Spor Kul\u00fcb\u00fc.\nCarriera.\nLa carriera di Ay\u00e7a \u0130htiyaro\u011flu 2001, tra le file dello . Nel 2005 fa il suo esordio in nazionale, partecipando prevalentemente a competizioni minori. Nel 2006 viene ingaggiata dal Galatasaray Spor Kul\u00fcb\u00fc, per poi passare al Fenerbah\u00e7e Spor Kul\u00fcb\u00fc al termine della stagione e ritornare allo nel 2008. La stagione successiva viene ingaggiata nuovamente dal Galatasaray Spor Kul\u00fcb\u00fc, mentre nel 2010 va a giocare nel Makina Kimya End\u00fcstrisi Ankarag\u00fcc\u00fc Spor Kul\u00fcb\u00fc.\nNella stagione 2011-12 viene ingaggiata dall'Ere\u011fli Belediye Spor Kul\u00fcb\u00fc, dove gioca per due annate, prima di passare al Be\u015fikta\u015f Jimnastik Kul\u00fcb\u00fc nella stagione 2013-14. Nel campionato 2015-16 passa al Nil\u00fcfer Belediye Spor Kul\u00fcb\u00fc, mentre in quello seguente approda all'\u0130dman Oca\u011f\u0131 Spor Kul\u00fcb\u00fc."}
{"id": "3347745", "revid": "123391175", "url": "https://it.wikipedia.org/wiki?curid=3347745", "title": "I've Got a Feeling", "text": "I've Got a Feeling \u00e8 un brano dei Beatles, pubblicato nell'album \"Let It Be\" del 1970.\nStruttura e composizione.\nL'intelaiatura di questo brano basato su due accordi \u00e8 speculare a quella di \"A Day in the Life\". Cos\u00ec come nel capolavoro di \"Sgt Peppers\", formato dalle parti iniziale e finale di John che racchiudono la sezione mediana di Paul, questa volta la struttura portante \u00e8 di McCartney, di Paul sono la prima e l'ultima parte, e nel segmento centrale si incastra alla perfezione Everybody Got a Hard Year di Lennon, perci\u00f2 il pezzo costituisce l'ultima collaborazione fra i due Beatles.\nCome per altri brani destinati all'album \"Get Back\" (progetto poi accantonato), l'inizio delle registrazioni va fatto risalire al 22 gennaio 1969. Ripreso in studio il 24, 27 e 28, il brano fu prodotto live in due versioni il 30 gennaio \u2013 giorno del Rooftop Concert \u2013 e il mixaggio per la versione definitiva venne effettuato il 5 febbraio."}
{"id": "3347750", "revid": "767487", "url": "https://it.wikipedia.org/wiki?curid=3347750", "title": "Music Controller", "text": "Music Controller \u00e8 il quarto singolo del duo di musica elettronica giapponese Capsule, pubblicato il 21 agosto 2002, sotto l'etichetta Yamaha Music Communications."}
{"id": "3347751", "revid": "1369234", "url": "https://it.wikipedia.org/wiki?curid=3347751", "title": "Str\u00f8mmen Idrettsforening", "text": "Lo Str\u00f8mmen Idrettsforening \u00e8 una societ\u00e0 calcistica norvegese con sede a Str\u00f8mmen. Nella stagione 2022 milita nella 2. divisjon, la terza serie del calcio norvegese.\nStoria.\n\u00c8 stato fondato il 25 settembre 1911. Il nome iniziale, per\u00f2, fu \"Str\u00f8mmen Fotballklubb\", ma con la fusione con lo \"Str\u00f8mmen Idrettslag\" del 27 giugno 1945, il club adott\u00f2 l'attuale nome.\nIl club raggiunse le semifinali della Norgesmesterskapet nel 1957 e gioc\u00f2 nella massima divisione nazionale dal 1949 al 1955, dal 1956 al 1961, nel 1986 e nel 1988. Lo Str\u00f8mmen detiene anche il record per il minor numero di spettatori presenti ad una partita di calcio della massima divisione, con 202 presenti.\nNel 2006, la squadra si aggiudic\u00f2 il suo girone della 3. divisjon. Si gioc\u00f2 la promozione, quindi, contro l'Ullern: vinse la partita d'andata, giocata in casa, per sei a due, ma fu sconfitto quattro a due in trasferta; il risultato totale di otto a sei lo qualific\u00f2 per\u00f2 per la 2. divisjon. Dal 2008, Thomas Berntsen e Petter Myhre sono gli allenatori del club: nel 2009, conquistarono la promozione in 1. divisjon.\nRosa.\n\"Rosa aggiornata al 13 agosto 2018.\""}
{"id": "3347756", "revid": "1543377", "url": "https://it.wikipedia.org/wiki?curid=3347756", "title": "Sci alpino alla XXV Universiade invernale", "text": "Le gare di sci alpino della XXV Universiade invernale si sono svolte sul monte Paland\u00f6ken a Erzurum, in Turchia, dal 29 gennaio al 6 febbraio 2011. In programma otto eventi; escluse dalla manifestazione le discese libere."}
{"id": "3347758", "revid": "1573940", "url": "https://it.wikipedia.org/wiki?curid=3347758", "title": "Plastic Girl", "text": " \u00e8 il quinto singolo del duo di musica elettronica giapponese Capsule, pubblicato il 20 novembre 2002, sotto l'etichetta Yamaha Music Communications."}
{"id": "3347762", "revid": "1149807", "url": "https://it.wikipedia.org/wiki?curid=3347762", "title": "Candace", "text": "Origine e diffusione.\nDeriva da \"Kandake\", il titolo ereditario delle regine etiopi, menzionato negli Atti degli Apostoli (). Deriva apparentemente dalla parola kushita \"kdke\", che significa \"regina madre\". In alcune versioni della Bibbia \u00e8 scritto \"kandake\", riprendendo la forma greca \u039a\u03b1\u03bd\u03b4\u03b1\u03ba\u03b7.\nCominci\u00f2 ad essere usato dai puritani dopo la Riforma protestante, e venne reso celebre nel XX secolo da un personaggio cos\u00ec chiamato nel film del 1942 \"Meet the Stewarts\". Il diminutivo Candy \u00e8 influenzato dalla parola inglese \"candy\", che significa \"caramella\".\nOnomastico.\nIl nome Candace \u00e8 adespota, non essendo portato da alcuna santa. L'onomastico ricade quindi il 1\u00ba novembre, giorno di Ognissanti."}
{"id": "3347764", "revid": "307923", "url": "https://it.wikipedia.org/wiki?curid=3347764", "title": "Episodi di Quelli dell'Intervallo Cafe (seconda stagione)", "text": "La seconda stagione della sitcom Quelli dell'Intervallo Cafe va in onda in Italia dal 10 febbraio 2011 su Disney Channel Italia ogni gioved\u00ec e venerd\u00ec. Un'anteprima della stagione \u00e8 stata trasmessa il 31 dicembre 2010 con i primi minuti presentata dai personaggi della stessa serie.\n "}
{"id": "3347765", "revid": "47767", "url": "https://it.wikipedia.org/wiki?curid=3347765", "title": "Candice", "text": ""}
{"id": "3347766", "revid": "47767", "url": "https://it.wikipedia.org/wiki?curid=3347766", "title": "Kandace", "text": ""}
{"id": "3347768", "revid": "1305772", "url": "https://it.wikipedia.org/wiki?curid=3347768", "title": "Obelia", "text": ""}
{"id": "3347769", "revid": "1318658", "url": "https://it.wikipedia.org/wiki?curid=3347769", "title": "Oberkampf", "text": ""}
{"id": "3347770", "revid": "490801", "url": "https://it.wikipedia.org/wiki?curid=3347770", "title": "Punta Tzan", "text": ""}
{"id": "3347771", "revid": "1305772", "url": "https://it.wikipedia.org/wiki?curid=3347771", "title": "Oberth", "text": ""}
{"id": "3347772", "revid": "106908", "url": "https://it.wikipedia.org/wiki?curid=3347772", "title": "Oberto", "text": "Origine e diffusione.\nDeriva dagli elementi germanici \"aud\" o \"od\", \"patrimonio\", e \"bert\", \"illustre\": il significato \u00e8 dunque \"illustre patrimonio\". Il primo elemento del nome si ritrova anche in Oddone, Odilia, Odoacre, Elodia e Audomaro, mentre il secondo \u00e8 condiviso da numerosi altri, quali Uberto, Roberto e Alberto.\nOnomastico.\nTrattandosi di un nome adespota, cio\u00e8 non portato da alcun santo, l'onomastico pu\u00f2 essere festeggiato il 1\u00ba novembre in occasione di Ognissanti."}
{"id": "3347776", "revid": "1305772", "url": "https://it.wikipedia.org/wiki?curid=3347776", "title": "Obor", "text": ""}
{"id": "3347778", "revid": "28592", "url": "https://it.wikipedia.org/wiki?curid=3347778", "title": "Obruchev", "text": ""}
{"id": "3347779", "revid": "1305772", "url": "https://it.wikipedia.org/wiki?curid=3347779", "title": "Octet", "text": "Octet (ottetto) pu\u00f2 riferirsi a:"}
{"id": "3347781", "revid": "1305772", "url": "https://it.wikipedia.org/wiki?curid=3347781", "title": "O'Day", "text": ""}
{"id": "3347782", "revid": "599013", "url": "https://it.wikipedia.org/wiki?curid=3347782", "title": "Mexico City Open 1981 - Singolare", "text": "Il singolare del torneo di tennis Mexico City Open 1981, facente parte della categoria Grand Prix, ha avuto come vincitore Jaime Fillol che ha battuto in finale David Carter 6-2, 6-3."}
{"id": "3347783", "revid": "1305772", "url": "https://it.wikipedia.org/wiki?curid=3347783", "title": "Oenopides", "text": ""}
{"id": "3347784", "revid": "290948", "url": "https://it.wikipedia.org/wiki?curid=3347784", "title": "Butilene", "text": ""}
{"id": "3347788", "revid": "339392", "url": "https://it.wikipedia.org/wiki?curid=3347788", "title": "O.F.F.", "text": ""}
{"id": "3347792", "revid": "1442080", "url": "https://it.wikipedia.org/wiki?curid=3347792", "title": "Denver Open 1981 - Singolare", "text": "Il singolare del torneo di tennis Denver Open 1981, facente parte della categoria Grand Prix, ha avuto come vincitore Gene Mayer che ha battuto in finale John Sadri 6-4, 6-4."}
{"id": "3347793", "revid": "834", "url": "https://it.wikipedia.org/wiki?curid=3347793", "title": "Oggetto container (informatica)", "text": ""}
{"id": "3347798", "revid": "287204", "url": "https://it.wikipedia.org/wiki?curid=3347798", "title": "Oichalia", "text": ""}
{"id": "3347804", "revid": "1305772", "url": "https://it.wikipedia.org/wiki?curid=3347804", "title": "Oken", "text": ""}
{"id": "3347805", "revid": "834", "url": "https://it.wikipedia.org/wiki?curid=3347805", "title": "Oktjabrskaja", "text": ""}
{"id": "3347806", "revid": "834", "url": "https://it.wikipedia.org/wiki?curid=3347806", "title": "OLB5 (segnale tempo)", "text": ""}
{"id": "3347807", "revid": "1305772", "url": "https://it.wikipedia.org/wiki?curid=3347807", "title": "Olbers", "text": ""}
{"id": "3347809", "revid": "1617919", "url": "https://it.wikipedia.org/wiki?curid=3347809", "title": "Societ\u00e0 teosofica", "text": ""}
{"id": "3347810", "revid": "1713445", "url": "https://it.wikipedia.org/wiki?curid=3347810", "title": "Olcott", "text": ""}
{"id": "3347813", "revid": "71814", "url": "https://it.wikipedia.org/wiki?curid=3347813", "title": "Dichiarazione (diritto)", "text": ""}
{"id": "3347814", "revid": "1543377", "url": "https://it.wikipedia.org/wiki?curid=3347814", "title": "Enzo Savorgnan di Brazz\u00e0", "text": "\u00c8 stato consigliere nazionale della Camera dei Fasci e delle Corporazioni e medaglia d'argento al valor militare.\nBiografia.\nDiscendente della nobile famiglia friulana dei Savorgnan, conte palatino, si laure\u00f2 in Giurisprudenza e in Scienze politiche. Orientato inizialmente verso la carriera diplomatica, ne fu distolto dall'attivit\u00e0 politica e dai fatti bellici.\nNel 1935, a 25 anni, si arruol\u00f2 volontario nel corso della guerra d'Etiopia, capitano nella 1\u00aa Divisione Camicie Nere \"23 marzo\" della MVSN.\nNel 1938, ancora volontario di guerra, partecip\u00f2 alla Guerra di Spagna e\nSavorgnan fu vice segretario federale del Partito Nazionale Fascista ad Aosta. Segretario federale di Trapani dal marzo 1940 al giugno 1943, \u00e8 consigliere nazionale della Camera dei Fasci e delle Corporazioni.\nNel 1940, allo scoppio della Seconda guerra mondiale, part\u00ec per il fronte greco-albanese con il grado di capitano nella 21\u00aa Divisione fanteria \"Granatieri di Sardegna\".\nNel corso della carriera militare Savorgnan ottenne una medaglia d'argento, due di bronzo e tre Croci di guerra al valor militare. Con l'approssimarsi del fronte rientr\u00f2 nel suo incarico a Trapani dove assistette al bombardamento del 6 aprile 1943. Quando suon\u00f2 l'allarme ordin\u00f2 a tutti i dipendenti della federazione di recarsi nei rifugi mentre lui usc\u00ec percorrendo la via principale sotto le bombe Alleate per constatare i danni. In quei mesi spos\u00f2 la figlia del luogotenente generale della Milizia Enrico Francisci, Fernanda.\nInfine, dal 2 al 25 luglio 1943, \u00e8 segretario federale del PNF di Verona dove porter\u00e0 Francesco Panitteri come capo della segreteria politica.\nAdesione alla Repubblica Sociale Italiana.\nRichiamato in servizio nei Granatieri di Sardegna da Badoglio, dopo l'armistizio dell'8 settembre, ritorn\u00f2 a Verona dove contribu\u00ec a riaprire la federazione fascista. Ader\u00ec alla Repubblica Sociale Italiana e fu nominato prima Capo della Provincia (Prefetto) di Reggio Emilia (25 ottobre 1943 - giugno 1944), poi di Varese (ottobre 1944 - aprile 1945).\nCapo della Provincia a Reggio Emilia.\nIl 15 settembre 1943 a Reggio Emilia fu ricostituita la federazione fascista repubblicana di cui fu nominato federale reggente Dante Torelli e sostituito il 30 da Giuseppe Scolari. Torelli ne divenne il vice. Fu rapidamente ricostituita la MVSN con i reduci del 79\u00b0 Battaglione M che era ritornata decimata dalla campagna di Russia e il 25 ottobre si insedi\u00f2 anche Savorgnan che sostitu\u00ec il reggente Luigi Gardini.\nDopo l'uccisione a Cavriago del colonnello Giovanni Fagiani della MVSN, avvenuta il 14 dicembre 1943, appoggiato dagli altri dirigenti del PFR di Reggio Emilia, Savorgnan riusc\u00ec ad impedire ogni rappresaglia e oper\u00f2 per far rilasciare tutti i rastrellati di quei giorni attirandosi le critiche dei fascisti pi\u00f9 estremisti. A seguito di questo omicidio fu divulgato per la citt\u00e0 la minaccia di ricorrere alla rappresaglia in caso di uccisioni di altri fascisti. Fagiani fu sostituito dal seniore della MVSN Silvio Margini\nIl 27 dicembre mentre aspettava il treno alla stazione ferroviaria fu ucciso dai partigiani il segretario comunale di Bagnolo in Piano Davide Onfiani Secondo la testimonianza di Amilcare Bedogni che ader\u00ec poi al movimento partigiano, Savorgnan, giunto presso la camera ardente esclam\u00f2 \"Basta! Basta! Questa \u00e8 la goccia che fa traboccare il vaso\". Secondo le testimonianze rese nel dopoguerra dai superstiti della federazione fascista, tra cui Panitteri, Savorgnan rientrato in serata alla federazione fu affrontato dagli elementi estremisti che reclamavano la rappresaglia. Nella notte Savorgnan contatt\u00f2 i responsabili tedeschi affinch\u00e9 facessero desistere gli estremisti dalla rappresaglia e il comandante della MVSN Silvio Margini perch\u00e9 almeno si formasse un regolare tribunale militare ma senza risultato. Nel frattempo nella federazione fu riunito il tribunale speciale per la difesa dello stato, che commin\u00f2 la condanna a morte per otto partigiani catturati con le armi in pugno. Il giorno seguente 28 dicembre i sette fratelli Cervi assieme a Quarto Camurri, un disertore della MVSN, furono fucilati in quanto avevano avuto un conflitto a fuoco nei giorni precedenti.\nVigeva la legge di guerra che chiunque fosse stato trovato con delle armi, senza giustificato motivo, doveva essere fucilato sul posto, senza alcun processo.\nCiononostante lo stillicidio di caduti fascisti continu\u00f2 e l'uccisione del milite della GNR Luigi Maccaferri il 10 gennaio provoc\u00f2 l'anticipazione del coprifuoco alle ore 20 e la minaccia di condanna a morte per tutti coloro che fossero stati trovati in \"possesso abusivo di armi\". Un'ulteriore anticipazione alle 17.30 del coprifuoco segu\u00ec dopo l'omicidio del tenente dell'esercito repubblicano Luciano Loldi il 17 gennaio.\nLa morte del milite Gino Orlandi il 18 gennaio in una sparatoria e del caposquadra della GNR Angelo Ferretti in un attentato gappista mentre transitava in bicicletta fece s\u00ec che Savorgnan convocasse il Tribunale speciale che poi condann\u00f2 alla fucilazione don Pasquino Borghi e altri otto partigiani reggiani, di cui tre erano disertori della GNR da eseguirsi il 30 gennaio 1944.\nCapo della Provincia a Varese.\nNel giugno 1944 Savorgnan fu sostituito a Reggio Emilia dal nuovo capo della Provincia Almo Vanelli e assunse la guida della provincia di Varese il 18 agosto sostituendo Mario Bassi. Proprio pochi giorni prima di assumere il nuovo incarico un attacco partigiano contro un convoglio tedesco aveva provocato una dura rappresaglia che aveva colpito la popolazione di Borgo Ticino. La notizia della strage di Borgo Ticino aveva provocato le accese proteste di Savorgnan presso il ministero dell'Interno. Alcune fortunate operazione della Guardia Nazionale Repubblicana e della XVI Brigata Nera \"Dante Gervasini\" di Varese, tutte strettamente seguite dalla prefettura, portarono al fermo di numerosi partigiani democristiani che si riteneva avessero operato attentati contro le strutture industriali e militari che furono posti a disposizione del Tribunale speciale\n e la confessione di una partigiano legato ai garibaldini e alcuni errori avevano permesso nell'ottobre 1944 di scompaginarne le fila.\nIl sabotaggio ad una centralina elettrica di Gemonio aveva provocato l'anticipazione del coprifuoco alle 20.00 e la chiusura dei locali pubblici. \nGi\u00e0 nella prima met\u00e0 di novembre i partigiani ripartirono comunque all'attacco cos\u00ec a Travedona-Monate uccisero nella sua abitazione il vice federale del PFR di Milano Gianni Locatelli insieme alla moglie Elvira. Cos\u00ec il 24 novembre Savorgnan fece pubblicare su tutti i giornali della provincia la minaccia di ricorrere a rappresaglie nel caso che le violenze o i sabotaggi partigiani non fossero finiti:\nIl 19 novembre fu fucilato un disertore delle Brigate Nere e il 12 dicembre una contadina che aveva ospitato dei partigiani nella sua cascina. Il 5 gennaio 1945 nel corso di un rastrellamento furono uccisi cinque partigiani da parte del Battaglione Azzurro dell'Aeronautica. Nel frattempo, anche a causa dell'afflusso di profughi da Milano, la situazione alimentare in citt\u00e0 peggiorava sempre rendendo introvabili diversi generi alimentari come la farina e la carne, pertanto Savorgnan aveva ordinato che tutti i ristoranti cittadini - anche quelli pi\u00f9 rinomati - si trasformassero in \"mense di guerra\" con prezzi fissi.\nAl contempo la guerra civile proseguiva e in risposta alla ripresa del movimento partigiano nella primavera 1945 Savorgnan emise nuovi dispacci, in uno di questi ordin\u00f2 \"di reagire con forza e vigore alle proditorie uccisioni di fascisti che si sono intensificate anche contro donne in questi giorni. Anche alle donne del campo avversario che, con tanto veleno e ferocia, operano contro di noi applicate il rigore della legge\".\nIl 23 aprile 1945 fu sostituito nell'incarico dal nuovo capo della Provincia, il trentunenne Paolo Della Bella, ex dirigente del GUF varesotto.\nGli ultimi giorni.\nSavorgnan decise di rimanere a Varese insieme alla moglie e al figlio e il 25 aprile 1945 fu preso prigioniero a Varese dai partigiani e giustiziato il 28, insieme al federale di Varese Leopoldo Gagliardi e al commissario Corrado Belluomo. Numerosi militari e funzionari della RSI furono altres\u00ec fucilati negli stessi giorni.\nIl 26 settembre 1959 la salma, esumata dal cimitero di Belforte, vicino a Varese, fu traslata nella tomba di famiglia a Cormons."}
{"id": "3347816", "revid": "834", "url": "https://it.wikipedia.org/wiki?curid=3347816", "title": "Olterra (piroscafo)", "text": ""}
{"id": "3347818", "revid": "2207437", "url": "https://it.wikipedia.org/wiki?curid=3347818", "title": "Being Erica", "text": "Being Erica \u00e8 una serie televisiva canadese di genere commedia-drammatico. La serie ha debuttato il 5 gennaio 2009 sul canale canadese CBC, il quale ne ha prodotto quattro stagioni prima di decidere di chiuderla.\nIn Italia la prima stagione \u00e8 stata trasmessa in anteprima sul canale pay Mya dal 15 gennaio 2011; ha debuttato in chiaro il 18 aprile 2011 su Rai 4, canale che ha poi trasmesso anche le successive stagioni.\nTrama.\nErica Strange, la protagonista, \u00e8 una trentaduenne di Toronto (Canada) che in un momento di depressione, causata dai molti rimpianti riguardanti scelte sbagliate effettuate nella vita, viene ricoverata d'urgenza in ospedale per uno shock anafilattico; risvegliatasi le si presenta un medico, il dottor Tom, il quale le si proporr\u00e0 come terapeuta per risolvere i suoi problemi psicologici. Questo incontro le rivoluzioner\u00e0 la vita poich\u00e9 il dottor Tom \u00e8 un terapeuta molto \"speciale\": Erica accetter\u00e0 di sottoporsi alla terapia, scoprendo immediatamente che il dottor Tom ha la capacit\u00e0 di mandarla indietro nel tempo, per tornare a rivivere i momenti in cui lei ritiene di non avere preso le decisioni giuste ed avuto il giusto atteggiamento, allo scopo di trarre da ci\u00f2 delle lezioni di vita in grado di migliorare la sua esistenza attuale."}
{"id": "3347819", "revid": "1305772", "url": "https://it.wikipedia.org/wiki?curid=3347819", "title": "Olympia-Einkaufszentrum", "text": ""}
{"id": "3347820", "revid": "834", "url": "https://it.wikipedia.org/wiki?curid=3347820", "title": "Omeros (poema)", "text": ""}
{"id": "3347821", "revid": "347132", "url": "https://it.wikipedia.org/wiki?curid=3347821", "title": "Savorgnan", "text": "I Savorgnan (talvolta anche Savorgnani) sono una famiglia aristocratica friulana, che nel 1385 fu ascritta al patriziato veneziano.\nStoria.\nAntica famiglia friulana, attualmente fiorente, originaria, secondo alcuni, dalla Moravia, e detta dei Cipronesi o Cipriani. Rodolfo e Corrado furono investiti nel 1254, dal patriarca di Aquileia, del feudo di Savorgnano, donde trassero il nuovo nome. Infeudata anche di una parte del castello di Udine, la famiglia si divise nei due rami di Udine e di Cividale. La famiglia conta numerosi membri illustri, fra i quali, degni di particolare menzione, un Francesco, che, creato da Carlo IV conte palatino nel 1362, ottenne dai patriarchi di Aquileia l'ufficio margraviale dell'Istria, il figlio di lui, Federico III, che nella pace di Torino tra Venezia e Genova (1381) rappresent\u00f2 Udine e il parlamento friulano, e fu assassinato, nel 1394, sembra per ordine di Giovanni di Moravia, patriarca di Aquileia.\nTristano, figlio di Federico e della nobile Orsina dei marchesi d'Este, che dopo aver tentato invano di crearsi uno stato proprio sulle rovine del patriarcato di Aquileia, fu alla testa dell'esercito veneziano nel 1420, che port\u00f2 al passaggio del Friuli sotto il dominio della repubblica di Venezia. Iacopo fu valoroso capitano, combatt\u00e9 contro Carlo VIII al Taro e contro Luigi XII a Novara, combatt\u00e9 pure contro Pisa a favore della repubblica di Venezia; contribu\u00ec molto alla vittoria di San Regolo (1494). Girolamo (1466-1529), fu uomo d'armi e ingegnere di valore; quando il Cadore fu invaso dai Tedeschi nel 1508 egli li sconfisse pi\u00f9 volte costringendoli alla fuga. Nel 1513, dopo la sconfitta veneta di Vicenza, si rinchiuse nella fortezza di Osoppo, e tanto tenace fu la sua resistenza agl'imperiali che questi finirono col levare l'assedio, fu creato da Venezia conte di Belgrado.\nMario il Vecchio, figlio del precedente, si distinse anch'egli per capacit\u00e0 militare e per tecnica fortificatoria, fu consigliere del duca di Urbino per le fortificazioni, combatt\u00e9 nel Belgio (1530) poi nella Francia, dove esistono tuttora a Lendrecy i resti dei suoi lavori alle mura (baluardi e terrapieni), scrisse il trattato \"Arte militare terrestre e marittima \"(Venezia 1599) e una \"Difesa del Friuli e della Milizia\"; Giulio (1516-1595) \u00e8 la figura forse pi\u00f9 notevole della famiglia; prest\u00f2 la sua opera quasi tutta al servizio di Venezia, che nel 1567 lo cre\u00f2 sovrintendente generale dell'artiglieria e delle fortificazioni di tutto il territorio, prese parte nel 1539 alla difesa di Cattaro, fu governatore di Corf\u00f9 che fortific\u00f2 di opere nuove, nel periodo dal 1562 al 1566 fu a Candia e alla Canea costruttore sempre di opere militari, le principali di esse si trovano per\u00f2 ancor oggi a Cipro, dove la fortezza di Nicosia lo vide iniziare la famosa cinta con undici baluardi, a Venezia, a Corf\u00f9 ed a Brescia si trovano altre tracce della sua opera. Egli fu inoltre l'ideatore del sistema dei \"mezzi rivestimenti\" vale a dire di rivestire i bastioni e le cortine non oltre il livello corrispondente al ciglione dello spalto, in modo perci\u00f2 che non fossero esposti alla vista del nemico, anche come artigliere fece stud\u00ee sulla lunghezza dei pezzi e i suoi riflessi sul risultato balistico. Germanico (1554-1600), altro uomo di guerra e ingegnere militare, combatt\u00e9 in Germania dove diresse l'assedio di Bonn; in Ungheria lott\u00f2 contro i Turchi e a Visegrad nel 1597 venne creato consigliere di guerra e sovrintendente generale delle fortificazioni, le sue opere principali furono compiute a Casale e a Praga. La casata trae il nome da Savorgnano del Torre, piccolo centro poco a nord di Udine (oggi frazione di Povoletto) di cui furono feudatari. Non \u00e8 nota la data dell'investitura, ma probabilmente avvenne nella seconda met\u00e0 del Duecento, successivamente alla rivolta del ghibellino Rodolfo Ciprioner contro il patriarca di Aquileia Gregorio da Montelongo: in quell'occasione il prelato avrebbe sottratto il castello al nobile ribelle per assegnarlo a uno dei figli di Federico di Colmalisio, che gi\u00e0 nel 1261 aveva ottenuto un feudo di abitanza presso la stessa localit\u00e0. Suo figlio Leonardo \u00e8 il primo ad assumere il cognome \"di Savorgnano\".\nLa tradizione li vorrebbe oriundi di Aquileia, o forse discendenti da un membro della famiglia Ciprionieri, che segu\u00ec Gisulfo I del Friuli, nipote del re Alboino dei Longobardi, durante la calata di questi ultimi in Italia. Dopo la vittoria di Carlo Magno sui Longobardi, il nuovo imperatore avrebbe istituito il Parlamento del Friuli (777), in seno al quale il casato dei Savorgnan si distinse come possessore del castello di Savorgnano, ottenendo in tal modo da Carlo Magno e dai suoi vicari (i Patriarchi di Aquileia) diverse giurisdizioni, baronie, feudi e, successivamente, il nobile Federico Savorgnan, \"Vice Domino del Friuli\" e marchese d'Istria, ottenne il titolo di conte palatino dall'Imperatore Carlo IV.\nNel 1385, la famiglia fu assimilata al patriziato veneziano nella persona del detto conte Federico, e tutti i loro titoli furono conseguentemente riconosciuti dal Consiglio dei Pregadi. Al 1797, anno della caduta della Serenissima, i Savorgnan compaiono ancora tra i casati aventi diritto di voto in Maggior Consiglio.\nLo stemma di famiglia \u00e8, di fatto, ancora oggi quello della citt\u00e0 di Udine.\nLa famiglia si divise nel tempo in diversi rami:\nBrazz\u00e0-Brazzacco Savorgnan Cergneu.\nL'appellativo di questo ramo deriva da una serie di acquisti ed eredit\u00e0: avuto in eredit\u00e0 il castello di Cergn\u00e8u con relativo titolo, ed acquistato il titolo di Brazz\u00e0, diventarono Brazz\u00e0-Brazzacco Savorgnan Cergneu, e furono confermati nobili con Sovrana Risoluzione del 24 novembre 1820 e confermati nel rango comitale il 24 maggio 1825.\nSavorgnan del Torre.\nHa pi\u00f9 stretta parentela con il ramo sopra descritto dei Cergneu. Oltre ai titoli appartenenti alla famiglia, questo ramo si fregiava del titolo di patrizi veneti. Nel 1623, costoro ottennero il titolo di marchesi dall'Imperatore Ferdinando II, in virt\u00f9 dell'aiuto fornito a Massimiliano I durante le guerre d'Italia. Si estinsero verso la met\u00e0 del secolo XIX, e loro eredi furono i Cergneu. L'ultimo esponente di questa linea dinastica fu Elisabetta Marianna Caterina Grimani, vedova di Mario di Giovanni Savorgnan del Torre, con il quale era convolata a nozze il 22 febbraio 1778. Il governo imperiale austriaco le riconobbe il rango nobiliare con Sovrana Risoluzione datata 1\u00ba dicembre 1817, a patto che si mantenesse in stato vedovile.\nSavorgnan di Osoppo.\nDurante la prima met\u00e0 dell'Ottocento, questo ramo entr\u00f2 in possesso dei beni ereditati dai parenti del ramo del Torre. Anche questa linea dinastica fece parte del corpo patrizio della citt\u00e0 lagunare, titolo successivamente perduto nel tempo, e dal 1658 fu iscritta all'Ordine nobile della citt\u00e0 di Udine. Costoro si fregiavano delle insegne di conti palatini, direttamente ereditate dal proprio antenato Federico, marchese d'Istria. Furono signori del feudo di Osoppo. Nella prima met\u00e0 del secolo XIX, il conte Girolamo Carlo Marco, figlio di Giacomo di Ettore e della N.D. Benedetta Giustinian, avendo incamerato l'eredit\u00e0 dei del Torre, rivendic\u00f2 anche il titolo marchionale concesso nel Seicento a questi ultimi dagli Imperatori. Gli Osoppo ottennero la conferma dell'avita nobilt\u00e0 dall' Impero d'Austria con la Sovrana Risoluzione del 15 maggio 1825.\nSavorgnan del Monte (d'Osoppo).\nQuesto ramo tutt'ora fiorente discendente dal Nobile Federico di Savorgnano, del Monte, Patrizio Veneto, 1385 sposatosi con la Nobile Orsina d'Este, dei marchesi d'Este. Negli anni si susseguirono personaggi illustri come il figlio di Federico Savorgnan e Orsina d'Este, il nobile Tristano Savorgnan, Capitano di Udine sposatosi con la nobile Tarsia della Scala, dei Signori di Verona. Da questo matrimonio nacque il nobile Pagano Savorgnan del Monte sposatosi con la Nobile Maddalena dei Conti Zucco di Cuccagna il cui figlio, l'illustre Girolamo Savorgnan del Monte, Conte Palatino, Conte di Belgrado e di Palazzuolo, Signore d'Osoppo, Cavaliere di San Marco e Senatore, fu Uomo d'armi e ingegnere militare che sconfisse pi\u00f9 volte i Tedeschi che invadevano il Cadore mettendoli in fuga. Nel 1513 difese la fortezza di Osoppo, costringendo gli Imperiali a levare l'assedio, fu creato da Venezia conte di Belgrado. Girolamo Savorgnan ebbe quattro mogli e pi\u00f9 di venti figli, spos\u00f2 in quarte nozze la Nobile Orsina Canal Patrizia Veneta, da questo matrimonio discendono i membri del casato."}
{"id": "3347822", "revid": "834", "url": "https://it.wikipedia.org/wiki?curid=3347822", "title": "Ondata Glaciale (Magic)", "text": ""}
{"id": "3347824", "revid": "1305772", "url": "https://it.wikipedia.org/wiki?curid=3347824", "title": "Onizuka", "text": ""}
{"id": "3347825", "revid": "1305772", "url": "https://it.wikipedia.org/wiki?curid=3347825", "title": "Onset", "text": ""}
{"id": "3347826", "revid": "1833487", "url": "https://it.wikipedia.org/wiki?curid=3347826", "title": "Sabina Began", "text": "Biografia.\nSabina Beganovi\u0107 \u00e8 nata in Germania, ma si \u00e8 poi trasferita in Italia, precisamente a Roma. Debutta sul piccolo schermo nel 1993 con una parte nella serie tv \"I ragazzi del muretto\". Al cinema il suo ruolo pi\u00f9 importante \u00e8 stato in \"Aitanic\" di Nino D'Angelo (2000), dove \u00e8 coprotagonista al fianco del regista-attore napoletano. Ha poi lavorato per lo pi\u00f9 in film e serie televisive.\nBegan si \u00e8 dichiarata amante dell'ex-primo ministro Silvio Berlusconi e ha dichiarato a SKY Italia che sarebbe stato il suo pseudonimo a dare la denominazione bunga bunga al noto scandalo sessuale collegato ai presunti fatti indagati dall'inchiesta nota come Rubygate. \u00c8 quindi stata tra gli indagati nell'inchiesta della procura di Bari sulle accompagnatrici che l'imprenditore Giampaolo Tarantini avrebbe portato nelle residenza dell'allora primo ministro Silvio Berlusconi tra il 2008 e il 2009. Conosciuta anche con l'appellativo \"ape regina\", il 13 novembre 2015 il Tribunale di Bari la condanna a 1 anno e 4 mesi di reclusione per induzione e sfruttamento della prostituzione in relazione allo scandalo escort.\nL'8 maggio 2012 ha dichiarato a Radio 24 \"Sono innamorata di Berlusconi e voglio un figlio da lui\". Il 24 agosto seguente ha quindi dichiarato di aspettare un figlio da Silvio Berlusconi, ma a distanza di poche ore comunica a Dagospia di aver perso il bambino perch\u00e9 Berlusconi si era arrabbiato. Nel 2021 in una intervista televisiva ha dichiarato di aver assunto droghe in modo eccessivo rischiando l'overdose, e ha inoltre fatto coming out dicendo di aver avuto una relazione con una donna tedesca."}
{"id": "3347827", "revid": "834", "url": "https://it.wikipedia.org/wiki?curid=3347827", "title": "Ooh Yeah! (Hall &amp; Oates)", "text": ""}
{"id": "3347829", "revid": "1373059", "url": "https://it.wikipedia.org/wiki?curid=3347829", "title": "Jean Nicolas (calciatore)", "text": "Carriera.\nGioc\u00f2 per tutta la carriera nel , che port\u00f2 nel 1926 alla promozione in massima serie. Fu per tra anni consecutivi capocannoniere della Division 2 (1934, 1935 e 1936) e per una volta della Division 1 (1938). Detiene inoltre il record di maggior numero di reti segnate in una partita di Division 1, 7 (in Rouen-Valenciennes del 1\u00ba maggio 1928). Prese parte con la Nazionale ai e al ."}
{"id": "3347830", "revid": "767487", "url": "https://it.wikipedia.org/wiki?curid=3347830", "title": "Capsule (gruppo musicale)", "text": " \u00e8 un duo di musica elettronica giapponese, formato dalla cantante Toshiko Koshijima (3 marzo 1980) e dal produttore Yasutaka Nakata (6 febbraio 1980).\nEntrambi i membri del duo erano giovanissimi all'epoca della creazione del progetto musicale: avevano soltanto 17 anni.\nTuttavia il loro debutto ufficiale risale al 2001, anno in cui pubblicarono il loro primo singolo, \"Sakura\", contenuto nel loro primo lavoro in studio, distribuito quasi 7 mesi dopo: \"High Collar Girl\".\nStoria.\nIl gruppo nacque dall'incontro tra i due musicisti, che si conobbero al TEEN'S MUSIC FESTIVAL, nel 1997. Il festival era oltretutto organizzato e finanziato dalla Yamaha Music, che difatti produsse i primi due album del gruppo: \"High Collar Girl\" del 2001 e \"Cutie Cinema Replay\" del 2003. Dopo alcuni singoli e i due album sopra citati finanziati dalla Yamaha Music, nel 2003 Yasutaka Nakata riusc\u00ec a creare una propria etichetta discografia, la contemode, che da questo momento in poi produrr\u00e0 e distribuir\u00e0 tutti i lavori del duo musicale. I Capsule sono ora praticamente indipendenti.\nNel 2004 ecco la svolta: i Capsule stringono un accordo con lo Studio Kajino, che realizzer\u00e0 tre videoclip animati per il lancio dei loro singoli. La regia dei videoclip sar\u00e0 affidata a Yoshiyuki Momose, conosciuto gi\u00e0 nel settore dell'animazione per i due corti \"Ghiblies\" e \"Ghiblies Episode 2\" e per essere un tecnico all'interno del celebre Studio Ghibli di Miyazaki&amp;Takahata.Le canzoni prese in analisi per la realizzazione dei video saranno: \"Portable Airport\" (dall'album \"S.F. Sound Forniture\"), \"Space station No. 9\" (dall'album \"Nexus-2060\") e \"Flying City Plan\" (dall'album \"L.D.K. Lounge Designers Killer\")."}
{"id": "3347831", "revid": "767487", "url": "https://it.wikipedia.org/wiki?curid=3347831", "title": "Chrissie Hynde", "text": "Biografia.\nFiglia di una segretaria e di un dirigente delle Yellow Pages, si diploma alla Firestone High School di Akron, in Ohio. Si interessa alla cultura hippy e al misticismo orientale e, durante gli anni alla Kent State University's Art School, entra a far parte di un gruppo musicale chiamato Sat. Sun. Mat., che include anche Mark Mothersbaugh dei Devo. \u00c8 presente il giorno della sparatoria della Kent State, durante la quale gli agenti di polizia uccidono alcuni studenti aderenti alla protesta, tra cui un suo amico.\nNel 1973 si trasferisce a Londra, dove incontra il critico della rivista musicale \"NME\", Nick Kent, che la aiuta a trovarsi un lavoro come giornalista. L'interesse non dura molto e poco dopo viene assunta come commessa nel negozio di abbigliamento \"Sex\", gestito da Malcolm McLaren e Vivienne Westwood. Qui conosce Sid Vicious, che cercher\u00e0 di convincere a firmare un matrimonio di convenienza per ottenere un permesso di lavoro. Nel 1975, Hynde far\u00e0 ritorno a Cleveland.\nNel 1976 torna in Europa, in Francia, dove sostituisce il cantante del gruppo The Frenchies. Successivamente torna a Londra, allora nel pieno del movimento punk 77, in cerca di un gruppo in cui suonare. Malcolm McLaren la aiuta ad entrare nei Masters of the Backside come chitarrista, ma verr\u00e0 esonerata quando cambieranno genere (diventando The Damned). Successivamente viene ingaggiata nel gruppo di Mick Jones, The Clash, come chitarrista per un tour, dopo il quale lascer\u00e0 di nuovo, in cerca di una sua band.\nNel 1978 spedisce un demo a Dave Hill, proprietario dell'etichetta discografica Real Records. Hill accetta di farle da manager mettendole a disposizione uno studio di registrazione a Covent Garden, a Londra, e la sollecita a formare un gruppo. Nella primavera dello stesso anno, Hynde incontra il bassista Pete Farndon col quale former\u00e0 un gruppo insieme al chitarrista James Honeyman-Scott e al batterista Martin Chambers. Il nome del gruppo, The Pretenders, \u00e8 ispirato alla canzone \"The Great Pretender\" dei The Platters.\nVita privata.\nChrissie Hynde ha due figlie, Natalie Rae Hynde, nata nel 1983 dal rapporto con l'allora cantante dei Kinks, Ray Davies, e Yasmin Kerr, nata nel 1985 dal matrimonio col cantante dei Simple Minds, Jim Kerr. I due divorzieranno nel 1990. Hynde si risposer\u00e0 nel 1997 con l'artista Lucho Brieva, dal quale si separa nel 2002.\nVive a Londra. \u00c8 vegetariana, attivista dei diritti degli animali e sostenitrice della PETA. Era proprietaria di un ristorante ad Akron, in Ohio, suo luogo di origine, chiamato VegiTerranean, rimasto aperto dal 2007 al 2011.\nDiscografia parziale.\nDiscografia solista.\nAlbum\nDiscografia come Chrissie Hinde with The Valve.\nAlbum"}
{"id": "3347833", "revid": "46291", "url": "https://it.wikipedia.org/wiki?curid=3347833", "title": "Pulicaria", "text": "Pulicaria \u00e8 un genere di piante spermatofite dicotiledoni appartenenti alla famiglia delle Asteraceae, dall'aspetto di piccole erbacee annuali o perenni dalla tipica infiorescenza a capolini gialli.\nEtimologia.\nIl nome generico (\"pulicaria\") deriva dal latino \u201cpulicarius\u201d (= simile alle pulci) e si riferisce alle propriet\u00e0 \u201canti-pulci\u201d di alcune sostanze contenute nella pianta.\n&lt;br&gt;\nIl nome scientifico attualmente accettato (\"Pulicaria\") \u00e8 stato proposto dal botanico tedesco Joseph Gaertner (1732 \u2013 1791) nella pubblicazione \"De Fructibus et Seminibus Plantarum\" del 1791.\nDescrizione.\n&lt;br&gt;\nSono piante non molto alte: massimo 12 dm. La forma biologica delle specie di questo genere in parte \u00e8 terofita scaposa (T scap), ossia piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme; e in parte \u00e8 emicriptofita scaposa (H scap), ossia piante perennanti con gemme poste al livello del suolo. Possono profumare ma anche con odori sgradevoli e in genere sono tomentose.\nRadici.\nLe radici sono secondarie (da rizoma o da fittone).\nFoglie.\nLe foglie sono intere, a forma pi\u00f9 o meno lanceolata, sono sessili e a disposizione alterna. La superficie \u00e8 percorsa da nervi reticolati. I margini sono interi o dentati/seghettati.\nInfiorescenza.\nL'infiorescenza \u00e8 formata da medi capolini su peduncoli fogliosi. La struttura dei capolini \u00e8 quella tipica delle Asteraceae: un peduncolo sottile sorregge un involucro da emisferico a campanulato, composto da pi\u00f9 squame a disposizione embricata (a spirale) e poste in 3 - 4 serie che fanno da protezione al ricettacolo nudo (o minutamente alveolato) sul quale s'inseriscono due tipi di fiori: quelli esterni ligulati (da 20 a 30) di colore giallo, non molto pi\u00f9 lunghi dell'involucro in alcune specie, mentre in altre sono notevolmente pi\u00f9 lunghi e quelli interni tubulosi (altrettanto numerosi\u00a0\u2013 oltre 100 - e di colore giallo pi\u00f9 scuro). Diametro dell'involucro: 5\u00a0\u2013 10\u00a0mm.\nFiori.\nI fiori sono zigomorfi (quelli ligulati), attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni a forma ellissoide con pappo. L'epidermide dell'achenio \u00e8 caratterizzata da lunghi cristalli. Il pappo \u00e8 composto da pochi peli (fino a 30) circondati alla base da una corona di squame membranose.\nDistribuzione e habitat.\nQuesto genere \u00e8 presente in Europa, America del nord (parte orientale), Asia temperata/centrale e Africa del Nord. L'habitat in genere sono i luoghi non troppo secchi; le specie europee ad esempio prediligono le zone umide, fanghi e paludi.\n&lt;br&gt;\nDelle quattro specie spontanee della flora italiana 3 vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza di questo genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti); mentre il genere \u00e8 abbastanza numeroso comprendente secondo alcuni autori fino a un centinaio di specie.\n&lt;br&gt;\nIl genere \"Pulicaria\" \u00e8 di difficile definizione: \u00e8 infatti strettamente collegato al genere \"Inula\" (\"Pulicaria\" differisce soprattutto per la presenza di una coroncina membranosa alla base del pappo), ma anche ai generi \"Conyza\" e/o \"Erigeron\" (i fiori ligulati periferici sono disposti su pi\u00f9 serie), per cui diverse specie nel corso del tempo sono \u201ctransitate\u201d da un genere all'altro. Recenti studi morfologici (fatti sulle specie pakistane ma comprendenti anche specie europee) sulla struttura dell'achenio hanno evidenziato che la particolare coroncina membranosa alla base del pappo \u00e8 una caratteristica peculiare del genere abbastanza significativa per distinguere le sue specie da altri generi. All'interno del genere c'\u00e8 poi una grossa distinzione tra specie con achenio angoloso e specie con achenio non angoloso.\nElenco delle specie europee.\nLa seguente lista \u00e8 stata compilata in base alle specie europee riconosciute come valide dalla \"Checklist\" dei Royal Botanic Garden Edinburgh:\n&lt;br&gt;\n&lt;br&gt;\nAltre specie contenute in altre checklist\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\n&lt;br&gt;\nGeneri simili.\nLe \u201cIncensarie\u201d possono essere confuse con le specie di altri generi quali \"Inula\", \"Buphthalmum\", \"Telekia\", \"Erigeron\", \"Conyza\" e altre ancora. Sono tutte piante di tipo scaposo con foglie pi\u00f9 o meno lanceolate e infiorescenza a capolini gialli con fiori ligulati raggianti."}
{"id": "3347837", "revid": "1573940", "url": "https://it.wikipedia.org/wiki?curid=3347837", "title": "Terrapene carolina", "text": "La tartaruga scatola comune (Terrapene carolina ()) \u00e8 una testuggine appartenente alla famiglia degli emididi. Si trova in tutti gli Stati Uniti orientali e in alcune zone del Messico.\nAlimentazione.\nL'alimentazione \u00e8 onnivora e comprende invertebrati (anellidi, molluschi, gasteropodi...) e vegetali. I neonati fino al primo anno reagiscono solo a stimoli in movimento e dunque devono essere alimentati con cibo vivo.\nSottospecie.\n\"Terrapene carolina\" () \u2013 tartaruga scatola comune"}
{"id": "3347838", "revid": "106908", "url": "https://it.wikipedia.org/wiki?curid=3347838", "title": "Jone Samuelsen", "text": "Carriera.\nClub.\nSamuelsen ha iniziato la sua carriera con la maglia dell'Haugesund. Ha debuttato nella 1. divisjon il 29 aprile 2001, nel successo per 7-0 sull'\u00d8rn-Horten. Il 9 maggio ha segnato la prima rete, nel successo per 2-0 sull'HamKam. Nel 2003 \u00e8 stato acquistato dal Viking, squadra con cui ha potuto effettuare l'esordio nell'Eliteserien. Il 14 settembre, infatti, \u00e8 stato schierato titolare nel pareggio casalingo per 2-2 contro il Lyn. Ha collezionato 26 presenze totali con il Viking (senza mai andare in rete), prima di essere ceduto in prestito allo Skeid nel 2005. Lo Skeid, militante nella 1. divisjon, lo ha fatto debuttare nella sconfitta per 3-1 in casa del Sogndal, datata 7 agosto. Il 30 ottobre ha segnato il primo ed unico gol con questa maglia, contribuendo al successo per 0-2 dello Skeid in casa dello Str\u00f8msgodset.\n\u00c8 tornato al Viking per partecipare all'Eliteserien 2006. Il 17 settembre dello stesso anno ha siglato la prima rete nella massima divisione norvegese, aiutando il suo club a vincere per 3-1 contro lo Stab\u00e6k. Ha giocato per altre quattro stagioni in squadra, congedandosi complessivamente 123 presenze e 6 reti.\nIl 22 gennaio 2010 \u00e8 stato ufficializzato il suo ingaggio all'Odd Grenland. Ha esordito per il nuovo club il 14 marzo, nella sconfitta casalinga per 2-3 contro lo Stab\u00e6k. Il 6 giugno \u00e8 stata una sua rete a permettere all'Odd Grenland di superare 1-0 lo H\u00f8nefoss. Il 25 settembre 2011, nella partita vinta per 3-1 sul Troms\u00f8 ha realizzato una rete con un colpo di testa da centrocampo, complice il fatto che il portiere avversario si fosse spinto in avanti per un'azione d'attacco. Quel colpo di testa \u00e8 stato considerato un nuovo Guinness World Record.\nIl 17 ottobre 2014, il suo nome \u00e8 stato inserito tra i candidati per la vittoria del premio Kniksen per il miglior centrocampista del campionato. Il 10 novembre, si \u00e8 aggiudicato la vittoria in questa categoria: \u00e8 stato nominato anche miglior giocatore del campionato in assoluto.\nIl 15 gennaio 2020 \u00e8 passato allo Storm.\nNazionale.\nSamuelsen conta 16 partite per la , debuttando in amichevole contro il : la partita si \u00e8 conclusa con un pareggio per 1-1.\nIl 20 maggio 2014 \u00e8 stato convocato in Nazionale maggiore dal commissario tecnico Per-Mathias H\u00f8gmo in vista delle amichevoli contro e . Il 27 maggio ha effettuato il suo esordio: ha sostituito Mats M\u00f8ller D\u00e6hli nella sconfitta per 4-0 contro la formazione transalpina.\nStatistiche.\nPresenze e reti nei club.\n\"Statistiche aggiornate al 27 dicembre 2017.\""}
{"id": "3347845", "revid": "767487", "url": "https://it.wikipedia.org/wiki?curid=3347845", "title": "Jean Petit", "text": "Carriera.\nGiocatore.\nGioc\u00f2 per tutta la carriera nel , con cui vinse due Division 1 (1977-1978 e 1981-1982) ed una Coppa di Francia (1980-1981).\nFu calciatore francese dell'anno nel 1978.\nAllenatore.\nNel 1994 e nel 2005 fu per due volte allenatore ad interim del . Nella stagione 2011-2012 \u00e8 di nuovo sulla panchina del con l'italiano Marco Simone salvando la squadra da una nuova retrocessione. I due verranno poi sostituiti a fine stagione da Claudio Ranieri. Durante la dirigenza di Leonardo Jardim, Petit viene scelto come allenatore in seconda."}
{"id": "3347846", "revid": "15756", "url": "https://it.wikipedia.org/wiki?curid=3347846", "title": "Episodi di Being Erica (prima stagione)", "text": "La prima stagione della serie televisiva Being Erica \u00e8 andata in onda sulla rete canadese CBC dal 5 gennaio al 1\u00ba aprile 2009.\nIn Italia, la stagione \u00e8 stata trasmessa in prima visione assoluta su Mya dal 15 gennaio al 19 febbraio 2011. In chiaro la stagione \u00e8 stata trasmessa su Rai 4 dal 18 aprile 2011.\nIl dottor Tom.\nTrama.\nErica Strange \u00e8 una trentaduenne ebrea di Toronto, Canada, laureata, secondo le sue stesse parole \u201ccarina e intelligente\u201d, eppure non \u00e8 felice. Lo stesso giorno in cui viene licenziata dal call center in cui lavora, il giovane dentista Trevor conosciuto in chat disdetta il loro terzo appuntamento quando lei \u00e8 gi\u00e0 uscita di casa per incontrarlo. Delusa, disillusa, bagnata da un acquazzone improvviso, Erica entra in lacrime in un bar e chiede un caff\u00e8, che per sua sfortuna contiene nocciola alla quale \u00e8 allergica.\nRicoverata in pronto soccorso, riceve la visita di uno psichiatra che si qualifica come dottor Tom e indovina a colpo sicuro che il suo malessere \u00e8 precedente all'allergia alimentare, e si sostanzia nella delusione e nella solitudine. Afferma di avere una soluzione per la sua infelicit\u00e0 e le lascia un biglietto da visita.\nErica va in convalescenza a casa dei genitori, ma fugge dalla finestra quando la madre organizza un brunch con amici e parenti che si rivela estremamente imbarazzante perch\u00e9 deve ammettere di non avere pi\u00f9 n\u00e9 un lavoro n\u00e9 un ragazzo. Frugando nelle tasche del cappotto che indossa sopra il pigiama, Erica trova il biglietto del dottor Tom e scopre di trovarsi in Sugar Street dove c'\u00e8 lo studio psicoterapeutico, esattamente dall'altra parte della strada. Il dottor Tom la fa confessare che ci\u00f2 che la angustia \u00e8 il rimpianto per scelte sbagliate compiute in passato, poi la invita a metterle per iscritto e in una lista piuttosto lunga individua subito il ballo di fine anno delle superiori: Erica si ubriac\u00f2, svenne rovinando la festa e fu lasciata dal ragazzo Noah. L'episodio ha condizionato tutta la sua vita successiva, e ancora oggi si domanda come sarebbe stato fare l'amore quella sera con Noah.\nImprovvisamente Erica sente un gran freddo e si ritrova nel corpo di se stessa adolescente, alla vigilia del ballo di fine anno. Incredula, scioccata, rivede i genitori pi\u00f9 giovani, e il fratello Leo che per lei \u00e8 perduto. Dopo lo stupore, viene la determinazione di non sbagliare ancora una volta. tenta di convincere Noah a far l'amore in automobile, fuori dalla sala da ballo, ma il ragazzo \u00e8 inibito dalla sua aggressivit\u00e0. Alla festa, Erica rifiuta di bere con le amiche, ma Katie le vomita sul vestito, rovinandolo. Erica \u00e8 costretta a toglierselo e consegnarlo a Jenny, pregandola di cambiarlo con la tuta da ginnastica che si trova nel suo armadietto.\nPer\u00f2 Katie sta davvero male, e Erica \u00e8 costretta a uscire a chiedere aiuto in sala da ballo quasi completamente nuda. L'ambulanza arriva, e non la consola il fatto che il professor Leeds la ritenga coraggiosa perch\u00e9 Noah non vuole pi\u00f9 saperne di lei. \u00c8 riuscita comunque a rovinare la sua seconda possibilit\u00e0 al ballo, malgrado non abbia bevuto.\nErica si ritrova nel presente, i suoi genitori vengono a trovarla e dietro di loro arriva Trevor, ma lei esce stravolta per recarsi dal dottor Tom. Il suo studio non esiste pi\u00f9, al suo posto in Sugar Street c'\u00e8 un caff\u00e8, ma lo psicoterapeuta la aspetta in strada per convincerla che \u00e8 solo all'inizio di un percorso. Deve smettere di dipendere dall'opinione altrui. Per la prima volta, Erica ha un pensiero ottimista verso il futuro.\nSono quella che sono.\nTrama.\nErica compila insieme all'amica Judith, incinta, un curriculum vitae che si reca a consegnare di persona a una casa editrice, dove stanno cercando un assistente per il direttore del reparto Fiction. Scopre che il responsabile \u00e8 Antigone Kim, ex compagna del corso di letteratura all'Universit\u00e0: ha fatto carriera grazie alla sua iscrizione nella setta studentesca dei Letterati (\"Literati\") alla quale Erica rifiut\u00f2 l'iscrizione; inoltre per il posto di lavoro \u00e8 gi\u00e0 stato assunto un altro membro della societ\u00e0 segreta.\nNel tornare a casa Erica vede per strada il dottor Tom, si distrae e provoca un incidente automobilistico. Il fratello di sua madre, zio Ruby, che possiede una azienda di servizi matrimoniali chiamata White Dreams, le offre un lavoro che lei non riesce a rifiutare. Arriva a trovarla Ethan Wakefield, suo migliore amico dei tempi dell'Universit\u00e0, tornato a Toronto da Montr\u00e9al perch\u00e9 ha lasciato la moglie Claire che lo tradiva. Erica gli offre di sistemarsi provvisoriamente a casa sua.\nErica prende servizio alla White Dream, ma varcando la porta dei bagni delle signore si ritrova misteriosamente nello studio del dottor Tom. Vorrebbe spiegazioni dallo psicoterapeuta, lui per\u00f2 la sollecita a concentrarsi sul rimpianto n. 7 della sua lista, \u201cLa societ\u00e0 segreta\u201d. Durante la discussione, Erica si ritrova indietro nel tempo al 1995, il suo secondo anno di universit\u00e0, nel bel mezzo di una protesta studentesca contro l'aumento delle tasse organizzato da Claire LeDuc, che gi\u00e0 allora era la ragazza di Ethan. Sapendo che in futuro lo tradir\u00e0 e lascer\u00e0, Erica \u00e8 prevenuta contro di lei. Al termine di una lezione di letteratura sull'Ulisse (Joyce) di James Joyce, Erica riceve un invito a recarsi all'iniziazione segreta dei Letterati.\nDi notte, in un cimitero, viene incitata a scontrarsi dialetticamente con Antigone Kim; a differenza che nel passato, Erica si sforza di superare la prova, poi deve seppellire un compagno in una cassa di legno e si rifiuta; solo lei e Antigone superano questo secondo passaggio perch\u00e9 i Letterati, capitanati da Barrett Ironside, apprezzano l'indipendenza di pensiero. Viene quindi invitata a collaborare alla rivista universitaria, l'incarico \u00e8 smascherare Claire LeDuc, la cui attivit\u00e0 di agitatrice ha provocato l'arresto di dieci studenti. Erica conosce un segreto e decide di rivelarlo per vendetta: Claire \u00e8 figlia di una ricchissima famiglia di Montr\u00e9al anche se sostiene di essere una proletaria. Sul giornale appare un articolo crudele, Ethan accusa Erica che capisce di non poter pagare un prezzo cos\u00ec alto per entrare nella societ\u00e0 segreta. Si unisce a Ethan e Claire incatenati per protesta alla porta di un edificio.\nTornata al presente, si ritrova nello studio del dottor Tom e confessa che anche se fosse riuscita a entrare a tempo debito nei Letterati, la sua vita non sarebbe cambiata. Si persuade che il lavoro alla White Dreams non \u00e8 ci\u00f2 che vuole e convince zio Ruby a lasciarla andare. Ethan prende in affitto l'appartamento accanto a quello di Erica, e lei riceve la proposta di un colloquio di lavoro al River Rock Club.\nIl mare \u00e8 pieno di pesci.\nTrama.\nErica esce al primo appuntamento con Mike, dopo cena accetta di seguirlo a casa sua e hanno gi\u00e0 cominciato i preliminari quando Erica si raffredda e improvvisamente se ne va. Il giorno dopo lavora all'allestimento del raduno per gli ex allievi del college classe 1994; arriva da Vancouver anche l'ex compagna Katie che la prende in giro perch\u00e9 non ha n\u00e9 lavoro n\u00e9 fidanzato. Allora Erica inventa una bugia, e convince Ethan a fingere di essere il suo ragazzo accompagnandola al raduno. Qui Erica stenta a riconoscere Alex Berlin, un compagno di scuola timido e introverso che adesso sembra invece pi\u00f9 spigliato e molto attraente.\nFotografo ufficiale del raduno \u00e8 Zach Creed, il ragazzo con cui Erica ha perduto la verginit\u00e0 proprio nel 1994, durante la festa di fine scuola in riva al lago. Si tratta di uno dei rimpianti della sua lista, \u00abPerdere la verginit\u00e0 con Zach Creed\u00bb, e naturalmente varcando la soglia dei bagni Erica si ritrova nello studio del dottor Tom.\nIl suo rimpianto \u00e8 causato dal fatto che Zach riprese di nascosto con una videocamera il loro rapporto sessuale in riva all'acqua. Se lei tornasse indietro non farebbe pi\u00f9 l'amore con lui. Naturalmente si ritrova catapultata proprio al campeggio. Zach ha gi\u00e0 predisposto tutto, ma quando i due si appartano lei tira fuori la telecamera dal nascondiglio e glielo rinfaccia, lasciandolo.\nPer vendicarsi, Zach dice a tutti che \u00e8 stato lui a lasciarla perch\u00e9 Erica avrebbe la \u201csifilide anale\u201d. Erica lo affronta e viene difesa da Alex Berlin. I due ragazzi si azzuffano, Zach ha la peggio. Erica si apparta con Alex, il quale le confessa di interessarsi a lei da parecchio tempo. Erica lo bacia, poi d'impulso si spoglia e fanno l'amore all'aperto, proprio com'era accaduto la prima volta con Zach. Nel mezzo di un fragoroso orgasmo, Erica ritorna al presente. Decisa a approfondire la conoscenza di Alex, prega Ethan di lasciare la festa; ma Katie si intromette e dice al ragazzo che Erica \u00e8 fidanzata.\nAlex, che ha appena terminato una lunga relazione con una donna che lo tradiva, non pu\u00f2 iniziare un'altra storia. Mentre Erica torna a casa in taxi, riceve la telefonata del responsabile di una casa editrice che la assume come assistente di livello base.\nErica racconta a Ethan la serata, e a sorpresa i due si baciano.\nIl primo giorno di lavoro.\nTrama.\n\u00c8 il primo giorno di lavoro di Erica; prima di uscire di casa incrocia Ethan che la invita a cena, entrambi sono imbarazzati per il bacio della sera precedente. Arrivata alla casa editrice, Erica scopre che il direttore editoriale che l'ha assunta \u00e8 stato sostituito da Julianne, una giovane aggressiva che ha cinque anni meno di lei.\nErica si accinge al suo lavoro di assistente, tra le sue incombenze c'\u00e8 per esempio la preparazione del caff\u00e8, ma continua a pensare a ci\u00f2 che \u00e8 successo con Ethan. Julianne, che la disprezza per le sue due lauree e la mancanza di esperienza lavorativa, per scherno legge ai suoi collaboratori brani della raccolta di racconti che Erica ha sottoposto alla casa editrice prima di essere assunta. Erica si ritrova nello studio del dottor Tom, che la sollecita a tirare fuori le radici del suo dissidio con il suo nuovo capo; le fa un confronto tra la prevaricatrice Julianne e il professore di scrittura creativa Lozar: costui una volta la schern\u00ec mentre leggeva in aula una poesia intitolata \u201cFiocchi di neve\u201d e lei fugg\u00ec, rinunciando al corso. Naturalmente Erica si trova catapultata nel 1995, proprio durante la lezione in questione.\nSi accinge a leggere la poesia, ma Lozar strappa il foglio in frammenti. Lei \u00e8 costretta a improvvisare e, provocata dal professore, recita come fossero versi le parole di una canzone che ha in testa. Lozar \u00e8 cos\u00ec entusiasta che d\u00e0 un nome alla poesia, \u201cLa voce della fiamma\u201d; e la invita a recitarla di nuovo in pubblico durante un poetry slam. Erica \u00e8 decisa per\u00f2 a leggere \u201cFiocchi di neve\u201d e tenta a tutti i costi di ricordarla, impresa impossibile a distanza di anni, finch\u00e9 scopre che Ethan l'ha mandata a memoria.\nDurante il poetry slam, il professore si infuria per il cambio di programma, \u201cFiocchi di neve\u201d contro \u201cLa voce della fiamma\u201d, ma Erica \u00e8 soddisfatta di avergli tenuto testa. Tornata al presente, scopre che Julienne ha utilizzato per fare bella figura con Frank Galvin, l'editore, un'idea che le ha esposto lei. La affronta ma viene licenziata in tronco. Julienne \u00e8 per\u00f2 costretto a fare marcia indietro quando il suo superiore vuole pi\u00f9 dettagli a proposito dell'idea che gli ha prospettato. Erica \u00e8 riassunta.\nRaggiante per l'idea della cena con Ethan, dal momento che ha deciso di provare ad avere una storia con lui, Erica lo trova in crisi: ha ricevuto la citazione di divorzio da sua moglie Claire.\nLa madrina.\nTrama.\nErica si reca in un negozio insieme alle altre amiche di Judith per comprare un regalo al bambino che deve nascere; qui Marie, una delle nuove conoscenze della futura madre, lascia intendere che Judith ha deciso di chiedere a Erica di fare da madrina. Commossa, Erica decide di prendere il regalo migliore malgrado non abbia soldi e acquista un seggiolone da 400 dollari.\nErica organizza a casa propria la festa per la futura madre; Ethan invitato non parteciper\u00e0, non solo perch\u00e9 si sente fuori luogo fra tutte le ragazze, ma soprattutto perch\u00e9 ha deciso di recarsi a Montr\u00e9al per parlare con l'ex moglie Claire. Alla festa, Erica scopre che Judith ha scelto come madrine Alison e Marie, che sono gi\u00e0 mamme. Cerca di nascondere la sua delusione, ma \u00e8 cos\u00ec evidente che Jenny finge uno svenimento per farsi accompagnare a casa da Erica; poi per\u00f2 la trascina con s\u00e9 in un locale dove si pu\u00f2 fare karaoke. Casualmente, \u00e8 lo stesso bar in cui \u00e8 in corso la festa d'addio al celibato di Josh, che sta per sposare la sorella di Erica, Samantha. Josh riprende con il cellulare Erica e Jenny che cantano Girls Just Want to Have Fun e invia il videoclip a Samantha. In questo modo anche Judith lo vede e si infuria, crede che Erica abbia lasciato la festa offesa per non essere madrina di suo figlio.\nAll'addio al celibato intanto Erica rimane colpita da Ryan, ex compagno d'universit\u00e0 di Josh e futuro testimone di nozze, e accetta il suo invito a uscire. Il dottor Tom \u00e8 per\u00f2 in agguato oltre una porta. Cosa preoccupa oggi Erica? L'insuccesso del suo bar mitzvah, la cerimonia ebraica per festeggiare l'ingresso di un adolescente nella maturit\u00e0, durante il quale si era messa in ridicolo davanti a Cody Maxwell, il ragazzino che le piaceva. Si ritrova istantaneamente nel passato, e dopo la lettura in sinagoga di un passo della Torah, arriva a casa dei genitori per la festa. Stavolta non si fa cogliere impreparata dal sarcasmo di Cody e lo smonta davanti agli amici che lo mettono in ridicolo. Quando la band ingaggiata per fare musica finisce il suo repertorio e se ne va, Erica sale sul palco e si mette a cantare in duetto con Jenny \u201cGirls Just Want to Have Fun\u201d, accompagnate alla chitarra dal fratello Leo.\nErica torna al presente, Ethan \u00e8 arrivato da Montr\u00e9al ma non fa in tempo a chiedergli come sia andata che arriva Ryan, in anticipo sul loro appuntamento. Erica lo porta in casa.\nFinch\u00e9 morte.\nTrama.\nErica e Ryan si frequentano da tre settimane. Alla vigilia del matrimonio di sua sorella Samantha, Erica (che sar\u00e0 damigella d'onore) ha molti dubbi riguardo al futuro marito Josh, ma Ryan la tranquillizza. Il mattino della cerimonia, uscendo di casa, i due incontrano Ethan insieme a Claire, venuta apposta da Montr\u00e9al per il matrimonio.\nIl ricevimento di nozze \u00e8 organizzato a casa dei signori Strange, i genitori di Erica e Samantha. Gli auspici non sono buoni: Josh, piuttosto su di giri, rovescia del vino sul vestito di Erica; non c'\u00e8 altro modo di salvarlo che tagliare l'orlo inferiore, anche se in questo modo il vestitino si accorcia moltissimo. Inoltre Josh vede il vestito della sposa prima del tempo. Samantha confessa alla sorella di nutrire molti dubbi su Josh, perch\u00e9 ultimamente litigano spesso. Eric la tranquillizza, ma subito dopo uscendo dalla camera si ritrova nello studio del dottor Tom. Gli confessa di avere mentito alla sorella e chiede di tornare indietro all'agosto 2003, quando lei stessa indusse Josh a fare pace con Samantha dopo che si erano lasciati.\nViene accontentata; si ritrova a casa propria mentre i due, invitati a cena, litigano per il sospetto che Josh abbia una relazione con una certa Laura. Lui se ne va, dicendo che tra loro \u00e8 finita. Il giorno successivo le due sorelle vanno a casa di Josh a prendere le cose di Samantha, ma vengono bloccati al 22\u00ba piano del palazzo a causa di un gigantesco black-out programmato. Un vicino di casa, un bel ragazzo di nome Jeff, li invita nel suo appartamento, c'\u00e8 in corso una festa in terrazza con molti giovani e musica. Jeff sembra molto interessato a Samantha, balla a lungo con lei. Sopraggiunge per\u00f2 Josh con una cassa di birra.\nSi fa notte, Josh \u00e8 ubriaco. Confessa a Erica di non amare sua sorella perch\u00e9 \u00e8 da sempre innamorato di lei. Erica \u00e8 sconvolta, se ne va dalla festa portando via con s\u00e9 Samantha. Si ritrova nel presente, alla festa di matrimonio. Un breve colloquio con il dottor Tom, che le racconta di come i due malgrado il litigio abbiano fatto pace il giorno successivo al black-out, la convince che deve affrontare Samantha e dirle la verit\u00e0: non deve sposare Josh. Ma la sorella reagisce molto male e decide di andare avanti.\nDurante la cerimonia, mentre abbraccia i parenti, Samantha dice all'orecchio di Erica che non le parler\u00e0 mai pi\u00f9. Affranta, Erica si pente di essersi intromessa, ma il dottor Tom le dice che ha avuto molto coraggio nel dire ci\u00f2 che pensa.\nUn giorno perfetto.\nTrama.\nAlla casa editrice, Frank Galvin vuole notizie sul lancio pubblicitario del libro autobiografico di Marcus Stahl. L'autore \u00e8 irreperibile, ma Julianne deve far leggere al suo capo almeno i primi tre capitoli entro sera. Erica tempesta Stahl di messaggi. \u00c8 molto preoccupata per il dissidio con la sorella Samantha; le due non si parlano pi\u00f9 dopo quanto \u00e8 avvenuto il giorno del matrimonio; il padre tenta di fare da paciere, ma Samantha minaccia di non parlare pi\u00f9 neppure con lui.\nFinalmente Marcus Stahl si presenta nell'ufficio di Julianne, ma c'\u00e8 una brutta notizia: soffre di una sorta di blocco dello scrittore, non riesce n\u00e9 vuole rivivere la traumatizzante esperienza della propria tossicodipendenza. Si ritira dal contratto editoriale, per\u00f2 Erica gli dice in privato che il modo migliore di affrontare una paura \u00e8 riviverla. L'uomo promette qualche capitolo prima di sera.\nJulianne sembra invece intenzionata a mandare a monte il progetto e ripiegare, come libro di Natale, sulle memorie della \u201csignora dei cani\u201d. Ritrovatasi magicamente nello studio del dottor Tom, Erica gli chiede di rivivere stavolta non uno dei propri rimpianti, bens\u00ec quello che considera un giorno perfetto: l'ultima uscita di lei e Samantha insieme al fratello Leo, prima che lui partisse per l'universit\u00e0. Il dottore la accontenta; Erica si ritrova con i fratelli nel bel mezzo di un grave litigio dei genitori. I tre ragazzi escono disgustati di casa e prendono il traghetto per l'isola dei divertimenti. Erica ricordava un giorno perfetto, in realt\u00e0 si sente male su una giostra e vomita sulle scarpe nuove di Samantha, mentre Leo annoiato si apparta con Tina, una ragazza piuttosto esuberante che lavora nel parco divertimenti.\nNel passato c'\u00e8 anche il dottor Tom, che racconta a Erica uno dei principi della meccanica quantistica: l'atto di osservare cambia l'oggetto dell'osservazione, esattamente come avviene a lei ogni volta che torna indietro nel tempo per rivivere una determinata situazione. Per fortuna Erica riesce a recuperare la giornata: fa pace con Samantha e poi salva il fratello dalla furia del geloso fidanzato di Tina.\nTornata al presente, Erica si reca a casa di Marcus Stahl per controllare il lavoro; lo trova senza sensi in preda a un'overdose di cocaina, chiama il pronto soccorso e recupera i primi quattro capitoli del testo, gi\u00e0 scritti. In ospedale incontra sua sorella Samantha, che vi lavora come medico, e le garantisce che quando avr\u00e0 bisogno di lei sar\u00e0 disponibile. Stahl riprende conoscenza e le assicura che vuole venire fuori da questa nuova crisi, tramite la scrittura.\nTornata alla casa editrice mentre Julianne cerca di convincere l'editore a ripiegare su un altro testo, consegna all'uomo i primi capitoli. Julianne si infuria, ma poi dopo averli letti ammette che sono molto buoni.\nIl verso giusto.\nTrama.\n\u00c8 la festa di Yom Kippur, Erica si reca in sinagoga con Ryan, ma sua madre non vuole venire;tantomeno Samantha che \u00e8 ancora in collera con la sorella. Erica la chiama e le chiede perdono, Samantha \u00e8 costretta a accettare per via della festa dell'espiazione; tuttavia durante la funzione, officiata da Gary, il loro padre, accusa la sorella di non essere stata sincera. Erica litiga anche con la madre e le rinfaccia di avere abbandonato marito e figlie.\nDurante l'immancabile seduta con il dottor Tom, Erica rievoca dalla propria lista di rimpianti che nello Yom Kippur del 1997, l'anno dopo la morte di Leo, accus\u00f2 la madre di essere nazista durante un litigio tra i genitori. Si ritrova indietro nel passato e rivivendo la medesima occasione riesce a riconciliare i due. Il padre lascia la cena perch\u00e9 chiamato con urgenza in quanto vice rabbino; Erica gli porta la cena in sinagoga e lo sorprende a amoreggiare con un'altra donna, Lily. Dunque \u00e8 questa la ragione per cui i genitori si sono lasciati. Si vergogna di avere sempre tenuto la parte del padre. Il dottor Tom la riporta al 1974, due anni prima della sua nascita, quando i genitori parteciparono al raduno hippy dell'Ontario.\nTornata finalmente al presente, torna a casa a chiedere scusa alla madre, che \u00e8 sola con Samantha dal momento che Josh non \u00e8 venuto a causa del lavoro. Durante la cena per\u00f2 si presenta anche Gary. Erica, perdonata dalla madre, deve a sua volta perdonare il padre per l'infedelt\u00e0 che ha scoperto.\nTutto ci\u00f2 che vuole.\nTrama.\nAlla casa editrice Julianne \u00e8 di cattivo umore perch\u00e9 \u00e8 appena stata lasciata dal fidanzato. Si organizza la festa per i 50 anni di attivit\u00e0 dell'editore Frank Galvin, Erica non potr\u00e0 portare con s\u00e9 Ryan che \u00e8 via per lavoro. Il naturale sostituto a disposizione \u00e8 Ethan, che fa subito colpo su Julianne.\nRyan giunge di sorpresa alla festa, sentiva la mancanza di Erica; solo cos\u00ec scopre che lei \u00e8 venuta insieme a Ethan, chiede spiegazioni ma viene rassicurato. Erica per\u00f2 \u00e8 stranamente indispettita dallo sfacciato interesse di Julianne per il suo amico e vicino di casa. Fuori dalla porta dell'ascensore c'\u00e8 il dottor Tom che la aspetta; lo psicoterapeuta le chiede notizie di uno dei rimpianti indicati sulla sua lista: non aver dissuaso in tempo Cassidy Holland, una sua amica omosessuale che si era innamorata di lei. Viene rimandata nel passato, al 30 dicembre 1999; dopo aver messo in chiaro con Cassidy di avere chiare preferenze eterosessuali, Erica prende l'iniziativa e la bacia. \u00c8 molto confusa, e come se non bastasse Ethan le sorprende e racconta tutto alle sue amiche.\nIn questo modo la sera successiva, durante la festa per l'ultimo dell'anno, tutti mormorano che Erica e Cassidy stiano insieme; ma allo scoccare della mezzanotte Erica si lascia andare a baciare Ethan sulla bocca, e Cassidy che li vede capisce che rischia di farsi del male.\nErica torna al presente, il fatto di aver baciato Ethan quando era nel 1999 per\u00f2 cambia le cose tra lei e Ryan: gli confida che non potr\u00e0 mai amarlo al 100%. \u00c8 la fine tra loro, ma quando lei arriva a casa e confessa a Ethan quello che prova, lui le risponde di considerarsi ancora sposato con Claire.\nHa perso il controllo.\nTrama.\nIl figlio di Judith, Max, \u00e8 nato un mese fa. Erica \u00e8 incaricata di organizzare la partecipazione di Katie al festival degli autori promosso dalla casa editrice per lanciare il libro \u201cNessuno\u201d. Decide di organizzare un casting per trovare una \u201cragazza qualsiasi\u201d da far discutere in pubblico con l'autrice; la selezionata, Andrea, si rivela una mezza ninfomane e rischia di far deragliare la presentazione.\nInoltre, mentre \u00e8 seduta tra il pubblico Erica risponde con astio a Claire e provoca la sua uscita dalla sala, nonch\u00e9 quella di Ethan. Si ritrova nello studio del dottor Tom, il quale la invita a aggiungere alla lista di rimpianti il fatto di avere baciato Ethan, perch\u00e9 il loro rapporto si \u00e8 rovinato, poi la rispedisce indietro nel tempo proprio mentre le loro labbra stanno per toccarsi. Riesce a evitare di baciarlo.\nIl giorno successivo c'\u00e8 un brunch a casa di Erica, Jenny telefona a Alex Berlin per invitarlo ma si presenta anche Ethan che la bacia. Alex li vede e va via. Erica torna dal dottor Tom e gli chiede di essere mandata indietro nel tempo al primo anno d'universit\u00e0: vuole conquistare Ethan prima che cominci a uscire seriamente con Claire. Viene accontentata; sono solo due settimane che i due ragazzi si conoscono, e cos\u00ec Erica lo spaventa baciandolo mentre provano uno spettacolo teatrale di Romeo e Giulietta. Per tenere lontano Claire le racconta che lui \u00e8 gay, ma durante un'altra prova Ethan la bacia a lungo per vendicarsi, poi esce con Claire.\nRitornata al presente, si ritrova nel disastro del festival degli autori. Brent accetta di aiutarla, fa scendere Andrea dal palco e fa salire Erica, cos\u00ec Katie rivela che \u00e8 lei l'ispiratrice del libro. Julianne contenta ratifica la nomina a junior editor.\nTornata a casa, Erica viene baciata con passione da Ethan.\nErica l'acchiappafantasmi.\nTrama.\nPrimo giorno di Erica da junior editor, deve dire all'autrice Linda Kaplan che il suo libro di ricette non interessa alla casa editrice River Rock. Non ne ha il coraggio e Julianne invia Brent a risolvere la questione, poi iscrive tutti gli editor a un corso di formazione per manager agguerriti tenuto da Thomas Friedken. Erica per\u00f2 si fa cacciare perch\u00e9 non dimostra intenzione di imparare.\nIl dottor Tom le chiede di parlargli di Steve Ellerman, con il quale erica usc\u00ec qualche tempo nel 2001 quando entrambi lavoravano in un internet caf\u00e9. Lei trovava ridicolo che lui partecipasse attivamente a giochi di ruolo; si ritrova catapultata nel passato e deve dire a Steve che lo lascia. Poi per\u00f2 si presenta alla discoteca dov'\u00e8 in corso la festa dei vampiri: Steve \u00e8 Caino, in competizione con Leandra, che guida la trib\u00f9 avversaria. Il gioco di ruolo si sposta nel vicino cimitero, Erica compromette la vittoria di Steve perch\u00e9 si sente ridicola. Lui si offende e la rimprovera.\nErica ritorna nel presente, ma si trova nel momento in cui deve liquidare Linda Kaplan; e riesce a farlo a modo proprio, senza seguire gli insegnamenti di Friedken. Julianne approva e ottiene la firma di ratifica dell'editore sulla promozione.\nLeo.\nTrama.\nErica, promossa junior editor, viene sostituita nelle incombenze da Meeri. La sua relazione con Ethan procede bene, i due si amano; il 13 dicembre Ethan la invita a una gita, ma si \u00e8 dimenticato che \u00e8 l'anniversario della morte di Leo. Per questa ragione la accompagna dalla famiglia, che come ogni anno si ritrova nella casa di campagna dove avvenne il tragico incidente: dopo un litigio con i genitori, il ragazzo si era ritirato a fumare nel fienile provocando un incendio che lo sorprese addormentato.\nErica propone di ricostruire il fienile, in ricordo di Leo; i genitori e la sorella accettano, poi per\u00f2 rinvengono sotto le macerie un portasigarette e la madre scoppia in lacrime. Erica si ritrova nello studio del dottor Tom, \u00e8 venuta l'ora di affrontare il principale di tutti i suoi rimpianti: non aver potuto dire addio per sempre al fratello. Lo psicoterapeuta pu\u00f2 farla tornare indietro, ma deve promettergli che non far\u00e0 nulla per tentare di cambiare il corso degli eventi, perch\u00e9 a nessuno \u00e8 permesso di resuscitare i morti.\nErica si ritrova nel passato, proprio durante il litigio di Leo con i genitori: il fratello ha lasciato l'universit\u00e0 e non vuole tornarci, vuole vivere la propria vita. Al momento cruciale Erica non resiste, lo segue nel fienile e gli butta via l'erba. Si ritrova improvvisamente nel presente, il dottor Tom \u00e8 infuriato e la rimprovera aspramente; subito dopo Erica \u00e8 nel proprio ufficio alla River Rock, ma cambiando il passato lei ha cambiato anche il presente: non \u00e8 junior editor bens\u00ec direttore del settore narrativa e responsabile di bestseller che scatenano l'invidia e la deferenza di Julianne.\nErica va a casa dei genitori, dove scopre con immenso stupore che Leo \u00e8 vivo e sta per sposarsi, mentre Samantha e Josh hanno divorziato. Tutto sembra andare per il meglio, ma Leo muore in un incidente improvviso. Di nuovo alla presenza del dottor Tom, molto amareggiato, Erica viene a sapere che l'universo mette a posto ogni cosa. Il medico non pu\u00f2 pi\u00f9 continuare la terapia dopo quello che \u00e8 successo. Etica chiede di tornare di nuovo al momento dell'incidente di Leo; questa volta non cerca di cambiare il passato, ma convince il fratello a scrivere una lettera ai genitori, che poi inserisce nel portasigarette e seppellisce in giardino. Si risveglia nel presente, recupera l'oggetto e lo consegna alla madre. Le poche righe scritte da Leo suonano come un addio.\nErica torna nello studio del dottor Tom, ma l'aspetta una brutta sorpresa: il medico \u00e8 scomparso e viene accolto da una donna di chiamarsi Naadiah e si presenta come la sua nuova terapeuta."}
{"id": "3347847", "revid": "265038", "url": "https://it.wikipedia.org/wiki?curid=3347847", "title": "Coppa dei Campioni 1974-1975 (pallamano maschile)", "text": "La Coppa dei Campioni 1974-1975 \u00e8 stata la 15\u00aa edizione della massima competizione europea di pallamano riservata alle squadre di club. Il torneo ha avuto inizio il 5 ottobre 1974 e si \u00e8 concluso il 13 aprile 1975. Il titolo \u00e8 stato conquistato dai tedeschi orientali del per la prima volta nella loro storia, sconfiggendo in finale gli jugoslavi del ."}
{"id": "3347851", "revid": "599013", "url": "https://it.wikipedia.org/wiki?curid=3347851", "title": "Lo\u00efc Amisse", "text": "Carriera.\nGioc\u00f2 per la maggior parte della carriera nel Nantes, vincendo 3 volte la Division 1 (1977, 1980 e 1983) ed una volta la Coppa di Francia (1979)."}
{"id": "3347852", "revid": "287204", "url": "https://it.wikipedia.org/wiki?curid=3347852", "title": "Loic Amisse", "text": ""}
{"id": "3347853", "revid": "599013", "url": "https://it.wikipedia.org/wiki?curid=3347853", "title": "Chiesa di Santa Maria (Isola del Cantone)", "text": "La chiesa di Santa Maria \u00e8 un luogo di culto cattolico situato nella frazione di Borlasca nel comune di Isola del Cantone, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Arquata-Serravalle della diocesi di Tortona.\nStoria e descrizione.\nAl suo interno \u00e8 conservata una replica della tela \"Martirio di sant'Agnese\", dipinta posteriormente al 1610 ed autografa del pittore Camillo Procaccini.\nL'antica confraternita omonima fu istituita nel 1748 con breve apostolico papale del pontefice Pio VI."}
{"id": "3347854", "revid": "334684", "url": "https://it.wikipedia.org/wiki?curid=3347854", "title": "CNGR", "text": ""}
{"id": "3347855", "revid": "729019", "url": "https://it.wikipedia.org/wiki?curid=3347855", "title": "Dino Bravo", "text": "Carriera.\nBresciano inizi\u00f2 a combattere nel 1970, insieme a Dominic DeNucci e insieme costituivano i \"Fratelli Bravo\". Allenato da Gino Brito, vinse molti titoli di coppia nelle federazioni indipendenti.\nBravo pass\u00f2 alla Jim Crockett Promotions vincendo l'NWA World Tag Team Championship con Woods, battendo Gene e Ole Anderson contro i quali persero anche i titoli. Bravo riusc\u00ec a sconfiggere anche Blackjack Mulligan, l'allora detentore dell'NWA United States Championship ma quando la cintura venne messa in palio, Bravo venne sconfitto.\nSul finire degli anni settanta, Bravo combatt\u00e9 nel territorio di Montr\u00e9al e nel dicembre del 1978, vinse il Canadian Heavyweight Title sconfiggendo Gene Kiniski.\nWorld Wrestling Federation.\nCon Dominic DeNucci, Bravo vinse i WWF World Tag Team Championship nel marzo del 1978 sconfiggendo Mr. Fuji e Professor Tanaka. Persero le cinture tre mesi dopo contro Gli Yukon Lumberjacks.\nA inizio del 1980, Bravo e Haku formarono un tag team che non riusc\u00ec, tuttavia, a vincere i titoli di coppia. Bravo lasci\u00f2 la WWF per un anno e torn\u00f2 a Montr\u00e9al ma fece ritorno un anno dopo alleandosi con Greg Valentine e Brutus Beefcake. A \"Wrestlemania III\", Beefcake venne cacciato dal gruppo e Valentine lo rimpiazz\u00f2 proprio con Dino Bravo. Bravo ricominci\u00f2 poi la carriera da singolo con la gimmick dell'uomo pi\u00f9 forte al mondo. Alla \"Royal Rumble 1988\", Bravo stabil\u00ec il nuovo record del mondo di sollevamento pesi su panca piana (325\u00a0kg al tempo). Successivamente ebbe un feud con Don Muraco, Ken Patera, Ron Garvin e Jim Duggan.\nNel marzo del 1988, Bravo partecip\u00f2 al torneo per decretare il nuovo WWF Champion ma venne eliminato al primo turno da Don Muraco. Il torneo alla fine fu vinto da Randy Savage che sconfisse in finale Ted DiBiase, dopo che Hulk Hogan e Andr\u00e9 The Giant erano stati entrambi squalificati nella semifinale. Alla \"Royal Rumble 1989\", Bravo insieme ai Rougeau Brothers venne sconfitto in un 3 on 3 Two Out Of Three Falls match contro Jim Duggan, Bret Hart e Jim Neidhart. A \"Wrestlemania V\", Bravo sconfisse Ronnie Garvin.\nBravo entr\u00f2 poi nella stable di Jimmy Hart insieme a Earthquake. Il team ebbe un feud con Hulk Hogan e Ultimate Warrior.\nDopo la sua sconfitta a \"Wrestlemania VII\" per mano di Kerry Von Erich, Bravo cominci\u00f2 lentamente a sparire dai teleschermi della WWF, fino a lasciarla del tutto all'inizio del 1992. Dopo il suo ritiro, allen\u00f2 alcuni wrestler a Montr\u00e9al.\nMorte.\nIl 10 marzo 1993, Bresciano fu trovato morto nel suo appartamento a Laval, in Quebec. Aveva 44 anni. Il cadavere aveva subito diciassette colpi d'arma da fuoco, sette in testa e dieci al torso. Non \u00e8 mai stata fatta chiarezza sul suo omicidio, ma secondo il wrestler Rick Martel, Bresciano era implicato da diverso tempo nel contrabbando di sigarette tra gli Stati Uniti ed il Canada ed aveva rapporti con la mafia.\nAlcuni suoi amici hanno dichiarato che pochi giorni prima della sua morte, Bresciano aveva detto loro che aveva i giorni contati e che sarebbe morto di l\u00ec a poco. I resti di Bresciano sono conservati nel mausoleo di Notre-Dame-des-Neiges, cimitero di Montr\u00e9al. Bresciano aveva anche una moglie di nome Diane Rivest e alcuni figli.\nIl caso dell'omicidio di Bravo \u00e8 stato oggetto di una puntata della docu-serie \"Dark Side of the Ring\" nel 2020."}
{"id": "3347857", "revid": "119281108", "url": "https://it.wikipedia.org/wiki?curid=3347857", "title": "N\u00e9stor Garay", "text": "Biografia.\nArgentino di nascita ma italiano d'adozione, N\u00e9stor Garay inizia la propria carriera recitativa intorno alla prima met\u00e0 degli anni sessanta in qualit\u00e0 di caratterista e in pi\u00f9 occasioni anche in ruoli da comprimario inizialmente in alcuni sceneggiati televisivi e a partire dal 1968 anche in ruoli cinematografici.\nDato il suo aspetto corpulento e bonario, i ruoli che venivano affidati a N\u00e9stor Garay erano spesso semplici e discreti come ad esempio preti, camerieri, maggiordomi, medici e talvolta anche imprenditori; trasferitosi in Italia ancor giovane, l'attore \u00e8 stato maggiormente apprezzato per essere apparso in compagnia di alcuni attori noti perlopi\u00f9 nel filone della commedia all'italiana negli anni ottanta.\nTra i ruoli in cui N\u00e9stor Garay compare si possono citare il film \"Fico d'India\" in cui interpreta il ruolo del fratello di Renato Pozzetto e \"Ricchi, ricchissimi... praticamente in mutande\" in cui duetta svariate volte insieme a Lino Banfi; da ricordare inoltre il ruolo di Biagio Cerioni in \"Spaghetti House\" in cui \u00e8 uno dei camerieri sequestrati (insieme al protagonista, interpretato da Nino Manfredi) da una banda di terroristi nella citt\u00e0 di Londra.\nSeppur in ruoli minori, N\u00e9stor Garay recit\u00f2 anche con Alberto Sordi in \"Amore mio aiutami\" nel ruolo di un sacerdote e in \"Sono un fenomeno paranormale\" nella parte di un arrogante proprietario di un'emittente televisiva locale; inoltre N\u00e9stor Garay affianca anche Carlo Verdone in \"Perdiamoci di vista\" in cui questa volta veste i panni di un dirigente della TV pubblica che licenzia il protagonista a causa del suo eccesso di cinismo nei confronti di una ragazza invalida interpretata da Asia Argento.\nNegli anni novanta le apparizioni televisive e cinematografiche di N\u00e9stor Garay si riducono notevolmente fino a quando prende parte a un ultimo film cinematografico dal titolo \"La rentr\u00e9e\" con il quale si congeda definitivamente dal mondo dello spettacolo prima di scomparire nel pi\u00f9 discreto silenzio artistico."}
{"id": "3347860", "revid": "88740", "url": "https://it.wikipedia.org/wiki?curid=3347860", "title": "Episodi di Being Erica (seconda stagione)", "text": "La seconda stagione della serie televisiva Being Erica \u00e8 andata in onda sulla rete canadese CBC dal 22 settembre all'8 dicembre 2009.\nIn Italia, la stagione \u00e8 stata trasmessa in prima visione assoluta su Rai 4 dal 4 al 17 maggio 2011, in anticipo rispetto a Mya, dove \u00e8 stata trasmessa dal 26 maggio al 30 giugno 2011.\nIl mondo del dottor Tom.\nTrama.\nLa dottoressa Naadiah ha sostituito il dottor Tom, ma Erica non vuole avere a che fare con lei. Alla casa editrice River Rock si programma l'attivit\u00e0 annuale, Julianne assegna il libro pi\u00f9 importante, un manuale sul sesso, non a Brent bens\u00ec a Erica. Durante una cena al ristorante con Ethan, Erica finisce nello studio della dottoressa Naadiah che le rivela come debba ora pagare il debito della terapia: dovr\u00e0 cio\u00e8 aiutare qualcuno come \u00e8 stata aiutata lei.\nSi ritrova nel passato, nel 1998, a ballare sul bancone di un bar insieme a altre ragazze; riconosce tra i clienti un dottor Tom molto diverso da quello cui \u00e8 abituata: disperato, dedito all'alcol e violento, picchia selvaggiamente un ragazzo che chiede a Erica di uscir. \u00c8 lui che ha bisogno di aiuto. Erica fa qualche indagine, l'uomo si chiama Thomas Wexlar e ha perduto il lavoro; ha una figlia che non vive pi\u00f9 con lui e che a quanto pare gli ha fatto del male. La dottoressa Naadiah la fa arrivare sul tetto di un palazzo, Tom Wexlar \u00e8 pronto a gettarsi di sotto per suicidarsi e lei non riesce a dissuaderlo.\nErica torna al presente, e mentre Ethan dorme sul divano lei si ritrova nello studio del dottor Tom. L'uomo le chiede scusa per l'accesso di furia che l'ha preso quando lei ha cercato di salvare il fratello Leo dalla morte. Era invidia perch\u00e9 lui ha capito che avrebbe potuto cercare di riportare a casa la figlia Sarah, che l'ha abbandonato nel 1996 per vivere come una homeless, e della quale ha perduto le tracce. Si vergogna di non essere riuscito a controllare le proprie emozioni, ma infine accetta di tornare a essere il terapeuta di Erica; per\u00f2 non \u00e8 ancora tempo di raccontarle il proprio passato.\nGrandi battaglie.\nTrama.\nLa relazione con Ethan prosegue a meraviglia, Erica gli propone di trasferirsi a casa sua. Lui partecipa per la prima volta a una festa a casa dei signori Strange, con tutta la famiglia, ma quando sente discorsi matrimoniali ha uno scatto di ribellione.\nIl dottor Tom vuole indurre Erica a ripensare alla sua relazione con Malcolm Abraham, un tempo il suo migliore amico, con il quale ebbe anche una breve storia che si ruppe durante un campeggio estivo; da quel momento Malcolm divent\u00f2 odioso, fino al punto di nascondere della refurtiva nel letto di Erica e denunciarla, cos\u00ec fu cacciata dal campeggio. Tornata nel passato, Erica evita di rispondere alle provocazioni di Malcolm dopo che si sono lasciati, ma \u00e8 inutile. Quando scopre che lui ha comunque usato il trucco della refurtiva, lo attacca direttamente denunciando in una lettera anonima alla direzione del campo che lui nasconde droga.\nMalcolm l'affronta durante un trasferimento zaino in spalla verso un'altra aerea di campeggio, i due si perdono nel bosco e si confrontano anche aspramente, finch\u00e9 il ragazzo confessa che \u00e8 aggressivo perch\u00e9 ha scoperto di essere gay. Erica finge con gli amici che si sono rimessi insieme perch\u00e9 lui non vuole fare sapere nulla agli altri.\nTornata al presente, viene sollecitata dal dottor Tom a affrontare Ethan cos\u00ec come ha affrontato Malcolm. Non \u00e8 facile, lui confessa di sentirsi in trappola e di percepire la pressione della famiglia Strange; teme che Erica voglia sposarsi, lei in effetti \u00e8 convinta che se non andr\u00e0 bene la storia con Ethan, sar\u00e0 l'ultima occasione della propria vita.\nErica ha scoperto che Kai, un ragazzo che lavora come cameriere al caff\u00e8 Goblins, segue a sua volta una terapia che lo invia indietro nel tempo, ma il ragazzo si rifiuta di parlarne.\nMamma mia.\nTrama.\nErica riesce finalmente a incontrare Judith, \u00e8 diventato difficile vedersi da quando \u00e8 nato Max. L'amica parla solo di bambini, e per farle vedere che \u00e8 capace di cavarsela Erica si offre come babysitter per la serata: in questo modo Judith potr\u00e0 partecipare a un appuntamento di lavoro del marito Anthony, che parler\u00e0 in pubblico. Judith a ogni modo la riempie di raccomandazioni sugli orari e le regole da rispettare: niente ciuccio per Max.\nTuttavia pur di fare star bravo Max, Eric evita di metterlo a dormire alle 19. Judith telefona a casa e scopre che il bambino \u00e8 ancora sveglio, decide di tornare infuriata. Nel frattempo Erica si ritrova nell'ufficio del dottor Tom, che vuole parlare del rimpianto intitolato \u201cFesta delle matricole\u201d. Erica spiega: era stata lei a ideare e organizzare una festa per i nuovi arrivi all'universit\u00e0, salvo abbandonare Judith a gestirla da sola per partecipare a una marcia femminista nel campus. Adesso se tornasse indietro rimarrebbe a aiutarla.\nSi ritrova indietro nel tempo, ma insieme a Max! Judith crede che stia facendo da babysitter per un'amica femminista. Ovviamente Erica non riesce a essere di alcun aiuto con il bambino: non solo, lui si intestardisce a non dormire e lei si logora. Judith l'accompagna a casa della madre, la signora Strange riesce a quietare Max con il ciuccio.\nTornata nel presente, Erica chiude scusa a Judith che \u00e8 arrivata a casa, ma che si infuria quando scopre che lei ha usato il ciuccio per addormentarlo. Le due per\u00f2 fanno pace.\nNel frattempo Samantha ha raccontato alla madre che lei e il marito Josh si trasferiranno per lavoro a Londra; la donna si sente in dovere, dopo una conversazione con Erica, di dirle che \u00e8 un errore, ma la figlia non vuole ascoltare.\nRivoluzione culturale.\nTrama.\nIn un bar, Jenny rimprovera Erica per la sua vita sessuale tranquilla e scommette 20 dollari che riuscir\u00e0 a portarsi a letto un bel ragazzo che ha notato nel locale. Tornata a casa, Erica tenta di avere un rapporto sessuale con Ethan sul bancone della cucina ma si taglia i piedi con cocci di vetro.\nIl mattino dopo Jenny si presenta alla River Rock per ritirare la vincita della scommessa: si \u00e8 portata a casa Rob. Julianne approva l'idea di Erica per il manuale sul sesso, per\u00f2 manca un autore. Friedken propone che sia Erica stessa a scriverlo, Julianne approva, per\u00f2 in questo caso non potr\u00e0 pi\u00f9 lavorare come redattrice. Erica accetta, anche su consiglio di Rob, il nuovo amico di Jenny.\nIl dottor Tom le chiede di parlare del rimpianto n. 18 della sua lista, Taipei. Erica aveva rinunciato all'ultimo momento a un'estate di lavoro insieme a Jenny a Taiwan: se tornasse indietro invece la seguirebbe. Viene accontentata, arriva insieme all'amica in un pessimo ostello della metropoli asiatica; in camera trovano un'australiana, Laurie, che ha un rapporto sessuale con un ragazzo. Si recano al lavoro nella scuola contattata via internet, Erica viene subito incaricata di insegnare una canzone di C\u00e9line Dion a una classe di bambini scatenati.\nLa sera escono a bere con Laurie in un locale, ma il conto \u00e8 talmente esorbitante che cercano di uscire senza pagare. Vengono sorprese dal proprietario, un loro coetaneo di nome Kendrick, che invita Erica a cantare una canzone di C\u00e9line Dion per sdebitarsi, poi le invita a lasciare l'ostello e trasferirsi a dormire nella sua casa. Le giornate passano tra interminabili feste serali e il lavoro al mattino, finch\u00e9 Kendrick le invita a recarsi con lui per il week-end a Hong Kong. Jenny dormir\u00e0 in camera con lui, per\u00f2 Erica vede il ragazzo baciare Laurie e lo dice all'amica. A Jenny non solo non importa, ma su richiesta di Kendrick lei bacia anche appassionatamente Laurie.\nErica cerca di fare ragionare l'amica, poi le dice che torner\u00e0 all'ostello. Si ritrova nel presente, a una riunione in cui Julianne comunica che Erica scriver\u00e0 il libro sul sesso e Brent seguir\u00e0 i suoi progetti redazionali; ma Erica ha cambiato idea, non se la sente di impegnarsi in qualcosa che non sia un romanzo. Brent parla con l'editore Frank Galvin e denuncia il comportamento di Julianne.\nJenny confessa a Erica che vuole andare a vivere a Los Angeles con Rob, lei disapprova e cerca di convincerla a essere meno impulsiva, ma l'amica se ne va.\nS\u00ec che possiamo.\nTrama.\nEthan si trasferisce nell'appartamento di Erica. La sera si trovano con Judith e il marito al Goblin, dove Kai canta una canzone accompagnandosi alla chitarra. Erica si apparta con il ragazzo suscitando la gelosia di Ethan.\nAlla River Rock, Julianne e Friedken approvano il progetto di un libro sul sesso articolato in 31 capitoli sui sapori, ma siccome vogliono qualcosa di trasgressivo invitano Erica a recarsi al sex club \u201cDelizioso\u201d. La sera stessa lei ed Ethan vanno a cena dalla madre di Erica, Josh e Samantha sono pronti a partire per Londra. Ethan l'accompagna poi al \u201cDelizioso\u201d dove circola gente vestita di pelle e latex. Erica parla con una coppia di scambisti che ritengono in questo modo di rinsaldare il proprio rapporto; i due propongono un amore a quattro. Ethan \u00e8 imbarazzato, pretende di tornare a casa. Entrata nel guardaroba per prendere i cappotti, Erica si trova nello studio del dottor Tom.\nIl terapeuta (che l'accoglie completamente nudo) stavolta non la invia nel passato a rivivere uno dei \u201crimpianti\u201d della sua lista: le garantisce invece che potr\u00e0 rivivere la giornata di oggi comportandosi come vuole, nessun altro oltre a lei ricorder\u00e0 ci\u00f2 che \u00e8 successo. Per tutti gli altri il giorno sar\u00e0 annullato.\nErica \u00e8 entusiasta. Si ritrova al momento del risveglio al mattino e dice a Ethan che non deve essere geloso di Kai. A spasso con la sua amica Judith si mette a ballare in piedi su una fontana, poi va al Goblin e racconta a Kai cosa le sta succedendo: gli dice che la giornata sar\u00e0 cancellata, ottiene che lui le riveli il nome del suo analista (Fred). Kai si licenzia e prende in prestito la Mercedes di un cliente, i due vanno in giro per la citt\u00e0.\nErica si fa accompagnare al lavoro, arriva in ritardo e dice a Friedken ci\u00f2 che pensa di lui; poi tocca il sedere a un collega maschio di un altro ufficio. Viene a sapere da Kai che il motivo per cui non vuole parlare della propria terapia \u00e8 il rimpianto per aver causato la morte di una persona. Si fa accompagnare a casa della madre e accusa Josh di costringere la moglie a seguirlo all'estero; in questo modo provoca la rabbia della sorella, che se ne va assicurando che \u00e8 lei a voler andare a Londra.\nLa giornata sembra un disastro. Per finire, Ethan vede Kai ed \u00e8 giustamente geloso; come se non bastasse, Erica e Kai si baciano dopo essere sfuggiti alla polizia che li ferma per la Mercedes. Tornata al presente, Erica riesce a convincere Julianne che \u00e8 meglio produrre un libro destinato al lettore medio, non a chi ama le pratiche estreme. Kai la invita a cena, ma lei declina perch\u00e9 pensa a Ethan.\nSegreti.\nJulianne ha una relazione con Thomas Friedken, ma Erica sorprende l'uomo nella stanza delle fotocopie mentre la segretaria Meeri gli pratica una \"fellatio\". Non lo rivela a nessuno, ma Brent capisce tutto da alcune sue allusioni e lo spiffera all'intero ufficio; cos\u00ec quando Julianne indice una riunione per festeggiare il quarantesimo compleanno di Friedken, tutti ridono di nascosto.\nErica si ritrova nello studio del dottor Tom, che le chiede spiegazioni su un punto della sua lista di rimpianti intitolato \u201cSfilata di moda\u201d. Quando aveva 17 anni, all'ultimo anno di liceo, Erica non fece nulla per impedire che la sua amica Jenny infierisse orribilmente su Fiona Watt, una compagna di scuola, cospargendole i capelli con una mousse depilatoria durante una sfilata di moda delle studentesse.\nErica torna indietro nel passato con l'intenzione di fermare Jenny. Parla con entrambe le compagne, credendo di averle convinte, ma Jenny suggella la pace con una tavoletta di cioccolato che provoca a Fiona una violenta e imbarazzante dissenteria. Il risultato finale \u00e8 che durante la sfilata la capigliatura di Fiona \u00e8 salva, ma Jenny pesta la coda del vestito di Erica che si lacera lasciandola in biancheria intima davanti agli spettatori.\nErica scopre che Jenny \u00e8 gelosa perch\u00e9 il professore di chimica, Callaghan, con il quale ha una relazione segreta, si interessa a Fiona. Decide di raccontare tutto al preside del liceo, che caccia il professore.\nTornata nel presente, Erica racconta a Julianne di aver visto il suo amante mentre aveva un rapporto sessuale con Meeri. La segretaria viene licenziata, e subito dopo anche Friedken viene allontanato dalla casa editrice.\nPassato e futuro.\nTrama.\nLa madre di Erica ha incontrato un uomo, Norman, e lo invita a una cerimonia di famiglia durante la quale l'ex marito deve circoncidere un neonato. Dovrebbe essere Erica a tenere il bambino in braccio durante l'operazione, ma si sente male e perde i sensi. Si ritrova alla presenza del dottor Tom e del dottor Fred, l'analista di Kai. Quest'ultimo le chiede di aiutarlo e la invia nel futuro, nel 2019: dopo il suicidio del suo amore, un ragazzo di nome Travis, Kai \u00e8 diventato una rockstar, il frontman della band Head. Secondo Fred, rischia di assumere un'overdose di oppio.\nErica scopre di chiamarsi Noelle e di essere una giornalista di \"Rolling Stone\" alla quale kai ha concesso un'intervista; malgrado sia stata ammonita a non toccare l'argomento da Jody, il manager di Kai, lei gli fa una domanda su Travis che lo irrita. Erica/Noelle le segue a un party e riesce a attirare la sua attenzione dicendogli che lo conosce dai tempi in cui faceva il cameriere al caff\u00e8 Goblin. L'atteggiamento di Kai nei suoi confronti cambia completamente, e quando il discografico Shawn gli impone di ascoltare una canzone intitolata \u201cTravis\u201d scritta apposta per lui, Kai si ribella. Deve per\u00f2 assoggettarsi perch\u00e9 la sua carriera \u00e8 a rischio.\nTornata al presente, Erica confessa al padre la propria repulsione per la circoncisione. Sembra che il rapporto fra i due sia compromesso, ma la sera il padre le suona il campanello e la invita a uscire per osservare le stelle con un telescopio portatile, come quando era bambina.\nQuestione di sesso.\nTrama.\nErica sorprende Ethan mentre si masturba davanti a un programma pornografico sul computer. Julianne ha trovato una sessuologa per scrivere il libro della casa editrice sul sesso, Erica le pone la domanda: perch\u00e9 un uomo dovrebbe volersi masturbare mentre pu\u00f2 avere un rapporto con la propria donna?\nSua sorella Samantha torna improvvisamente a Toronto senza il marito, le chiede ospitalit\u00e0 per qualche giorno. Friedken si lamenta con James Galvin, il figlio dell'editore che si trova il India per lavoro, e ottiene che il giovane chieda a Julianne di riparare all'offesa che gli ha fatto, pena l'abbandono della scrittura del libro. Ethan per farsi scusare ha preparato una cena romantica con petali di fiori sparsi, e aspetta vestito solo con i boxer quando invece di Erica arriva Samantha.\nErica torna a casa, la sorella ha lasciato il marito perch\u00e9 da quando sono arrivati a Londra non ha fatto altro che lavorare e si \u00e8 quasi scordato della sua esistenza. Erica avrebbe bisogno dell'aiuto del dottor Tom, ma lo psichiatra, dopo un colloquio con il suo collega dottor Fred, le dice che stavolta dovr\u00e0 cavarsela da sola, come ogni altro abitante del pianeta.\nFriedken pretende che Julianne gli chieda scusa in pubblico. Erica e la sorella escono a bere al Goblins, poi Samantha la sollecita a tornare a casa e chiarire le cose con Ethan. Malgrado Erica si sia raccomandata con Kai di badare alla sorella, alla chiusura del locale i due si trovano da soli e tra loro l'attrazione \u00e8 cos\u00ec forte che fanno l'amore. Le cose non vanno bene invece a Erica: costringe Ethan a vedere insieme il videoclip erotico, per capire cosa gli piace, e quando cerca di riprodurlo nella realt\u00e0 lui si nega.\nCostretta da Galvin, Julianne offre le sue scuse a Friedken davanti a tutta la redazione. Josh arriva con un mazzo di fiori per riportare a casa Samantha, lei si lascia tentare poi all'ultimo momento non prende l'aereo. Erica convince Ethan a provare qualche gioco per movimentare il loro rapporto, ma lui dichiara di preferire il tipo di relazione sessuale che avevano prima.\nMenzogne.\nTrama.\nErica \u00e8 arrabbiata con Kai perch\u00e9 ha approfittato di Samantha in un momento di debolezza. Julianne ha scoperto che \u00e8 stato Brent a fare la spia con il figlio dell'editore. Kai viene invitato alla casa editrice per essere interrogato a proposito del libro sul sesso, Erica si dimostra cinica con lui. La sera invita Samantha a uscire con lei e Ethan, si recano in una discoteca dove incontrano Kai. La sorella di Erica ammette di avere avuto con lui la serata di sesso migliore della sua vita. Sopraggiunge improvvisamente Josh che vorrebbe portare via la moglie, cercano di farlo ragionare ma \u00e8 disperatamente geloso, Kai lo stende con un pugno.\nIl giorno dopo Erica entra nello studio del dottor Tom, \u00e8 evidente che ce l'ha con Kai. Lo psicanalista le chiede di parlare del rimpianto intitolato \u201cL'auto di pap\u00e0\u201d, una vettura d'epoca che Erica prese per procurarsi da bere e organizzare una festa in casa nell'assenza dei genitori, e che fu tamponata mentre era parcheggiata sul viale. Il padre rimase offeso per settimane, e soprattutto tenne il broncio con Leo, il fratello maggiore di Erica, finch\u00e9 fu troppo tardi e non riusc\u00ec mai a fare la pace. Il dottor Tom la rimanda nel passato.\nErica parcheggia diligentemente l'auto nel garage, poi riesce a evitare che Robin, un amico di Leo, sia malmenato da Mike, un conoscente che gli ha venduto della marijuana. Nella notte per\u00f2 qualcuno entra nel garage e danneggia l'auto di pap\u00e0, forse Mike per vendetta; farla riparare prima che tornino i genitori costa 2000 dollari. I fratelli si recano al parco giochi, dove lavora Robin, per farsi dare una parte dei soldi necessari; Robin acconsente, ma all'uscita l'auto non c'\u00e8 pi\u00f9. Rubata? In realt\u00e0 Leo ha simulato non solo il furto, ma anche il danno: durante la festa era uscito di casa guidando ubriaco e sbattendo contro un palo. \nErica torna al presente, il dottor Tom la costringe a ammettere che Leo non era perfetto come nel suo ricordo. Anche Kai la costringe a ammettere che ci\u00f2 che prova nei suoi confronti a proposito di Samantha non \u00e8 rabbia bens\u00ec gelosia. Erica infatti, pur non avendo intenzione di lasciare Ethan, prova qualcosa per Kai.\nPap\u00e0, mi senti?\nTrama.\nKai si presenta alla casa editrice e annuncia a Erica che non ha nessuna intenzione di mettersi in mezzo fra lei e Ethan, per cui dichiara finita la loro amicizia e si licenzia persino dal Goblins. Il dottor Tom vorrebbe discutere un altro dei punti sulla lunga lista di rimpianti di Erica, ma lei vuole parlare del proprio rapporto con Kai; l'analista non \u00e8 d'accordo, Erica se ne va furibonda. Il dottor Tom si ritrova nello studio della sua collega Naadiah, che lo spedisce nel passato per ricomporre la situazione con la figlia Sarah.\nLa ragazzina, che \u00e8 andata via di casa per dissidi con lui e con la madre, accetta un invito a pranzo anche se sta partendo con gli amici. I due passano la giornata insieme e lei poco per volta si scioglie e accetta di tornare a casa, ma quando rientra sua moglie Majorie la lite tra madre e figlia \u00e8 inevitabile.\nIl dottor Tom non \u00e8 riuscito a evitare di perdere la figlia, ma ha capito che Erica deve poter essere padrona della propria vita. Tornato al presente, accetta di affrontare l'argomento con la sua paziente e in pi\u00f9 convince Kai a tornare in terapia con il dottor Fred, il suo analista.\nKai torna anche al lavoro e vorrebbe dire a Erica che \u00e8 stato troppo drastico, ma lei ormai ha sposato il suo punto di vista: per il bene del suo rapporto con Ethan, lei e Kai devono smettere di vedersi.\nRialzati e lotta.\nTrama.\nLa River Rock presenta in pubblico un libro curato da Erica, \"Nessuno\". Il lancio \u00e8 un successo, ma le recensioni sono tutte fortemente negative. Indispettita, Erica si reca al giornale \"National Post\" per parlare con il pi\u00f9 autorevole e feroce dei recensori, Larry Hotowitz. L'editore Frank Galvin viene a saperlo, convoca nel proprio ufficio Erica insieme a Julianne, alla quale rimprovera gli ultimi insuccessi, e le licenzia entrambe in tronco.\nIl dottor Tom rimanda indietro Erica al 2004, ai tempi in cui lavorava in una piccola azienda di software, la tueiosiamodue.com, che lei lasci\u00f2 poco prima che i compagni di lavoro arrivassero al successo: se fosse rimasta con loro, Erica \u00e8 sicura che sarebbe diventata ricca prima dei 30 anni. Si ritrova in una meravigliosa casa di lusso, sposata insieme a un giovane di nome Luc, perch\u00e9 ha venduto per milioni di dollari le azioni della tueiosiamodue.com. Frank Galvin la aspetta alla River Rock per discutere del libro che lei sta scrivendo, la sollecita per\u00f2 a parlare di ci\u00f2 che conosce bene: il lusso, lo shopping. Scopre infine di non essere pi\u00f9 amica di Judith, troppo socialmente inferiore a lei.\nSubito dopo si ritrova nel 2009, lavora in un call center perch\u00e9 la sua fortuna personale \u00e8 svanita, Luc l'ha lasciata e lei \u00e8 tornata a vivere con la madre. Raccogliendo il coraggio, si presenta alla River Rick dove ha un colloquio di assunzione con Brent Kennedy speculare a quello che ebbe a suo tempo con Julianne. Tornata al presente, si arma dello stesso coraggio e porta il curriculum in tutte le case editrici di Toronto, poi ritrova un dattiloscritto intitolato \u201cLa porta viola\u201d che si era impegnata a leggere. Lo giudica pubblicabile e propone a Julianne di aprire una nuova casa editrice insieme. Ethan per\u00f2 non \u00e8 d'accordo a causa della sua inesperienza nella direzione d'azienda.\nFinalmente Erica.\nTrama.\nEthan convince Erica che sarebbe troppo azzardato lanciarsi nell'impresa di fondare una casa editrice, lei dice a Julianne che rinuncia ma l'amica oramai \u00e8 convinta e insiste. Malgrado questo problema, il dottor Tom rinvia Erica nel passato al 1999 quando per un'email inviata avventatamente si alien\u00f2 la professoressa Hogan con la quale avrebbe dovuto discutere la tesi.\nTornata nel passato, riesce a ovviare, ma la professoressa l'ha comunque presa di punta e rifiuta di portare avanti la sua tesi. Erica la affronta direttamente e ne trae un insegnamento: a parte l'universit\u00e0, deve perseguire fino alla fine l'obiettivo che vuole raggiungere nella vita.\nTornata nel presente, deve assistere alla scelta di Kai che decide di cogliere al volo la proposta del suo terapista, il dottor Fred, e torna nel suo tempo, dal quale era stato distolto. Decide di mettersi in proprio con Julianne e si consuma la rottura con Ethan, anche se lui \u00e8 incredulo; Erica pensa che non possano essere fatti uno per l'altra. Durante la notte Ethan se ne va di casa."}
{"id": "3347867", "revid": "767487", "url": "https://it.wikipedia.org/wiki?curid=3347867", "title": "Sola... in quella casa", "text": "Sola... in quella casa (\"I, Madman\") \u00e8 un film del 1989 diretto da Tibor Tak\u00e1cs. La pellicola ha vinto il \"Gran Premio\" al Festival internazionale del film fantastico di Avoriaz nel 1990.\nTrama.\nVirginia, una giovane bibliotecaria appassionata di letteratura dell'orrore, un giorno rinviene il romanzo \"I, Madman\", opera di Malcolm Brand, uno scrittore maledetto malato di mente e morto in manicomio. Il protagonista di questo romanzo \u00e8 il dottor Kessler, un medico che, dopo essere impazzito in seguito alla morte della moglie, comincia ad uccidere e mutilare giovani donne sole, con lo scopo di ricreare, con le parti anatomiche delle vittime, il volto della defunta moglie. Dopo che Virginia ha cominciato a leggere il libro, alcuni suoi amici e conoscenti iniziano a morire di morte violenta ed ogni cadavere viene ritrovato mutilato; la lettura del libro ha portato incredibilmente in vita il pazzo Kessler che, saltato fuori dalle pagine del romanzo, ha intenzione di proseguire la sua macabra missione e di terminarla con l'assassinio di Virginia stessa."}
{"id": "3347870", "revid": "599013", "url": "https://it.wikipedia.org/wiki?curid=3347870", "title": "Jeff Miller", "text": "Biografia.\nJeff Miller rappresent\u00f2 lo Stato del Queensland 69 volte in 10 anni ed esord\u00ec in Nazionale australiana nel 1986 contro la .\nUn anno pi\u00f9 tardi prese parte alla che si tenne in Australasia, e divenne presenza fissa nei \"tour\" degli anni seguenti; fu selezionato per la squadra che vinse la in Inghilterra, nel corso della quale disput\u00f2 i suoi ultimi incontri internazionali.\nA fine anni ottanta ebbe anche un'esperienza italiana nel Colleferro.\nDopo il ritiro da giocatore divenne allenatore e dirigente sportivo: nel 1997 fu scelto come allenatore in seconda della Nazionale australiana che si aggiudic\u00f2 la ; passato poi alla carriera dirigenziale, fu direttore esecutivo presso l'Australian Rugby Union fino al 2002.\nIn tale data pass\u00f2 a ricoprire l'incarico di direttore generale dell'unione rugbistica del Queensland e, successivamente, di allenatore dei Reds, la \"franchise\" che partecipa al Super Rugby.\nDal 2006, infine, lavora presso la banca multinazionale Investec come capo della filiale di Brisbane."}
{"id": "3347871", "revid": "995921", "url": "https://it.wikipedia.org/wiki?curid=3347871", "title": "Riserva naturale integrale Grotta Monello", "text": "La riserva naturale integrale Grotta Monello \u00e8 un'area naturale protetta situata nel comune di Siracusa ed \u00e8 stata istituita nel 1998 dell'Assessorato Territorio e Ambiente della Regione Siciliana e affidata in gestione all'Universit\u00e0 degli Studi di Catania. Ha un'estensione di circa 60 ettari e si trova nel settore orientale dell'altopiano ibleo.\nTerritorio.\nLa riserva \u00e8 stata istituita con l'obiettivo di tutelare l'eccezionale sviluppo di stalattiti e stalagmiti e la ricca fauna cavernicola con importanti endemismi troglobi appartenenti a Isopodi e Diplopodi identificati all'interno della grotta Monello. I confini della riserva coincidono con quelli del SIC \"Grotta Monello\" (cod. ITA090011) e comprendono, oltre alla gi\u00e0 citata grotta la quale costituisce la zona A di riserva, l'areale di superficie della stessa, estendendosi a ovest fino al vallone del torrente Moscasanti e all'adiacente cava di pietra dismessa, a nord fino alla strada Spinagallo, a sud fino alla grotta Perciata I o del Conzo, mentre a est comprende diversi terreni agricoli. L'area di superficie costituisce la zona B di riserva.\nGrotta Monello.\nLa grotta Monello \u00e8 stata scoperta e parzialmente esplorata nell'autunno del 1948 da Lucio Vizzini con il suo ex compagno di ginnasio Santo Tin\u00e8. Lucio Vizzini apprese casualmente dal proprietario del fondo (Sebastiano Monello) che percepiva un soffio da un grosso buco tra i sassi del terreno. Inizialmente aperta alle visite turistiche, venne chiusa al momento della scoperta degli organismi troglobi endemici che la abitano, affinch\u00e9 venisse tutelata la loro esistenza.\nLa cavit\u00e0 \u00e8 ubicata nel settore orientale dell'altopiano ibleo e la sua genesi \u00e8 legata alle diverse fasi del processo di dissoluzione carsica dovuto ad acque meteoriche che si infiltrano nel sottosuolo tra le innumerevoli fratture tipiche degli ammassi rocciosi calcarei. La grotta ha uno sviluppo lineare complessivo di 540 m ed \u00e8 notevole per la ricchezza e la variet\u00e0 di strutture di concrezionamento.\nFlora.\nNell'areale di superficie della riserva, zona B, \u00e8 presente la tipica vegetazione di macchia a euforbia arborescente (\"Euphorbia dendroides\") alla quale si accompagnano l'olivastro (\"Olea europaea\"), il mirto (\"Myrtus communis\"), il lentisco (\"Pistacia lentiscus\"), il terebinto (\"Pistacia terebinthus\") e l'alaterno (\"Rhamnus alaternus\"), il cardo mariano (\"Silybum marianum\"), il salvione giallo (\"Phlomis fruticosa\"). All'interno dell'area protetta sono poi presenti oliveti, mandorleti e carrubeti oltre a specie sinantropiche dalle fioriture appariscenti come il crisantemo giallo (\"Chrysanthemum coronarium\") e l'acanto (\"Acanthus mollis\").\nFauna.\nLa riserva naturale presenta alcune specie endemiche caratteristiche del piano carsico. La fauna cavernicola \u00e8 caratterizzata dalla presenza di invertebrati e vertebrati. Tra i primi, di particolare valenza, sono gli pseudoscorpioni \"Chtonius multidentatus\" e \"Roncus siculus\", l'isopode terrestre \"Armadillidium lagrecai\" e il diplopode \"Sicilmeris dionysii\". I vertebrati annoverano il pipistrello \"Rhinolophus ferrumequinum\", segnalato nella grotta a piccoli gruppi.\nL'ambiente epigeo \u00e8 caratterizzato dal tipico patrimonio faunistico delle \u201ccave iblee\u201d, che annovera specie di uccelli di particolare pregio e rarit\u00e0, quali la coturnice sicula, l'allocco, il gheppio, il corvo imperiale; di rettili ormai rari e a forte rischio di estinzione, come il colubro leopardino e la testuggine di Hermann; di mammiferi schivi ed elusivi, quali la martora e l'istrice.\nArcheologia.\nEntro il perimetro della Riserva ricade anche parte della Grotta del Conzo, denominata in passato Grotta Perciata. \nLa Grotta Monello venne scoperta e parzialmente esplorata per la prima volta nell\u2019autunno del 1948 da Lucio Vizzinie dal suo ex compagno di ginnasio Santo Tin\u00e9. Durante una casuale visita a un frantoio del siracusano, Vizzini aveva appreso da Sebastiano Monello di un inspiegabile filo d\u2019aria passante tra le pietre del suo oliveto.\nImprovvisatisi speleologi i due si calarono con una fune in una sassosa fessura tra gli ulivi. Ed esplorarono una parte di un complicato sistema di bellissime grotte di cui portarono alla luce - oltre a tanta paura per la temeraria esplorazione - frammenti cretacei di grande interesse preistorico. L\u2019interesse suscitato port\u00f2 in seguito all'organizzazione di un\u2019esplorazione scientifica da parte del sovrintendente del museo archeologico Prof. Bernab\u00f2 Brea, noto studioso di preistoria, e di Santo Tin\u00e9.\nLa cavit\u00e0 venne per il resto esplorata scientificamente nel 1954 da una piccola spedizione composta da Santo Tin\u00e9 e lo speleologo triestino com. Giulio Perotti, insieme alla Grotta Palombara, al Vallone Moscasanti, alla Grotta della Chiusazza e alla Grotta Monello.\nI diversi ambienti speleologici esplorati restituirono diversi reperti di notevole interesse archeologico, comprendenti un arco cronologico piuttosto esteso \u2013 relativo soprattutto al periodo compreso tra il Neolitico Superiore e la prima Et\u00e0 del Bronzo, ma talora anche fino alla Tarda Antichit\u00e0 \u2013 e costituiti da vasi, cocci, prodotti litici e conchiglie.\nIn particolare la Grotta del Conzo restitu\u00ec frammenti dell'Et\u00e0 del Rame che Tin\u00e9 identific\u00f2 come \"Stile del Conzo\", caratterizzato dalla divisione in quattro settori della superficie del vaso e dall'uso cromatico molto vistoso, uno stile che presenta una notevole affinit\u00e0 con le ceramiche dipinte dell'Anatolia, importante testimonianza degli influssi culturali del Mediterraneo nell'Et\u00e0 del Rame. Reperti attribuiti allo \"Stile del Conzo\" si rinvennero anche all'interno della Grotta Monello.\nFruizione.\nPer lungo tempo il sito non \u00e8 stato fruibile, sia per ragioni di conservazione che di mancata organizzazione. All'inizio del 2016 per\u00f2 \u00e8 stata predisposta un'apertura del sito ai visitatori esterni e ai turisti che ne facciano richiesta.\nIl 14 luglio 2017 \u00e8 stato inaugurato anche il Museo del Carsismo Ibleo che introduce alla visita della grotta."}
{"id": "3347874", "revid": "729019", "url": "https://it.wikipedia.org/wiki?curid=3347874", "title": "Caterinovca", "text": "Caterinovca (in russo \"\u041a\u0430\u0442\u0435\u0440\u0438\u043d\u043e\u0432\u043a\u0430\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 1.600 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3347878", "revid": "199745", "url": "https://it.wikipedia.org/wiki?curid=3347878", "title": "Incensaria", "text": ""}
{"id": "3347882", "revid": "767487", "url": "https://it.wikipedia.org/wiki?curid=3347882", "title": "D\u00e9sir\u00e9 Koranyi", "text": "Ebbe due fratelli maggiori, Lajos e M\u00e1ty\u00e1s, che furono a loro volta calciatori ad alti livelli.\nCarriera.\nDi origini ungheresi ma naturalizzato francese nel 1939, Koranyi \u00e8 il giocatore che ha totalizzato sia il maggior numero di presenze sia il maggior numero di reti in massima divisione con il S\u00e8te. In carriera vinse due volte il campionato francese (1939 e 1942) e ne divenne capocannoniere nel 1939 a pari merito con Roger Courtois."}
{"id": "3347888", "revid": "200679", "url": "https://it.wikipedia.org/wiki?curid=3347888", "title": "Ispettorato generale di pubblica sicurezza presso la Citt\u00e0 del Vaticano", "text": ""}
{"id": "3347890", "revid": "226458", "url": "https://it.wikipedia.org/wiki?curid=3347890", "title": "Episodi di Being Erica (terza stagione)", "text": "La terza stagione della serie televisiva Being Erica \u00e8 andata in onda sulla rete canadese CBC dal 21 settembre al 15 dicembre 2010.\nIn Italia \u00e8 stata trasmessa in prima visione assoluta su Rai 4 dal 18 maggio al 1\u00ba giugno 2011.\nLa trib\u00f9 ha parlato.\nTrama.\nDopo la decisione di distruggere \"la porta viola\" la 50/50 si trova in difficolt\u00e0 ad Erica viene proposto un colloquio di lavoro e lei \u00e8 indecisa se accettare, la sua socia la convince, ma i suoi dubbi la proiettano alla riunione col gruppo dove Adam la \"aggredisce verbalmente\" e lei se ne va in lacrime.\nIl colloquio va alla grande, ma le viene dato un po' di tempo per pensarci; nel frattempo Adam sta lavorando ad un giardino e scopre che la padrona di casa \u00e8 la ragazza che in un viaggio nel tempo aveva scoperto essere sua moglie...pieno di pensieri confusi la invita ad uscire per un pranzo, i due si baciano e lei lo invita ad entrare in casa ma...attraversando la porta sia Adam sia Erica si ritrovano su un'isola deserta.\nIl Dott. Tom dice che si trovano l\u00ec per un rimpianto di Erica, ma Adam dovr\u00e0 aiutarla ad arrivare dall'altra parte dell'isola per poter uscire dal viaggio lasciandoli soli con un pacchetto di fiammiferi.\nLa loro \"prova\" inizia e ogni sentiero che prendono li riporta al punto di partenza finch\u00e9 decidono di accendere un fuoco e di procurarsi del cibo.\nPrima di dormire, dopo che Erica dice ad Adam di provare ad affrontare le sue paure, lui la bacia.\nIl mattino seguente Erica capisce che i sentieri gi\u00e0 tracciati non sono la via giusta per vincere la sfida, quindi decidono di addentrarsi nella boscaglia \"la strada pi\u00f9 facile non \u00e8 sempre quella giusta\" e bisogna saper rischiare.\nTornati alle loro realt\u00e0 Erica decide di non accettare il lavoro e di ritornare alla 50/50.\nBrent propone loro un libro che loro accettano anche se inizialmente con un po' di riluttanza!"}
{"id": "3347894", "revid": "599013", "url": "https://it.wikipedia.org/wiki?curid=3347894", "title": "Desir\u00e9 Koranyi", "text": ""}
{"id": "3347895", "revid": "104485", "url": "https://it.wikipedia.org/wiki?curid=3347895", "title": "Funivia del Piccolo Cervino", "text": "La funivia del Piccolo Cervino \u00e8 un sistema di due funivie che si trova a Zermatt, nel versante svizzero del comprensorio sciistico del Matterhorn Ski Paradise. \u00c8 particolarmente nota perch\u00e9 \u00e8 la pi\u00f9 alta funivia d'Europa, con la stazione d'arrivo situata poco sotto la vetta del Piccolo Cervino, a quota 3883 m s.l.m.\nLa prima funivia \"a va e vieni\" fu costruita dalla ditta svizzera Von Roll e messa in funzione nel 1979. \u00c8 stata affiancata a partire dal 2018 da un moderno impianto 3S della ditta Leitner, incrementando la portata collettiva fino a 2000 persone all'ora e garantendo l'accesso al Piccolo Cervino tutto l'anno. Da quell'anno, l'impianto originale pur essendo ancora in funzione non \u00e8 pi\u00f9 accessibile al pubblico.\n\u00c8 in fase di costruzione un ulteriore impianto funiviario 3S che partir\u00e0 dall'arrivo della Funivia del Plateau Rosa per raggiungere il Piccolo Cervino (\"Alpine Crossing\"). Quando sar\u00e0 terminato, il complesso funiviario permetter\u00e0 l'accesso da Breuil-Cervinia in Italia a Zermatt in Svizzera durante tutto l'anno e anche per i non sciatori, in modo simile alla Funivia dei Ghiacciai che collega i versanti italiani e francese del Monte Bianco."}
{"id": "3347898", "revid": "490801", "url": "https://it.wikipedia.org/wiki?curid=3347898", "title": "Funivia Piccolo Cervino", "text": ""}
{"id": "3347900", "revid": "121089323", "url": "https://it.wikipedia.org/wiki?curid=3347900", "title": "Lewis Latimer", "text": "Biografia.\nLewis Latimer \u00e8 nato il 4 settembre 1848 da George e Rebecca Latimer, emigrati in Massachusetts nel 1842. Lewis si iscrisse nella Marina degli Stati Uniti durante la guerra civile, ricevendo una medaglia d'onore il 3 luglio 1865. Dopo il congedo cerc\u00f2 occupazione in tutta Boston, finch\u00e9 non si guadagn\u00f2 una posizione come faccendiere presso uno studio legale specializzato in marchi e brevetti (la Crosby e Gould), guadagnando 3 dollari a settimana. Dopo aver osservato la capacit\u00e0 di Latimer di delineare disegni di brevetti, finalmente fu promosso alla posizione di disegnatore capo, arrivando a guadagnare 20 dollari a settimana.\nNel 1874, insieme a W.C. Brown, Latimer brevetta il gabinetto per i treni della ferrovia. Due anni pi\u00f9 tardi, avrebbe giocato un ruolo fondamentale in una delle invenzioni pi\u00f9 importanti del mondo: la lampadina elettrica.\nNel 1876, Latimer fu cercato come disegnatore da un insegnante per i bambini sordi, per redigere il necessario disegno per la domanda di brevetto di un dispositivo di sua invenzione. L'insegnante in questione era Alexander Graham Bell e il dispositivo era il telefono. Latimer lavor\u00f2 duramente per terminare la domanda, che alfine fu presentata il 14 febbraio del 1876.\nNel 1880, dopo essersi trasferito a Bridgeport (Connecticut), Latimer fu assunto come vice direttore e disegnatore per la Electric Lighting, societ\u00e0 di propriet\u00e0 di Hiram Maxim, principale rivale di Thomas Edison. A quel tempo la lampadina era ancora composta da un bulbo di vetro che circondava un filo di carbonio, generalmente di bamb\u00f9. Quando il filo bruciava all'interno del bulbo (quasi senza aria all'interno), diventava cos\u00ec caldo da brillare. Maxim desiderava migliorare la lampadina di Edison e si concentr\u00f2 sulla sua debolezza principale, cio\u00e8 il fatto che durava solo pochi giorni. L'obiettivo di Latimer era quello d'inventare un bulbo pi\u00f9 duraturo, e per far ci\u00f2 ide\u00f2 un modo per impedire al carbonio di rompersi, fornendo cos\u00ec una vita molto pi\u00f9 lunga al bulbo e rendendo possibile una lampadina elettrica vera e propria.\nLa capacit\u00e0 di Latimer in materia d'illuminazione elettrica era ben nota e ben presto gli fu chiesto di continuare a migliorare l'illuminazione a incandescenza cos\u00ec come quella ad arco. Alla fine, le citt\u00e0 principali iniziarono la pianificazione per l'illuminazione elettrica delle strade: Latimer fu invitato a guidare il gruppo di pianificazione.\nCos\u00ec, l'inventore contribu\u00ec a installare i primi impianti elettrici a Philadelphia, New York e Montreal e a supervisionare l'installazione d'illuminazione nelle stazioni ferroviarie, costruzioni di governo e le principali arterie in Canada, New England e Londra.\nNel 1890, essendo stato assunto da Thomas Edison, Latimer inizi\u00f2 a lavorare nel dipartimento legale della Edison Electric Light Company (oggi conosciuta come la General Electric Company), come capo disegnatore ed esperto brevetti. In questa veste redasse disegni e documenti relativi ai brevetti di Edison, ispezionando le piante alla ricerca di violazioni ai brevetti di Edison, e testimoni\u00f2 in tribunale per procedere per conto di Edison. Nello stesso anno scrisse il libro pi\u00f9 completo al mondo sull'illuminazione elettrica; una descrizione pratica del \u201csistema Edison\".\nLewis \u00e8 stato nominato uno dei soci fondatori del pioniere Edison, un gruppo distinto di persone ritenuto inventore dell'industria elettrica, continuando a mostrare le sue doti creative negli anni successivi. Nel 1894 inventa un ascensore. L'anno successivo brevetta il bloccaggio rack per cappelli, cappotti e ombrelloni: il dispositivo \u00e8 stato utilizzato per la detenzione di vestiti in modo sicuro in ristoranti, alberghi e uffici. Segu\u00ec una versione migliorata di un sostegno per libri e un metodo per fare camere sanitarie e clima controllato, definito \"un apparato per il raffreddamento e disinfezione\": praticamente il precursore dell'attuale condizionatore. Il dispositivo fu utilizzato con grande successo negli ospedali, impedendo alla polvere ed alle particelle di circolare nelle stanze dei pazienti e nelle aree pubbliche.\nPer tutto il resto della sua vita, Latimer continu\u00f2 a escogitare modi per migliorare vita pubblica quotidiana, contribuendo anche a migliorare i diritti civili dei cittadini di colore negli Stati Uniti d'America.\nDipinse anche ritratti, scrisse poesie e compose musica per gli amici e la famiglia.\nLewis Latimer mor\u00ec l'11 dicembre 1928, lasciando dietro di s\u00e9 un'eredit\u00e0 che gran parte del mondo oggi gli deve.\nVita privata.\nLatimer si spos\u00f2 con Mary Wilson, il 10 dicembre 1873 e in seguito ebbe due figlie, Emma Jeanette (nata il 12 giugno 1883) e Louise Rebecca (nata il 19 aprile 1890). Sua moglie Maria era nata nel Rhode Island.\nFu inserito nella \"National Inventors Hall of Fame\" per il suo lavoro sul miglioramento delle tecniche di produzione dei filamenti di carbonio per la fabbricazione delle lampadine.\nFu anche uno dei membri fondatori della \"New York Unitarian Church\" di Flushing.\nLa casa di Latimer venne spostata in un piccolo parco a Flushing e trasformata in un museo, in onore dell'inventore.\nUn gruppo di appartamenti a Flushing \u00e8 stato chiamato \"Latimer Gardens\".\nLa scuola sita al 56 di Clinton Hill (Brooklyn) prende il nome da Lewis H. Latimer.\nBrevetti.\nA Latimer \u00e8 riconosciuto di aver depositato il brevetto per una lampadina, il cui filamento migliorava quello precedente di Edison."}
{"id": "3347905", "revid": "1378703", "url": "https://it.wikipedia.org/wiki?curid=3347905", "title": "Rock in Roma", "text": "Il Rock in Roma \u00e8 una manifestazione musicale che si svolge annualmente a Roma presso l'Ippodromo delle Capannelle (e occasionalmente al Circo Massimo) nei mesi di giugno, luglio ed agosto. Non \u00e8 concepito come un classico festival ma come una vera e propria rassegna musicale nella quale, nell'arco temporale di due mesi circa, si esibiscono artisti internazionali ed italiani.\nIl Rock in Roma si conferma come \"best major festival\" italiano, complice la vasta programmazione, le scenografie affascinanti e la presenza nel cast di un'eccezionale miscela adeguatamente integrata composta da artisti storici del rock mondiale, alcuni tra i pi\u00f9 attesi \"brand new artists\" del panorama musicale attuale e i migliori artisti rappresentativi di generi musicali eterogenei che spaziano dal metal alla techno, dal rap all'elettronica, dal classical pop all'alternative indie.\nArtisti principali del festival: Marilyn Manson, David Gilmour, Bruce Springsteen and The E Street Band, The Rolling Stones, The Cure, Radiohead, Anastacia, Blur, Neil Young and The Crazy Horse, Arctic Monkeys, Green Day, Slash, Atoms for Peace, The Chemical Brothers, Sigur R\u00f3s, Rammstein, The Smashing Pumpkins, Franz Ferdinand, The Killers, Placebo, Kasabian, The Stooges, Portishead, Justice, Snoop Dogg, Mark Knopfler, Jamiroquai, Ben Harper, Robert Plant, Thirty Seconds to Mars, The Beach Boys, Mot\u00f6rhead, Nine Inch Nails, Lenny Kravitz, Incubus, Cypress Hill, The Vaccines, Dream Theater, Skunk Anansie, The Cranberries, Toto, Korn, ZZ Top, Duran Duran, Franco Battiato, Caparezza, Subsonica, Vinicio Capossela, Elio e le Storie Tese, Fabrizio Moro, Metallica, David Guetta, Bastille, ecc.\nCaratteristica del festival \u00e8 la qualit\u00e0 e la variet\u00e0 della line-up che permette l'incontro di differenti culture e generi musicali.\nL'edizione 2020 viene cancellata a causa dell'emergenza sanitaria da Covid-19."}
{"id": "3347908", "revid": "1431409", "url": "https://it.wikipedia.org/wiki?curid=3347908", "title": "Andr\u00e9 Hansen", "text": "Carriera.\nClub.\nLillestr\u00f8m e KR Reykjav\u00edk.\nNel 2009, Hansen \u00e8 passato al Lillestr\u00f8m, compagine che gli ha permesso di debuttare nell'Eliteserien: ha giocato infatti nella sfida in casa del Brann, dove ha subito tre reti ed il Lillestr\u00f8m \u00e8 uscito sconfitto. \u00c8 stato titolare anche nel match successivo, stavolta in casa dello Start: anche questo match si \u00e8 concluso con una sconfitta della sua squadra e Hansen ha subito nuovamente un passivo di tre reti.\nOdd.\nL'8 luglio 2010 \u00e8 stato reso noto il suo passaggio all'Odd Grenland, a partire dal 1\u00ba gennaio 2011 e per il successivo quadriennio. Ha esordito in squadra il 20 marzo 2011, schierato titolare nella sconfitta interna per 0-2 contro lo Start.\nA settembre 2013, ha subito un infortunio che lo avrebbe tenuto lontano dai campi da gioco per qualche mese: per questo, l'Odd \u00e8 stato autorizzato ad acquistare un portiere sostitutivo dalla Norges Fotballforbund, nonostante la finestra di trasferimento fosse chiusa.\nIl 17 ottobre 2014, il suo nome \u00e8 stato inserito tra i candidati per la vittoria del premio Kniksen per il miglior portiere del campionato, riconoscimento andato per\u00f2 ad \u00d8rjan Nyland.\nRimasto in squadra per quattro stagioni, Hansen ha totalizzato complessivamente 124 presenze con questa maglia, subendo 157 reti tra tutte le competizioni.\nRosenborg.\nIl 10 ottobre 2014, il Rosenborg ha annunciato sul proprio sito internet l'ingaggio di Hansen, a partire dal 1\u00ba gennaio 2015. Ha esordito in squadra il 6 aprile 2015, schierato titolare nella vittoria interna per 5-0 sull'Aalesund. Il 21 ottobre 2015, ha ricevuto la candidatura come miglior portiere del campionato per l'edizione annuale del premio Kniksen, andato poi ancora a Nyland. Il 25 ottobre 2015, con due partite d'anticipo sulla fine del campionato, il Rosenborg si \u00e8 laureato campione per la 23\u00aa volta nella sua storia: si \u00e8 trattato invece del primo titolo per Hansen. Il 22 novembre 2015, con la vittoria per 2-0 sul Sarpsborg 08, il Rosenborg ha conquistato la vittoria finale nel Norgesmesterskapet 2015, conquistando cos\u00ec il \"double\".\nIl 24 settembre 2016, al termine del 25\u00ba turno di campionato in cui il Rosenborg ha superato il Molde all'Aker Stadion col punteggio di 1-3, la squadra si \u00e8 garantita la vittoria dell'Eliteserien 2016 con cinque giornate d'anticipo sulla fine della stagione, conquistando questo successo per la 24\u00aa volta nella sua storia. Il 24 ottobre successivo ha ricevuto la candidatura come miglior portiere del campionato al premio Kniksen. Il 27 ottobre ha rinnovato il contratto che lo legava al Rosenborg fino al 31 dicembre 2021. Il 20 novembre, a seguito della vittoria per 4-0 sul Kongsvinger nella finale del Norgesmesterskapet 2016, ha contribuito al secondo \"double\" consecutivo del suo Rosenborg.\nNazionale.\nHansen gioc\u00f2 7 partite con la maglia della . Debutt\u00f2 il 28 novembre 2008, nella gara amichevole contro la . Fu convocato dal commissario tecnico Egil Olsen in vista degli impegni amichevoli della contro e . Il 12 gennaio effettu\u00f2 il suo esordio, schierato titolare nel pareggio a reti inviolate contro lo Zambia.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2018.\""}
{"id": "3347909", "revid": "697352", "url": "https://it.wikipedia.org/wiki?curid=3347909", "title": "Filmfare Award per il miglior regista", "text": "Il Filmfare Award per il miglior regista viene assegnato dalla rivista \"Filmfare\" come parte dell'annuale premiazione dei Filmfare Awards, dedicati al cinema indiano. La seguente lista mostra i registi vincitori e nominati di ogni anno."}
{"id": "3347910", "revid": "125328055", "url": "https://it.wikipedia.org/wiki?curid=3347910", "title": "Dominic DeNucci", "text": "\u00c8 stato anche un allenatore di wrestling ed ha allenato talenti come Mick Foley e Shane Douglas.\nCarriera.\nWorld Wide Wrestling Federation.\nIl 18 giugno 1971 DeNucci vinse il suo primo titolo in World Wide Wrestling Federation. Si trattava del WWWF International Tag Team Championship, vinto insieme a Bruno Sammartino battendo i Mongols. Li persero dopo appena tre giorni contro i Mongols stessi. Vinse anche i WWWF World Tag Team Championship con Dino Bravo sconfiggendo Mr. Fuji e Professor Tanaka il 14 marzo 1978. Li persero contro gli Yukon Lumberjacks il 26 giugno dello stesso anno. DeNucci ha lottato anche nelle federazioni di Detroit ed era molto famoso nel Michigan e nell'Ohio all'inizio degli anni '70.\nTitoli e riconoscimenti.\nAmerican Wrestling Alliance \nChampionship Wrestling from Florida \nLutte Internationale \nNWA All-Star Wrestling \nNational Wrestling Federation \nProfessional Wrestling Hall of Fame and Museum\nWorld Championship Wrestling (Australia) \nWorld Wrestling Association (Indianapolis) \nWorld Wide Wrestling Federation "}
{"id": "3347911", "revid": "110157", "url": "https://it.wikipedia.org/wiki?curid=3347911", "title": "Biathlon alla XXV Universiade invernale", "text": "Le gare di biathlon della XXV Universiade invernale si sono svolte dal 29 gennaio al 5 febbraio 2011, nel distretto di Dumlu a Erzurum, in Turchia. In programma nove eventi."}
{"id": "3347912", "revid": "474175", "url": "https://it.wikipedia.org/wiki?curid=3347912", "title": "Stazione di Budapest Ovest", "text": "La stazione di Budapest Ovest (in ungherese: \"Budapest Nyugati p\u00e1lyaudvar\", abbreviata in \"Nyugati pu.\", letteralmente \"stazione occidentale\") \u00e8 una stazione ferroviaria di Budapest, capitale dell'Ungheria.\n\u00c8 la seconda stazione pi\u00f9 importante della citt\u00e0, dopo quella di Budapest Est.\nFu progettata da August de Serres e Victor Bernard, che lavorarono entrambi nello studio di Gustave Eiffel e la sua apertura ufficiale risale al 28 ottobre 1877. In precedenza sorgeva qui un'altra stazione, che all'epoca rappresentava il capolinea della linea Pest-Vac (tratta costruita nel 1846): l'edificio fu comunque demolito durante i lavori per la creazione dell'arteria stradale Nagyk\u00f6r\u00fat.\nLa stazione, che \u00e8 situata all'interno del VI distretto, si affaccia sulla piazza Nyugati t\u00e9r da cui prende nome."}
{"id": "3347921", "revid": "287204", "url": "https://it.wikipedia.org/wiki?curid=3347921", "title": "Nyugati palyaudvar", "text": ""}
{"id": "3347924", "revid": "767487", "url": "https://it.wikipedia.org/wiki?curid=3347924", "title": "Ultimatum alla vita", "text": "Ultimatum alla vita \u00e8 un film del 1962, diretto da Renato Polselli."}
{"id": "3347926", "revid": "1342360", "url": "https://it.wikipedia.org/wiki?curid=3347926", "title": "ASK Vorw\u00e4rts Francoforte", "text": "L'Armeesportklub Vorw\u00e4rts Frankfurt, precedentemente nota fino al 1970 come Armeesportklub Vorw\u00e4rts Berlin, \u00e8 una squadra di pallamano tedesca avente sede a Francoforte sull'Oder.\n\u00c8 stata fondata nel 1959.\nNella sua storia ha vinto 4 campionati della Germania Est, 4 coppe della Germania Est, 1 Coppa dei Campioni."}
{"id": "3347928", "revid": "729019", "url": "https://it.wikipedia.org/wiki?curid=3347928", "title": "Crasn\u00eei Octeabri", "text": "Crasn\u00eei Octeabri (in russo \"\u041a\u0440\u0430\u0441\u043d\u044b\u0439 \u041e\u043a\u0442\u044f\u0431\u0440\u044c\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3347931", "revid": "729019", "url": "https://it.wikipedia.org/wiki?curid=3347931", "title": "Strada statale 636 di Palombara", "text": "La ex strada statale 636 di Palombara (SS 636), ora \"strada provinciale 40 Salaria Vecchia (SP 40)\" in provincia di Rieti e \"strada provinciale 636 di Palombara (SP 636)\", era una strada statale italiana il cui percorso \u00e8 compreso nella Provincia di Rieti e nella Provincia di Roma ed \u00e8 attualmente classificata come strada provinciale in entrambe le province.\nPercorso.\nHa origine dalla Strada statale 4 Via Salaria nei pressi di Borgo Quinzio, frazione di Fara Sabina. Dopo appena 1,350\u00a0km, l'arteria abbandona la Provincia di Rieti ed entra nella Provincia di Roma. La strada prosegue quindi in direzione sud attraversando i centri abitati di Moricone, Palombara Sabina, lambendo i centri di Marcellina e Guidonia Montecelio, per poi innestarsi sulla Strada statale 5 Via Tiburtina Valeria nel comune di Guidonia Montecelio, precisamente nella popolosa localit\u00e0 di Villanova.\nStoria.\nGi\u00e0 contemplata nel piano generale delle strade aventi i requisiti di statale del 1959, \u00e8\nsolo col decreto del Ministro dei lavori pubblici del 25 giugno 1971, con i seguenti capisaldi d'itinerario: \"Innesto strada statale n. 4 presso Canneto - Moricone - Palombara - innesto strada statale n. 5 a Tivoli\".\nA seguito della costruzione di un tratto in variante della strada statale 4 Via Salaria, col decreto del Ministro dei lavori pubblici del 7 ottobre 1977 una parte del tratto dismesso di detta statale viene incorporato nella SS 636 per continuit\u00e0, modificando il caposaldo iniziale in \"Innesto strada statale n. 4 a Borgo Quinzio\"\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Lazio, che ha provveduto al trasferimento dell'infrastruttura al demanio della Provincia di Rieti e della Provincia di Roma per le tratte territorialmente competenti."}
{"id": "3347936", "revid": "436907", "url": "https://it.wikipedia.org/wiki?curid=3347936", "title": "Unfinished Sympathy", "text": "Unfinished Sympathy \u00e8 un singolo del gruppo musicale britannico Massive Attack, pubblicato l'11 febbraio 1991 come secondo estratto dal primo album in studio \"Blue Lines\".\nDescrizione.\nSesta traccia dell'album, il brano ha visto la partecipazione vocale della cantante Shara Nelson, gi\u00e0 apparsa nel precedente singolo \"Daydreaming\".\nIl brano \u00e8 considerato un pilastro fondamentale del genere trip hop, cos\u00ec come della carriera del gruppo e appare costantemente in numerose classifiche dei migliori singoli di tutti i tempi. La canzone appare nella colonna sonora del film \"Sliver\" del 1993.\nVideo musicale.\nIl videoclip, diretto da Baillie Walsh, \u00e8 stato girato nel gennaio del 1991 lungo il West Pico Boulevard, tra S. New Hampshire Avenue e Dewey Avenue a Los Angeles, California. La cantante Shara Nelson cammina lungo il marciapiede, inconsapevole e noncurante delle persone che la circondano: ubriachi, gangster, ciclisti e i tre componenti dei Massive Attack (Robert Del Naja, Grant Marshall e Andrew Vowles). In un'intervista concessa a \"Melody Maker\", il gruppo spieg\u00f2 che solo una parte delle persone che compaiono nel video erano attori, mentre gli altri erano persone del luogo.\nCover.\nTina Turner ha realizzato una cover del brano per l'album \"Wildest Dreams\" del 1996. Un'altra reinterpretazione del brano \u00e8 stata incisa dagli Hooverphonic, apparsa nel loro album dal vivo \"Hooverphonic with Orchestra\".\nTracce.\nTesti e musiche di Robert Del Naja, Andrew Vowles, Grant Marshall, Shara Nelson e Jonathan Sharp, eccetto dove indicato."}
{"id": "3347938", "revid": "984922", "url": "https://it.wikipedia.org/wiki?curid=3347938", "title": "Cuzmin", "text": "Cuzmin (in russo \"\u041a\u0443\u0437\u044c\u043c\u0438\u043d\") \u00e8 un comune della Moldavia controllato dall'autoproclamata repubblica di Transnistria. \u00c8 compreso nel distretto di Camenca.\nLocalit\u00e0.\nIl comune \u00e8 formato dall'insieme delle seguenti localit\u00e0:\nVoitovca (\u0412\u043e\u0439\u0442\u043e\u0432\u043a\u0430)"}
{"id": "3347939", "revid": "117989087", "url": "https://it.wikipedia.org/wiki?curid=3347939", "title": "Papafava", "text": "I Papafava (talvolta anche Pappafava, pi\u00f9 precisamente Papafava dei Carraresi) sono una famiglia aristocratica padovana. Fu ascritta al patriziato veneziano fra le cosiddette \"Case fatte per soldo\".\nStoria.\nLa famiglia costituisce un ramo dei pi\u00f9 celebri Carraresi: il primo a portare il soprannome Papafava fu un Giacomino da Carrara, podest\u00e0 di Vicenza nel 1269, vissuto nel Duecento. Il signore di Padova Marsilietto Papafava da Carrara faceva parte del ramo Papafava.\nIl ramo originario, quello dei Papafava dei Carraresi, si stabil\u00ec a Venezia, dove, in conseguenza del supporto finanziario che i suoi membri diedero alla Repubblica nella guerra di Candia contro gli Ottomani, nel 1652 furono ascritti al patriziato veneziano nella persona del cav. Bonifacio Papafava, assicurandosi in tal modo anche l'accesso al Maggior Consiglio. I Papafava dei Carraresi furono confermati nobili dal Governo imperiale austriaco con Sovrana Risoluzione del 22 novembre 1817.\nUn ramo secondario, ma non meno importante, fu quello dei Papafava Antonini, residenti in Padova. Costoro, membri del Consiglio nobile di Padova, ricoprirono importanti cariche municipali. Non furono mai aggregati al patriziato veneziano ma ottennero il titolo comitale connesso alla giurisdizione civile e criminale delle ville di Silvella e Coseano, di cui furono investiti il 23 settembre 1745 dal doge Pietro Grimani.\nDopo la caduta della Serenissima, la loro nobilt\u00e0 fu riconosciuta da Vienna con Sovrana Risoluzione del 4 settembre 1818; il rango di conti dell'Impero d'Austria fu invece loro concesso il 19 ottobre 1823.\nLuoghi e architetture.\nEsiste, inoltre, una \"Fondamenta Tasca o Papafava\" in sestiere Castello, a Venezia."}
{"id": "3347940", "revid": "767487", "url": "https://it.wikipedia.org/wiki?curid=3347940", "title": "Ultimo perdono", "text": "Ultimo perdono \u00e8 un film del 1952 diretto da Renato Polselli.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955), in seguito ribattezzato dalla critica, a partire dagli anni settanta, con il termine \"neorealismo d'appendice\"."}
{"id": "3347941", "revid": "105826", "url": "https://it.wikipedia.org/wiki?curid=3347941", "title": "Papafava dei Carraresi", "text": ""}
{"id": "3347945", "revid": "105826", "url": "https://it.wikipedia.org/wiki?curid=3347945", "title": "Papafava Antonini", "text": ""}
{"id": "3347948", "revid": "599013", "url": "https://it.wikipedia.org/wiki?curid=3347948", "title": "Vivian Woodward", "text": "Carriera.\nA livello di club Woodward gioc\u00f2 per e .\nIn Nazionale esord\u00ec nell' in una vittoria per 4-0 contro l'Irlanda e vi gioc\u00f2 in totale 23 partite segnando 29 reti, che lo portarono a superare Steve Bloomer come miglior marcatore della Nazionale. Complici anche le Guerre Mondiali, il suo record di reti resistette per 47 anni, pi\u00f9 di qualunque altro, prima di essere superato da Tom Finney. La proporzione di gol a partita \u00e8 invece tuttora insuperata da giocatori con un numero significativo di presenze (1,26 reti a incontro di media).\nFece parte del ai Giochi Olimpici del 1908 e del 1912 e conquist\u00f2 la medaglia d'oro in entrambe le occasioni da capitano. Inoltre segn\u00f2 40 reti in 24 partite nell'.Nella stagione 1908/1909 mise a referto 18 centri in 8 gare ufficiali con le rappresentative inglesi (21 in 11 se si considera anche la Gran Bretagna) e nel solo anno solare 1909 i gol furono 25 reti in 10 match ufficiali: grazie a queste prestazioni \u00e8 il primatista assoluto sia per quanto riguarda i gol in nazionale realizzati nel corso di una stagione, sia per quelli segnati in un anno solare."}
{"id": "3347951", "revid": "38467351", "url": "https://it.wikipedia.org/wiki?curid=3347951", "title": "Viv Woodward", "text": ""}
{"id": "3347953", "revid": "38467357", "url": "https://it.wikipedia.org/wiki?curid=3347953", "title": "Vivian John Woodward", "text": ""}
{"id": "3347961", "revid": "287204", "url": "https://it.wikipedia.org/wiki?curid=3347961", "title": "Hristovaia", "text": "Hristovaia (in russo \"\u0425\u0440\u0443\u0441\u0442\u043e\u0432\u0430\u044f\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 2.388 abitanti (dato 2008).\n\u00c8 situato al confine con l'Ucraina lungo la valle del fiume Camenca, affluente del Nistro."}
{"id": "3347969", "revid": "709565", "url": "https://it.wikipedia.org/wiki?curid=3347969", "title": "David Talbot", "text": "David Talbot \u00e8 un personaggio immaginario della saga delle \"Cronache dei vampiri\" di Anne Rice.\nVicende di David Talbot.\nDavid Talbot era il superiore generale dell'organizzazione segreta del Talamasca, che da secoli investiga e compie ricerche sui fenomeni soprannaturali.\nIl personaggio di David viene introdotto per la prima volta nel terzo libro delle Cronache, \"La regina dei dannati\"; egli \u00e8 un uomo anziano che incontra sia Lestat de Lioncourt che Louis de Pointe du Lac alla fine del romanzo. Lestat lo tenta con il Dono Tenebroso, ma David gli resiste e rifiuta.\nDavid in seguito ha un ruolo di coprotagonista nel libro quarto: \"Il ladro di corpi\". Lestat dopo aver cercato di suicidarsi esponendosi al sole nel Deserto di Gobi, si reca da David che lo cura e lo ospita per un po' di tempo nella sua casa. Poi Lestat, sempre desideroso di terminare la propria vita da immortale, accetta di scambiare il proprio corpo con quello di Raglan James, non intuendo il pericolo a cui andava incontro. Sar\u00e0 di nuovo David ad aiutare Lestat nel recuperare il proprio corpo, ma nel processo David stesso acquisisce il corpo precedentemente rubato da Reglan James, quello di un giovane ed attraente anglo-indiano. Lestat quindi uccide Reglan dentro al vecchio corpo di David e trasforma quest'ultimo in vampiro nel suo nuovo corpo, giovane e piacente. I due iniziano quindi una relazione stabile.\nNei libri seguenti David diventa una specie di confidente degli altri vampiri del gruppo, fungendo da intervistatore mentre questi raccontano le loro storie, come nel libro \"Armand il vampiro\".\nIn \"Merrick la strega\", David Talbot contatta la protagonista del libro per richiamare lo spirito di Claudia a favore di Louis che ancora prova un senso di colpa per la sua fine. In seguito, nello stesso libro, David contribuisce a ristabilire Louis dopo che quest'ultimo ha cercato di suicidarsi."}
{"id": "3347981", "revid": "38120", "url": "https://it.wikipedia.org/wiki?curid=3347981", "title": "Confine tra il Brasile e il Paraguay", "text": "Il confine tra il Brasile e il Paraguay descrive la linea di demarcazione tra questi due stati. Ha una lunghezza di 1.290 km.\nCaratteristiche.\nLa linea di confine interessa la parte sud del Brasile e quella nord-est del Paraguay. Ha un andamento generale da nord-ovest verso sud-est.\nInizia alla triplice frontiera tra Bolivia, Brasile e Paraguay e termina alla triplice frontiera tra Argentina, Brasile e Paraguay."}
{"id": "3347993", "revid": "767487", "url": "https://it.wikipedia.org/wiki?curid=3347993", "title": "3 Idiots", "text": "3 Idiots (\u0925\u094d\u0930\u0940 \u0907\u0921\u0940\u092f\u091f\u094d\u0938) \u00e8 un film indiano del 2009 diretto da Rajkumar Hirani, con sceneggiatura di Abhijat Joshi, e prodotto da Vidhu Vinod Chopra. \u00c8 vagamente ispirato al romanzo \"Five Point Someone\" di Chetan Bhagat. \"3 Idiots\" vede protagonisti Aamir Khan, R. Madhavan, Sharman Joshi, Kareena Kapoor, Omi Vaidya, Parikshit Sahni e Boman Irani.\n\"3 Idiots\" \u00e8 diventato il pi\u00f9 grande incasso nella storia del cinema di Bollywood, infrangendo il record precedente che era detenuto dal film del 2008 \"Ghajini\", che aveva sempre come protagonista Aamir Khan.\nNel film vengono mostrate le vere invenzioni di Remya Jose, uno studente di Kerala, Mohammad Idris, un barbiere del distretto di Meerut e Jahangir Painter, un pittore di Maharashtra. \u00c8 stato fatto un remake in lingua tamil del film.\nTrama.\nDue amici, Raju e Farhan, iniziano a cercare un amico, Rancho, che non vedono pi\u00f9 da quando erano giovani. Nel corso della loro ricerca, i protagonisti avranno modo di onorare una scommessa fatta in giovent\u00f9 e poi dimenticata, manderanno a monte un matrimonio e prenderanno parte ad un funerale dove le cose andranno completamente fuori controllo. Contemporaneamente, i due inizieranno un viaggio interiore attraverso i propri ricordi e le avventure trascorse insieme al loro amico Rancho.\nColonna sonora.\nLa colonna sonora di \"3 Idiots\" \u00e8 stata composta da Shantanu Moitra con testi di Swanand Kirkire."}
{"id": "3347996", "revid": "729019", "url": "https://it.wikipedia.org/wiki?curid=3347996", "title": "Strada statale 635 del Passo di San Boldo", "text": "La ex strada statale 635 del Passo di San Boldo (SS 635), ora \"strada provinciale 635 del Passo di San Boldo (SP 635)\", era una strada statale italiana di collegamento interprovinciale. Attualmente classificata come strada provinciale, mette in collegamento la Valbelluna con Conegliano.\nPercorso.\nHa inizio da Bribano di Sedico diramandosi verso sud dalla ex strada statale 50 del Grappa e del Passo Rolle. Dopo aver attraversato la frazione Longano, supera il Piave ed entra nel territorio del comune di Borgo Valbelluna nelle frazioni di Cavassico Inferiore e Trichiana, la strada comincia a risalire le Prealpi Bellunesi passando per le frazioni Morgan e Sant'Antonio Tortal. All'altezza di Campedei \u00e8 divisa ad est, e di Signa ad ovest.\nRaggiunto il passo di San Boldo, l'arteria ridiscende il versante trevigiano delle montagne sino a Tovena di Cison di Valmarino e da qui prosegue verso nordest risalendo la Vallata. Giunta ai laghi di Revine Lago, piega a sud verso Fratta e attraversa l'area collinare a sud della Vallata passando per Tarzo, Corbanese, Bagnolo di San Pietro di Feletto. Raggiunge Conegliano da nordovest e qui termina il suo percorso.\nStoria.\nI lavori cominciarono nel 1914 sotto la direzione dell'ing. Giuseppe Carpen\u00e8. Con l'invasione seguita alla rotta di Caporetto durante la Prima guerra mondiale, l'infrastruttura fu ultimata, tra marzo e giugno del 1918, dal genio militare austriaco per esigenze strategiche; fu un'impresa memorabile (per la quale fu fondamentale la manodopera locale) in quanto l'opera, che vide peraltro lo scavo di cinque gallerie, si concluse in tempi brevissimi: da qui il soprannome \"strada dei 100 giorni\".\nGi\u00e0 contemplata nel piano generale delle strade aventi i requisiti di statale del 1959, \u00e8\nsolo col decreto del Ministro dei lavori pubblici del 10 luglio 1971 che viene elevata a rango di statale con i seguenti capisaldi d'itinerario: \"Innesto strada statale n. 50 a Bribano - Passo S. Ubaldo - innesto strada statale n. 13 a Conegliano\".\nIn seguito al decreto legislativo n. 112 del 1998, dal 1\u00ba ottobre 2001, la gestione \u00e8 passata dall'ANAS alla Regione Veneto che ha provveduto al trasferimento al demanio della Provincia di Belluno e della Provincia di Treviso per le tratte territorialmente competenti; dal 20 dicembre 2002 la gestione della tratta \u00e8 passata alla societ\u00e0 Veneto Strade.\nVoci correlate.\nPasso San BoldoRotta di Caporetto"}
{"id": "3347999", "revid": "298229", "url": "https://it.wikipedia.org/wiki?curid=3347999", "title": "Maratona di Sant'Antonio", "text": ""}
{"id": "3348003", "revid": "729019", "url": "https://it.wikipedia.org/wiki?curid=3348003", "title": "Stan Stasiak", "text": "Ex campione mondiale WWWF, era il padre del lottatore Shawn Stasiak.\nCarriera.\nStasiak debutt\u00f2 nel wrestling nella sua citt\u00e0 natale, Qu\u00e9bec, in Canada. Agli inizi di carriera utilizzava il soprannome \"Crusher\" e usava come mossa finale il bear hug (\"abbraccio dell'orso\"). In seguito, adotter\u00e0 come sua finisher l'heart punch.\nWWWF Champion.\nDurante il suo terzo periodo di permanenza nella World Wide Wrestling Federation, ebbe una delle pi\u00f9 grandi opportunit\u00e0 della sua carriera. Stan \"The Man\" Stasiak sconfisse Pedro Morales diventando WWWF World Heavyweight Champion il 1\u00ba dicembre 1973. Rest\u00f2 campione soltanto per nove giorni, perdendo il titolo in favore di Bruno Sammartino il 10 dicembre seguente.\nSecondo l'ex wrestler Frank Dusek, la federazione voleva che Bruno Sammartino ridiventasse nuovamente campione mondiale ma non voleva fargli battere il campione in carica Pedro Morales, che era anch'esso un favorito del pubblico. Stasiak, che invece era un heel, venne quindi usato come \"campione di transizione\", sconfiggendo Morales per il titolo e perdendolo poco tempo dopo contro Sammartino. Stan Stasiak ebbe anche un'altra occasione di vincere il titolo WWWF combattendo contro \"Superstar\" Billy Graham nel 1977, e una per il titolo AWA contro Nick Bockwinkel nel 1978, ma fall\u00ec in entrambe le occasioni.\nPer diversi anni form\u00f2 un tag team con The Gladiator combattendo prevalentemente nella zona di San Francisco. Stasiak &amp; The Gladiator ebbero una lunga rivalit\u00e0 con il team composto da Ray Stevens e Peter Maivia (lo zio di The Rock).\nNel 1984, Stasiak si ritir\u00f2 dal ring e divenne guardia di sicurezza in un grande magazzino. Nel 1997 \u00e8 deceduto a causa di un infarto."}
{"id": "3348009", "revid": "227211", "url": "https://it.wikipedia.org/wiki?curid=3348009", "title": "Nichilismo passivo", "text": ""}
{"id": "3348010", "revid": "628767", "url": "https://it.wikipedia.org/wiki?curid=3348010", "title": "Confine tra la Bolivia e il Paraguay", "text": "Il confine tra la Bolivia e il Paraguay descrive la linea di demarcazione tra questi due stati. Ha una lunghezza di 750 km.\nCaratteristiche.\nLa linea di confine interessa la parte sud-est della Bolivia e quella nord-ovest del Paraguay. Ha un andamento generale da sud-ovest verso nord-est\nInizia alla triplice frontiera tra Argentina, Bolivia e Paraguay e termina alla triplice frontiera tra Bolivia, Brasile e Paraguay."}
{"id": "3348014", "revid": "466539", "url": "https://it.wikipedia.org/wiki?curid=3348014", "title": "Criterio di Kelly", "text": "Nella teoria della probabilit\u00e0, il criterio di Kelly, o strategia di Kelly o formula di Kelly, o puntata di Kelly, \u00e8 una formula utilizzata per determinare la dimensione ottimale del capitale da investire in una scommessa. Nella maggior parte degli scenari di gioco e alcuni scenari di investimento, la strategia di Kelly far\u00e0 sostanzialmente meglio di qualsiasi strategia diversa nel lungo periodo.\nTeoria.\nLa teoria \u00e8 stata enunciata da John Larry Kelly, Jr. nel 1956 sul Bell System Technical Journal. Edward O. Thorp ha dimostrato l'uso pratico della formula in un articolo del 1961 per la American Mathematical Society e pi\u00f9 tardi nel suo libro \"Beat the Dealer\" (con Sheen Kassou).\nAnche se la strategia di Kelly promette di fare meglio di ogni altra strategia, alcuni economisti si sono battuti strenuamente contro di essa. L'alternativa convenzionale \u00e8 la teoria di utilit\u00e0 che dice le scommesse devono essere dimensionate in modo da massimizzare il valore atteso dell'utilit\u00e0 dei risultati (per un individuo con utilit\u00e0 logaritmica, la scommessa di Kelly massimizza l'utilit\u00e0, quindi non c'\u00e8 conflitto).\nAnche i sostenitori ritengono in generale che la quota di Kelly debba essere frazionata (cio\u00e8 scommettere una frazione fissa della quantit\u00e0 raccomandata di Kelly) per una serie di motivi pratici, come ridurre la volatilit\u00e0. Infatti \u00e8 essenziale per poter utilizzare il criterio di Kelly conoscere perfettamente la probabilit\u00e0 di verificarsi di un evento.\nEnunciato.\nPer scommesse semplici con due possibili risultati, uno che prevede la perdita dell'intera somma e uno la vincita della somma scommessa moltiplicata per un valore, la formula di Kelly pu\u00f2 essere scritta:\ndove:\nPer esempio, se una scommessa ha il 60% di possibilit\u00e0 di vincita, (\"p\"\u00a0= 0.60, \"q\"\u00a0= 0.40), ma lo scommettitore riceve un vantaggio di 1-a-1 su ogni scommessa (\"b\"\u00a0= 1), allora lo scommettitore dovrebbe puntare il 20% del capitale a ogni occasione (\"f\"*\u00a0= 0.20), in modo da massimizzare il suo capitale sul lungo termine.\nSi noti come, in caso di vantaggio unitario, la frazione del proprio capitale da scommettere sia maggiore di 0 solo quando le probabilit\u00e0 di vittoria sono maggiori del 50%."}
{"id": "3348021", "revid": "368653", "url": "https://it.wikipedia.org/wiki?curid=3348021", "title": "Tibor Tak\u00e1cs", "text": "Biografia.\n\u00c8 noto per essere stato il regista dei film \"Non aprite quel cancello\" e \"Non aprite quel cancello 2\". Ha inoltre diretto alcuni episodi della serie televisiva \"Sabrina, vita da strega\", \"Oltre i limiti\" e \"Il corvo\".\nNel 1977 Takacs era stato ingegnere del suono per il gruppo musicale punk di Toronto The Viletones."}
{"id": "3348023", "revid": "113094679", "url": "https://it.wikipedia.org/wiki?curid=3348023", "title": "Nerorgasmo (raccolta)", "text": "Nerorgasmo \u00e8 una raccolta dei Nerorgasmo pubblicata nel 2011 da F.O.A.D. Records/E.U. '91 Produzioni in formato CD+DVD.\nIl disco.\nIl disco \u00e8 una raccolta completa di tutto il materiale realizzato dal gruppo durante la sua carriera. L'album comprende un CD contenente 39 tracce in studio e dal vivo e un DVD contenente le registrazioni dal vivo di 2 concerti tenutisi a El Paso Occupato nel 1993.\nDella raccolta ne sono state inoltre pubblicate due edizioni, la versione standard \u00e8 composta da un doppio album in versione digipack con libretto all'interno e la versione a tiratura limitata, stampata in 250 copie numerate a mano, che contiene il formato standard riposto in una scatola nera con serigrafato il logo del gruppo. All'interno della scatola trovano inoltre posto, una spilletta ed una toppa del gruppo, un poster stampato in doppia facciata ed una coppia di dadi."}
{"id": "3348026", "revid": "599013", "url": "https://it.wikipedia.org/wiki?curid=3348026", "title": "Chikara Fujimoto", "text": ""}
{"id": "3348039", "revid": "106908", "url": "https://it.wikipedia.org/wiki?curid=3348039", "title": "Surian", "text": "I Surian (talvolta anche Suriani) furono una famiglia patrizia veneziana annoverata fra le cosiddette \"Case Nuove\". \nStoria.\nLa leggenda racconta che i Surian fossero d'origine armena, forse venuti da Tolemaide di Siria, odierna San Giovanni d'Acri.\nVissero per molti secoli a Venezia e nel 1297 furono tra le famiglie incluse nella serrata del Maggior Consiglio. Nel 1310 parteciparono attivamente alla difesa della Repubblica, contribuendo a sventare la famigerata congiura del Tiepolo. \nPare che questo casato si sia estinto nel 1630, alla morte di Nicol\u00f2 Surian."}
{"id": "3348042", "revid": "1632387", "url": "https://it.wikipedia.org/wiki?curid=3348042", "title": "Lost Girl", "text": "Lost Girl \u00e8 una serie televisiva canadese trasmessa dal 12 settembre 2010 al 25 ottobre 2015 sul canale Showcase.\nSviluppata e prodotta dalla Prodigy Pictures, segue la vita di una succuba di nome Bo, impersonata da Anna Silk, che cerca di relazionarsi con gli altri della sua specie, di gestire i propri bisogni, aiutare chi ha bisogno e scoprire il proprio passato con l'aiuto di nuovi amici.\nIl 28 febbraio 2013 la serie \u00e8 stata rinnovata per una quarta stagione. Il 25 agosto 2014 la serie \u00e8 stata rinnovata per una quinta e ultima stagione.\nTrama.\nBo \u00e8 una succuba (succubus), ossia una demone che seduce gli esseri umani (sia uomini che donne) alimentandosi della loro energia attraverso l'attivit\u00e0 sessuale. Cresciuta in una famiglia adottiva umana senza conoscere il suo status, prende atto del suo vero essere solo quando si innamora per la prima volta e finisce per uccidere il suo primo amore. Da allora, \u00e8 stata quindi costretta ad allontanarsi dalla sua casa nativa e a farsi una nuova vita, vivendo senza la possibilit\u00e0 di farsi una famiglia o degli amici e spostandosi da un luogo all'altro ogni volta che uccide qualcuno.\nDurante la prima stagione Bo va alla scoperta del mondo paranormale che la riguarda, imparando a conoscere e controllare i suoi poteri e andando alla ricerca delle sue origini; aiutata dalla sua amica fidata Kenzi e sviluppando nel frattempo una relazione romantica con Dyson, un licantropo detective della polizia, e Lauren, una dottoressa umana.\nNella terza stagione entra in scena Tamsin (interpretata da Rachel Skarsten), dark fae collega di Dyson. Pi\u00f9 avanti scopriremo che \u00e8 una Valkiria con il compito di consegnare Bo a suo padre. Inizialmente risulter\u00e0 molto antipatica nei confronti della protagonista ma durante la serie degli episodi le vedremo pi\u00f9 vicine e a fine stagione scopriremo che Tamsin prova qualcosa per Bo e la bacia. La storia d'amore tra Bo e Lauren \u00e8 agli sgoccioli, fidanzate a inizio stagione le vedremo separarsi nelle ultime puntate. Lauren a fine stagione la vedremo allontanata per una serie di motivi dal gruppo."}
{"id": "3348043", "revid": "438678", "url": "https://it.wikipedia.org/wiki?curid=3348043", "title": "Nichilismo attivo", "text": ""}
{"id": "3348044", "revid": "729019", "url": "https://it.wikipedia.org/wiki?curid=3348044", "title": "Aeroporto di Candia-Nikos Kazantzakis", "text": "L'Aeroporto di Candia-Nikos Kazantzakis, noto come Aeroporto Internazionale di Candia, (IATA: HER, ICAO: LGIR) (, definito come internazionale dalle autorit\u00e0 dell'aviazione civile greca HCAA, \u00e8 il principale aeroporto dell'Isola di Creta e il pi\u00f9 trafficato della Grecia dopo l'aeroporto di Atene-Eleftherios Venizelos; serve le citt\u00e0 di Candia - in lingua greca Ir\u00e1klion -, Agios Nikolaos, Malia, Chersonissos, Stalida ed Elounda. \u00c8 intitolato a Nikos Kazantzakis di Candia, scrittore e poeta greco.\nIl secondo aeroporto per importanza dell'isola di Creta \u00e8 l'Aeroporto di La Canea-Suda.\nStoria.\nL'aeroporto fu inaugurato nel marzo 1939, quando era una semplice pista ricavata all'interno di terreno agricolo: il primo aereo passeggeri ad atterrarvi fu uno Junkers Ju 52. Durante la seconda guerra mondiale l'aeroporto venne chiuso per essere poi riaperto nell'autunno del 1946, aprendo il traffico ai DC-3.\nAll'inizio l'aeroporto offriva solo servizi di base, con semplici strutture come tende, fumo per determinare la direzione del vento e lampade da tempesta per l'illuminazione della pista.\nNel 1947 fu costruito il primo terminal. La Hellenic Airlines fu la prima compagnia aerea a compiere voli commerciali nel 1948 e trasport\u00f2 4.000 persone.\nNel 1953 fu costruita una pista pavimentata che inizialmente era lunga 1.850 metri e orientata 09/27. Nel 1954 un DC-4 atterr\u00f2 per la prima volta. In quell'anno l'aeroporto serv\u00ec circa 18.000 passeggeri. Dal 1957 in poi, la nuova compagnia Olympic Airways inizi\u00f2 a servire l'aeroporto con dei DC-6.\nDal 1968 al 1971 la pista fu allungata fino a raggiungere i 2.680 metri attuali. Fu inoltre aggiunto un nuovo terminal e introdotti nuovi servizi. Il 18 maggio 1971 atterr\u00f2 il primo volo charter dall'estero operato dalla British Airways. Cos\u00ec il nuovo aeroporto fu inaugurato ufficialmente il 5 maggio 1972.\nNel 1988 fu aperta la zona di 900 metri quadrati dedicata alle partenze e agli arrivi internazionali. Nel 1992 fu completata l'area dedicata agli arrivi internazionali.\nNel 1994 fu ingrandita la zona dedicata alle partenze internazionali fino a 2.000 metri quadrati; nel 1996 l'estensione dell'aeroporto fu portata a 11.700 metri quadrati. L'anno seguente fu ulteriormente incrementato lo spazio delle partenze internazionali e portato a 5.000 metri quadrati. Nel 2005 la superficie occupata dall'aeroporto era di 19 ettari.\nNuovo aeroporto.\nDurante i mesi estivi l'aeroporto vive periodi di grande congestione e . Per questo motivo sin dal 1986 \u00e8 stata programmata la costruzione un nuovo aeroporto civile a Kasteli Pediados, in prossimit\u00e0 di un aeroporto militare, che dovrebbe sostituire il \"Nikos Kazantzakis\". Il progetto \u00e8 stato pi\u00f9 volte rinviato anche a causa della crisi del debito greco. Nel 2017 il ministro greco delle infrastrutture Christos Spirtzis ha previsto che la costruzione del nuovo aeroporto sarebbe durata cinque anni.\nSicurezza.\nL'aeroporto \u00e8 base operativa della Polemik\u00ed Aeropor\u00eda, l'Aviazione Militare greca."}
{"id": "3348047", "revid": "436907", "url": "https://it.wikipedia.org/wiki?curid=3348047", "title": "Show and Prove", "text": "Show and Prove \u00e8 l'album discografico di debutto del rapper di Pittsburgh Wiz Khalifa. \u00c8 stato pubblicato il 5 settembre 2006, preceduto dal singolo \"Pittsburgh Sound\"."}
{"id": "3348056", "revid": "15756", "url": "https://it.wikipedia.org/wiki?curid=3348056", "title": "Edoardo Barbieri", "text": "Biografia.\nSi \u00e8 laureato in Lettere moderne all'Universit\u00e0 Cattolica del Sacro Cuore di Milano, dove poi \u00e8 entrato come ricercatore di Filologia italiana.\nDivenuto professore ordinario di Bibliografia e Biblioteconomia, dal 2003 al 2006 ha insegnato nella Facolt\u00e0 di Lettere e filosofia dell'Universit\u00e0 degli Studi di Sassari.\nRientrato alla Cattolica, insegna Bibliografia e Biblioteconomia nella sede di Brescia e Storia del libro e dell'editoria in quella di Milano.\n\u00c8 membro del collegio dei docenti del dottorato di Discipline del libro all'Universit\u00e0 degli Studi di Udine.\nSempre alla Cattolica, dal 2007 \u00e8 direttore del \"Centro di Ricerca Europeo Libro Editoria Biblioteca\"\u201d (CRELEB) e dirige il master di secondo livello in Professione editoria.\n\u00c8 stato membro del Consiglio superiore del Ministero per i beni culturali.\nSpecialista della storia del libro e dell'editoria religiosa del Quattro e del Cinquecento, i suoi interessi di studio spaziano dal libro tipografico della prima et\u00e0 moderna fino all'editoria contemporanea e al mondo del digitale.\nDa gennaio 2011 \u00e8 direttore della rivista internazionale di storia del libro e di bibliografia \"La Bibliofil\u00eca\"."}
{"id": "3348066", "revid": "729019", "url": "https://it.wikipedia.org/wiki?curid=3348066", "title": "Lothar von Trotha", "text": "Famoso per essere stato ampiamente condannato per la sua dura condotta durante le Guerre herero nell'Africa Sud-Occidentale, in particolare per gli eventi che hanno portato al quasi totale sterminio degli Herero.\nBiografia.\nNato a Magdeburgo, capitale dell'allora Provincia di Sassonia, Trotha si un\u00ec all'Armata prussiana nel 1865 e prese parte alle guerre Austro-Prussiana e Franco-Prussiana, per le quali fu insignito della Croce di ferro di seconda classe. Spos\u00f2 Bertha Neumann il 15 ottobre 1872.\nServizio coloniale.\nNel 1894 venne nominato comandante delle forze coloniali nell'Africa Orientale Tedesca, dove ebbe successo nel reprimere spietatamente le insurrezioni, fra le quali quella degli Wahehe. Mentre era temporaneamente distaccato nella Cina imperiale come Comandante di Brigata del Corpo di Spedizione dell'Asia Orientale, prese parte alla repressione della Ribellione dei Boxer. Quindi non fu una sorpresa quando, il 3 maggio 1904, venne nominato Comandante delle \"Schutztruppe\" nell'Africa Tedesca del Sud-Ovest e inviato a sedare la rivolta degli Herero.\nVon Trotha giunse nell'Africa sudoccidentale l'11 giugno 1904, mentre la guerra contro gli Herero imperversava da cinque mesi. Il Comando tedesco non aveva avuto fino a quel momento grande successo contro le tattiche di guerriglia adottate dagli Herero. Inizialmente, anch'egli sub\u00ec delle perdite.\nNell'Africa Tedesca del Sud-Ovest.\nNell'agosto del 1904 il Generale von Trotha mise a punto un nuovo piano di battaglia per porre fine alla rivolta. Nella battaglia di Waterberg diede l'ordine di accerchiare gli Herero su tre lati, in modo che l'unica via di fuga fosse verso l'arida steppa di Omaheke, propaggine occidentale del deserto del Kalahari. Gli Herero fuggirono nel deserto e von Trotha ordin\u00f2 alle sue truppe di avvelenare i pochi pozzi d'acqua, di erigere posti di guardia lungo una linea di 150 miglia e di sparare a vista su ogni Herero, che si trattasse di uomo, donna o bambino. Per rendere il suo atteggiamento verso gli Herero ancora pi\u00f9 chiaro, il 2 ottobre von Trotha eman\u00f2 il \"Vernichtungsbefehl\", o ordine di sterminio:\nAi suoi soldati dette inoltre questa spiegazione:\nVon Trotha ha sempre difeso durante la sua vita la sua linea politica \"\u00c8 stato ed \u00e8 nella mia politica usare la forza contro il terrorismo, ed anche brutalit\u00e0.\" Un anonimo soldato tedesco \u00e8 stato segnalato per aver detto delle stragi \"...il rantolo dei morenti e le urla dei pazzi...sono eco nel sublime silenzio dell'infinit\u00e0.\"\nLa tattica di von Trotha si distingueva marcatamente da quella dei leader degli Herero, i quali erano, nel complesso, attenti a garantire che solo i soldati venissero attaccati.\nVon Trotha fu richiamato in patria l'11 novembre 1905 e mor\u00ec di morte naturale (febbre tifoidea) il 31 marzo 1920 a Bonn, all'et\u00e0 di 72 anni."}
{"id": "3348068", "revid": "403785", "url": "https://it.wikipedia.org/wiki?curid=3348068", "title": "Lothar Von Trotha", "text": ""}
{"id": "3348101", "revid": "267975", "url": "https://it.wikipedia.org/wiki?curid=3348101", "title": "Arcidiocesi di Berito", "text": "L'arcidiocesi di Berito (in latino: \"Archidioecesis Berytena\") \u00e8 una sede soppressa e sede titolare della Chiesa cattolica.\nStoria.\nL'antica arcidiocesi bizantina.\nBerito, l'odierna citt\u00e0 di Beirut in Libano, \u00e8 un'antica sede vescovile della provincia romana di Fenicia Prima nella diocesi civile d'Oriente, nel patriarcato di Antiochia.\nNulla si conosce sulle origini del cristianesimo a Beirut. Non \u00e8 attendibile l'affermazione dello pseudo Doroteo di Tiro, secondo il quale primo vescovo sarebbe stato Quarto, cristiano di Corinto menzionato nella Lettera ai Romani . Originario di Beirut era il martire Pamfilio, morto a Cesarea marittima nel 309 e maestro dello storico e vescovo Eusebio.\nPrimo vescovo conosciuto \u00e8 Eusebio di Nicomedia, che, cosa rara nel IV secolo, fu trasferito alla sede di Nicomedia attorno al 324. Gli succedette Gregorio, presente al concilio di Nicea del 325.\nRisale a quest'epoca il presunto miracolo dell'icona del Salvatore, leggenda secondo la quale da un'icona di Ges\u00f9, trafitta con la lancia da un gruppo di ebrei, sarebbe sgorgato sangue e acqua in tale abbondanza da guarire miracolosamente decine di ammalati. Una redazione del miracolo fu letta al secondo concilio di Nicea (787) per provare la legittimit\u00e0 del culto delle immagini.\nAll'epoca del vescovo Eustazio si tenne a Beirut nel 448 o 449 un concilio preparatorio del sinodo di Tiro dove fu esaminato l'affare di Iba di Edessa, condannato dal concilio di Efeso e riabilitato al concilio di Calcedonia del 451.\nInizialmente era suffraganea dell'arcidiocesi di Tiro, ma per le insistenze di Eustazio l'imperatore Teodosio II elev\u00f2 la diocesi di Beirut al rango di sede metropolitana con sei diocesi suffraganee: Biblo, Botri, Tripoli, Ortosia, Arca e Antarado. Ma questa decisione fu contesta dal metropolita di Tiro, che vedeva lesi i propri diritti. Il concilio di Calcedonia annull\u00f2 la decisione imperiale, garantendo comunque a Beirut il rango di arcidiocesi autocefala senza suffraganee, ossia direttamente soggetta al patriarca di Antiochia.\nPoco si conosce dei cristiani di Beirut dal VI secolo, soprattutto perch\u00e9 il terremoto del 555 devast\u00f2 drammaticamente la citt\u00e0, che in seguito fu occupata dagli Arabi mussulmani. Tuttavia si conosce il nome di un altro vescovo nel IX secolo, Tommaso, segno che una comunit\u00e0 di lingua greca e di rito bizantino esisteva ancora in quel periodo.\nLa diocesi latina.\nDurante la prima crociata, Berito (o anche Baruth) fu occupata dai Crociati che la conquistarono il 13 maggio 1110 (o 27 aprile 1111) e ne furono scacciati il 21 luglio 1291. Per 180 anni circa divenne sede di una diocesi di rito latino, suffraganea di Tiro. Nel 1291 il clero ed il capitolo fuggirono a Cipro nella speranza di poter rientrare nella loro sede, cosa che non sarebbe mai avvenuta. Tuttavia ancora nel 1322 il capitolo della cattedrale era regolarmente costituito a Nicosia, quando elesse il vescovo Emmanuele.\nDal XIV secolo Berito divenne una sede titolare, prima vescovile e poi arcivescovile. Fino a met\u00e0 del Cinquecento la cronotassi dei vescovi \u00e8 abbastanza confusa ed \u00e8 evidente la presenza di serie distinte di titolari. La sede \u00e8 stata soppressa nel 1931."}
{"id": "3348125", "revid": "1543377", "url": "https://it.wikipedia.org/wiki?curid=3348125", "title": "Deal or No Deal (album)", "text": "Deal or No Deal \u00e8 il secondo album discografico del rapper di Pittsburgh Wiz Khalifa. \u00c8 stato pubblicato il 24 novembre 2009. L'album ha venduto 5,900 nella prima settimana di pubblicazione e circa 55.000 in totale."}
{"id": "3348152", "revid": "179980", "url": "https://it.wikipedia.org/wiki?curid=3348152", "title": "Jancarlos de Oliveira Barros", "text": ""}
{"id": "3348155", "revid": "537319", "url": "https://it.wikipedia.org/wiki?curid=3348155", "title": "Dialetti abruzzesi settentrionali", "text": ""}
{"id": "3348158", "revid": "599013", "url": "https://it.wikipedia.org/wiki?curid=3348158", "title": "Mihael Miki\u0107", "text": ""}
{"id": "3348159", "revid": "179980", "url": "https://it.wikipedia.org/wiki?curid=3348159", "title": "Luiz Rhodolfo Dini Gaioto", "text": ""}
{"id": "3348160", "revid": "848247", "url": "https://it.wikipedia.org/wiki?curid=3348160", "title": "Palazzo Gavotti", "text": "Palazzo Gavotti sorge nel centro storico di Savona ed \u00e8 attualmente sede della pinacoteca civica.\nStoria.\nIl palazzo fu edificato nel corso del Seicento su strutture medievali preesistenti. Il nome deriva dalla famiglia Gavotti che ne fu proprietaria sino al 1772, quando lo don\u00f2 all'Opera Pia del Santuario. Il palazzo fu acquistato il 12 dicembre 1861 dal Comune di Savona che vi stabil\u00ec la sede del Municipio fino al 1934 quando si trasfer\u00ec nella attuale sede di piazza Sisto IV. Ospit\u00f2 la biblioteca comunale dal 1861 al 1894 e dal 1938 al 1985. Nel 1863 fu aperto il passaggio ancora oggi esistente che permette di collegare via Pia a piazza Chabrol. Per tale motivo fu soprannominato sino ai primi del Novecento \"palazzo Tunnel\". Gli scaloni interni e alcuni ambienti conservano ancora l'aspetto originario e alcuni affreschi sui soffitti opera di Antonio Novaro. La facciata su piazza Chabrol fu invece modificata nel 1860 nell'aspetto attuale e dotata di orologio affiancato da due statue raffiguranti Savona e il Letimbro (le cui teste si sono perdute durante l'ultimo restauro di inizio 2000), opere di Antonio Brilla. \nA partire dal 18 luglio 2003 \u00e8 divenuto sede della Pinacoteca civica, che si sviluppa in 22 sale espositive.\nIl Museo d'arte di Palazzo Gavotti.\nIl Museo d'arte di Palazzo Gavotti \u00e8 costituito dalla Pinacoteca civica di Savona, dalle opere della \"Fondazione museo di arte contemporanea Milena Milani in memoria di Carlo Cardazzo\" e dal Museo della ceramica."}
{"id": "3348173", "revid": "1305772", "url": "https://it.wikipedia.org/wiki?curid=3348173", "title": "Rjazanskij rajon", "text": "Rjazanskij rajon "}
{"id": "3348178", "revid": "110157", "url": "https://it.wikipedia.org/wiki?curid=3348178", "title": "Rjazanskij rajon (Oblast' di Rjazan')", "text": "Il Rjazanskij rajon () \u00e8 un rajon dell'Oblast' di Rjazan', nella Russia europea; il capoluogo \u00e8 Rjazan'. Istituito nel 1929, ricopre una superficie di 2.170 chilometri quadrati ed ospita una popolazione di circa 54.000 abitanti."}
{"id": "3348180", "revid": "97186066", "url": "https://it.wikipedia.org/wiki?curid=3348180", "title": "Any Human Heart", "text": "Any Human Heart \u00e8 una miniserie inglese in quattro puntate tratte dal romanzo di William Boyd \"Ogni cuore umano\". Annunciata nell'aprile 2010 \u00e8 stata trasmessa dal 21 novembre al 12 dicembre 2010 e distribuita in dvd il 27 dicembre dello stesso anno."}
{"id": "3348188", "revid": "536103", "url": "https://it.wikipedia.org/wiki?curid=3348188", "title": "Arriva Yoghi", "text": "L'orso Yoghi (\"The Yogi Bear Show,\" apparsa originariamente col titolo Arriva Yoghi), \u00e8 una serie televisiva a cartoni animati prodotta dalla Hanna-Barbera dal 1961 al 1962 e incentrata sul'orso Yoghi.\nProduzione e trasmissione.\nSono stati realizzati 34 episodi suddivisi in tre segmenti dei quali il primo era un episodio della serie incentrata sul personaggio dell'orso Yoghi mentre gli altri due erano su Svicolone e Yakky Doodle. Vennero realizzati dal 1961 al 1962.\nIn Italia, sono stati trasmessi 33 episodi da Rai 1 su TV dei ragazzi nel 1964.\nTrama.\nNonostante il carattere divertente, simpatico ed affettuoso, l'orso Yoghi tormenta tutti i visitatori del parco di Jellystone, rubando costantemente il cibo dai loro cestini e provocando una serie di guai assieme al fidato amico Bubu.\nPersonaggi.\nOrso Yoghi: \u00c8 il pi\u00f9 intelligente del gruppo, il leader dedito a procacciarsi il cibo sottraendo i cestini da picnic ai turisti che frequentano il parco di Jellystone (ispirato al Parco nazionale di Yellowstone) teatro delle sue scorribande. \u00c8 anche simpatico, carismatico e indipendente. \nBubu: Inseparabile compagno di avventure dell'orso Yoghi, con cui fa coppia fissa. Caratterizzato per\u00f2 dalla prudenza e dal rispetto delle regole, asseconda Yoghi, cercando talvolta di moderare le sue azioni.\nCindy: Corteggiatrice dell'orso Yoghi, un'orsetta dolce e romantica. \u00c8 considerata la sua fidanzata, nonostante Yoghi sia uno spirito libero e indipendente.\nRanger Smith: \u00c8 il ranger del parco di Jellystone. Vigila al rispetto delle regole divenendo conseguentemente antagonista dell'orso Yoghi che stima e rispetta per la sua intelligenza, temendolo nel contempo. Fra i due si \u00e8 instaurato, di conseguenza, un rapporto alternativamente di rivalit\u00e0 e amicizia. Il suo nome \u00e8 Francis.\nDVD.\nIl 15 novembre 2005 la Warner Home Video ha fatto uscire la serie completa su DVD negli Stati Uniti."}
{"id": "3348193", "revid": "110157", "url": "https://it.wikipedia.org/wiki?curid=3348193", "title": "The Singles (The Pretenders)", "text": "The Singles \u00e8 la prima raccolta del gruppo The Pretenders, pubblicata nel 1987 dalla Sire Records.\nComprende anche il singolo \"I Got You Babe\", suonato dal gruppo UB40 e cantato da Chrissie Hynde."}
{"id": "3348199", "revid": "123819403", "url": "https://it.wikipedia.org/wiki?curid=3348199", "title": "Zibido al Lambro", "text": "Zibido al Lambro (in pavese \"Zibid al Lamber\") \u00e8 una frazione del comune italiano di Torrevecchia Pia posta ad ovest del centro abitato, verso Vidigulfo. Costitu\u00ec un comune autonomo fino al 1872.\nI santi patroni di Zibido al Lambro sono San Pietro e San Paolo, cui \u00e8 dedicata la chiesa del paese.\nStoria.\nZibido al Lambro \u00e8 un piccolo centro abitato di antica origine e sede di parrocchia, per lungo tempo legato al territorio milanese nel Vicariato di Binasco. Al censimento del 1751 la localit\u00e0 fece registrare 268 residenti, saliti a 367 nel 1805. Spostato sperimentalmente nella Provincia di Pavia nel 1786, lo fu definitivamente nel 1815. Sotto il restaurato governo asburgico la localit\u00e0 conobbe un discreto sviluppo demografico, tanto da raggiungere i 723 abitanti nel 1853, e i 792 nel 1861. Nonostante che il censimento del 1871 registr\u00f2 un nuovo incremento della popolazione fino a un complesso di 834 anime, il governo italiano decise la soppressione del municipio e la sua annessione a Torrevecchia Pia."}
{"id": "3348202", "revid": "712828", "url": "https://it.wikipedia.org/wiki?curid=3348202", "title": "C-Gear", "text": ""}
{"id": "3348207", "revid": "287204", "url": "https://it.wikipedia.org/wiki?curid=3348207", "title": "Zibido", "text": ""}
{"id": "3348208", "revid": "767487", "url": "https://it.wikipedia.org/wiki?curid=3348208", "title": "Cuori nel deserto", "text": "Cuori nel deserto (\"Desert Hearts\") \u00e8 un film drammatico romantico a tematica lesbica liberamente tratto dal romanzo \"Desert of the Heart\" di Jane Rule. Diretto da Donna Deitch, ha per protagoniste le attrici Helen Shaver e Patricia Charbonneau; Audra Lindley interpreta un ruolo secondario.\nTrama.\nA Reno, nel Nevada, la professoressa universitaria Vivian Bell, residente a New York, prende una stanza in affitto nella casa della signora Frances Parker, al fine di trascorrere nella tranquilla cittadina il periodo di attesa della sentenza di divorzio. Frances Parker \u00e8 molto affezionata a Cay Riwers, figlia del suo grande amore deceduto, che \u00e8 stata abbandonata presto dalla vera madre, e che lei ha allevato, ma non riesce ad accettare e a perdonarle il fatto di essere lesbica e di non sentire il bisogno di nasconderlo. La ragazza lavora in un casin\u00f2 ed \u00e8 indifferente al corteggiamento del suo direttore, ma appena vede Vivian se ne innamora; la donna, che ha 10 anni pi\u00f9 di lei e che si \u00e8 sempre ritenuta etero, all'inizio tenta di rifiutarla, ma il fascino aggressivo di Cay non la lascia indifferente.\nUna notte, in cui sono sole in riva al lago, si scambiano il primo bacio, che euforizza Cay ma turba Vivian che tornando a casa viene cacciata dalla signora Frances, gelosa della sua protetta. Trasferitasi in albergo, Vivian viene raggiunta di notte da Cay e tenta di resistere alle sue avances, ma Cay \u00e8 paradossalmente troppo pi\u00f9 forte e pi\u00f9 decisa di lei, molto pi\u00f9 fragile anche se pi\u00f9 esperta e di estrazione borghese, e ha luogo una notte d'amore. Dopo, per\u00f2, Vivian \u00e8 presa da mille sensi di colpa per ci\u00f2 che la forza della passione l'ha portata a fare. Fra loro ci sono in seguito incomprensioni e, nel frattempo, Vivian ottiene il divorzio e deve tornare a New York. Cay \u00e8 addolorata, perch\u00e9 pensa che la relazione sia finita, ma va a salutarla alla stazione. Vivian, emozionata, la invita allora con lei e Cay, che dapprima rifiuta, si fa convincere a seguirla. Il film termina con Cay che sale con Vivian sul treno.\nAccoglienza della critica.\n\"Desert Hearts\" \u00e8 stato il primo film a raffigurare una relazione lesbica a lieto fine, contraddistinguendosi appunto dai film distribuiti in precedenza come \"Due donne in gara\", che si concentravano meno sul rapporto dei personaggi principali e che terminavano con il ritorno, da parte di una delle due protagoniste, a una condotta eterosessuale.\nHelen Shaver ha dichiarato che Greta Garbo rimase cos\u00ec piacevolmente colpita dalla sua performance nel film che tentarono di incontrarsi ma a causa delle precarie condizioni di salute della Garbo desistettero, riuscendo comunque a confrontarsi tramite telefono. Patricia Charbonneau, a sua volta, ha appreso che la modella Gia Carangi si riconobbe nel personaggio Cay."}
{"id": "3348215", "revid": "123321521", "url": "https://it.wikipedia.org/wiki?curid=3348215", "title": "Vigonzone", "text": "Vigonzone \u00e8 una frazione, di 1006 abitanti, del comune italiano di Torrevecchia Pia (provincia di Pavia) posta a sudest del centro abitato, verso Valera Fratta. Costitu\u00ec un comune autonomo fino al 1872.\nStoria.\nVigonzone \u00e8 un piccolo centro abitato di antica origine e sede di parrocchia, per lungo tempo legato al territorio milanese nell'antica Pieve di San Giuliano. Al censimento del 1751 la localit\u00e0 fece registrare 700 residenti, scesi a 647 nel 1805. Spostato sperimentalmente nella Provincia di Pavia nel 1786, lo fu definitivamente nel 1815. Centro agricolo, non diede segni di particolare crescita col passare degli anni, tanto da essere ancora fermo sui 679 abitanti nel 1853, e sui 687 nel 1861. Dopo che il censimento del 1871 non riport\u00f2 che 723 anime, il governo italiano ne decise l'annessione alla vicina Torrevecchia Pia."}
{"id": "3348216", "revid": "118958715", "url": "https://it.wikipedia.org/wiki?curid=3348216", "title": "Hogarth Press", "text": "L'Hogarth Press \u00e8 stata una casa editrice britannica fondata nel 1917 da Leonard Woolf e Virginia Woolf. \u00c8 stata cos\u00ec chiamata dal nome di \"Hogarth House\", la loro casa nel quartiere londinese di Richmond, dove cominciarono a stampare libri a mano. La Hogarth chiuse definitivamente nel 1946, quando divenne una societ\u00e0 partner di \"Chatto &amp; Windus\".\nDurante gli anni tra le due guerre, la Hogarth Press pass\u00f2 da un semplice hobby dei coniugi Woolf ad una realt\u00e0 editoriale consolidata: in quasi trent'anni di attivit\u00e0 (1917-1946) furono 525 i titoli stampati dalla Hogarth.\nAll'avventura dei Woolf contribuirono molte personalit\u00e0 del Bloomsbury Group: una fra molti fu sicuramente Vanessa Bell, la sorella di Virginia che si occup\u00f2 di realizzare le sovraccoperte di tutti i romanzi della sorella.\nStoria.\nIl 23 marzo 1917 i coniugi Woolf acquistarono la loro prima pressa da stampa. L'intenzione dei due era quella di trovare un nuovo passatempo, che potesse anche aiutare Virginia a distrarsi dalle sue crisi maniaco-depressive.\nPochi mesi dopo fecero circolare tra gli amici del Bloomsbury un annuncio per metterli al corrente del fatto che stavano per comporre e stampare due storie: \"Three Jews\" di Leonard e \"The Mark on the Wall\" di Virginia, raccolte in un unico libretto intitolato \"Two Stories\", in 150 esemplari con xilografie di Dora Carrington.\nNel 1919 si ebbero i primi successi: pubblicarono \"Poems\" di T.S. Eliot, \"The Critic in Judgement\" di John Middleton Murry e \"Kew Gardens\" della stessa Virginia.\nGli anni '20 videro la pubblicazione dei primi romanzi di Virginia pubblicati dalla scrittrice medesima: \"La stanza di Jacob\" (1922), \"La signora Dalloway\" (1925) e \"Gita al faro\" (1927).\nNel 1932 usc\u00ec l'ultimo libro stampato a mano dai Woolf: la Hogarth era ormai divenuta una casa editrice importante, e comporre e stampare libri a mano era un'attivit\u00e0 che, per quanto dilettevole, richiedeva troppo tempo.\nNegli anni '30 si inser\u00ec una nuova figura chiave all'interno della Hogarth: si tratta di John Lehmann, che dopo aver collaborato come assistente, nel 1938 entrer\u00e0 in societ\u00e0 con Leonard Woolf acquisendo la quota societaria di Virginia. Lehmann fu un grande innovatore, capace di introdurre nella casa editrice una nuova generazione di poeti, tra cui Christopher Isherwood.\nDopo il suicidio (1941) di Virginia, la Hogarth sopravvisse alcuni anni, prima di divenire un'affiliata di Chatto&amp;Windus nel 1946.\nTraduzioni.\nFin dagli inizi della propria attivit\u00e0, la Hogarth Press si distinse per la propensione a tradurre autori stranieri. Nel 1920 furono pubblicati \"I ricordi su Tol'stoj\" di Maksim Gor'kij, tradotto dal russo; tra gli autori russi tradotti figurarono anche Dostoevskij, Bunin e \u010cechov.\nUn altro importante caso riguarda la traduzione e pubblicazione dell'opera omnia di Freud, per conto della International Psycho-Analytical Library. Il primo scritto freudiano uscito per la Hogarth \u00e8 \"L'Io e l'Es\", nel 1927."}
{"id": "3348217", "revid": "124919919", "url": "https://it.wikipedia.org/wiki?curid=3348217", "title": "Pyramide du Tacul", "text": "La Pyramide du Tacul (3.468 ) \u00e8 una vetta del Gruppo del Mont Blanc du Tacul nel Massiccio del Monte Bianco.\nDescrizione.\nSi tratta di una guglia granitica che si erge dal ghiacciaio del Gigante. Costituisce la parte pi\u00f9 bassa della cresta \"du Diable\", cresta che, passando dalle Aiguilles du Diable, arriva alla vetta del Mont Blanc du Tacul.\nInsieme al pi\u00f9 noto Grand Capucin \u00e8 una grande palestra per i rocciatori."}
{"id": "3348219", "revid": "123980306", "url": "https://it.wikipedia.org/wiki?curid=3348219", "title": "Samsung Galaxy S", "text": "I Samsung Galaxy S sono tre smartphone prodotti da Samsung, facenti parte della prima generazione della serie Samsung Galaxy, annunciato nel mese di marzo 2010 e in vendita da giugno dello stesso anno.\nA maggio 2011 \u00e8 stato presentato il loro successore, il Samsung Galaxy S II.\nSamsung Galaxy S.\nIl Samsung Galaxy S \u00e8 la versione standard per il mercato italiano (GT-I9000).\nCaratteristiche tecniche.\nEsteticamente si presenta piuttosto simile al rivale marchiato Apple. Il display \u00e8 un full-touchscreen capacitivo da 4\" Super AMOLED con una risoluzione di 800 \u00d7 480 pixel, 233 ppi e 16 milioni di colori. Il dispositivo \u00e8 inoltre dotato di una fotocamera posteriore da 5 megapixel con autofocus che permette inoltre di girare video in HD 720p@30fps e di una fotocamera anteriore VGA.\nIl Galaxy S viene proposto al pubblico in due modelli: con 8 GB o con 16 GB di memoria integrata, entrambi espandibili con microSD fino a 32 GB, per un totale massimo di 48 GB di memoria a disposizione. In Italia, tuttavia, \u00e8 stata commercializzata solamente la versione con 8 GB di memoria, affiancata ad una batteria da 1500 mAh e a dal chipset Hummingbird con processore Cortex-A8 da 1\u00a0GHz e GPU PowerVR SGX540. Il telefono opera in sistema duale UMTS - GSM quadribanda ed \u00e8 inoltre dotato di Wi-Fi con protocollo N, Bluetooth 3.0, chip GPS con A-GPS, connettivit\u00e0 HSPA, radio FM e Micro-USB 2.0.\nDimensioni e massa.\nIl telefono misura 122,4 millimetri di altezza, 64,2 di larghezza e ha uno spessore di 9,9\u00a0mm. Il peso si attesta a 118 grammi. Il tasto Home \u00e8 l'unico tasto fisico nella parte frontale. Gli altri 2 tasti sono a sfioramento, inseriti al di sotto del display capacitivo. Lo schermo \u00e8 protetto dal vetro antigraffio Corning Gorilla Glass.\nSistema operativo.\nIl sistema operativo montato \u00e8 Android 2.1 Eclair, aggiornabile fino alla versione 2.3 Gingerbread.\nSistemi operativi non ufficiali.\nDopo la fine del supporto ufficiale da parte di Samsung, alcuni sviluppatori hanno reso possibile l'aggiornamento di Galaxy S ad Android Ice Cream Sandwich 4.0, JellyBean (con CyanogenMod 10.1) 4.1, 4.2, 4.3, KitKat 4.4 (con CyanogenMod 11), Lollipop 5.1 (con OmniROM), Marshmallow 6.0 (con OmniROM) e Nougat 7.0 (con Lineage OS).\nSamsung Galaxy S SCL.\nIl Samsung Galaxy S SCL \u00e8 una variante di Galaxy S presentata al Mobile World Congress di Barcellona.\nSono state vendute circa 10 milioni di unit\u00e0 e all'inizio del 2013 la produzione del telefono \u00e8 cessata.\nCaratteristiche tecniche.\nDisplay.\nA differenza del Galaxy S, questo smartphone utilizza uno schermo tattile con tecnologia Super Clear LCD 16M (che comporta un consumo di batteria maggiore rispetto al Super AMOLED), con una risoluzione di 800 \u00d7 480 pixel e una diagonale da 4.0\".\nCPU.\nUtilizza un SoC Texas Instruments OMAP 3430 single core da 1\u00a0GHz con architettura Cortex-A8.\nGPU.\nUtilizza una PowerVR SGX530, meno performante rispetto alla PowerVR SGX540 presente su Galaxy S standard.\nSistema operativo.\nIl Galaxy S SCL nasce con la versione 2.2.1 Froyo di Android. Dopo diverse controversie, il telefono viene aggiornato alla versione 2.3.4 Gingerbread.\nCon quest'ultima versione software si verificano problematiche relative alle prestazioni della ricezione del Wi-Fi e improvvisi malfunzionamenti dei dispositivi, che non riescono pi\u00f9 ad accendersi.\nSamsung rilascia successivamente la versione 2.3.5 di Android col fine di risolvere tali problematiche.\nNel marzo 2012 il dispositivo viene escluso dalla lista dei modelli che riceveranno l\u2019aggiornamento alla versione 4.0.3 di Android a causa di problematiche relative al processore e alla presunta impossibilit\u00e0 di adattare l'interfaccia del dispositivo alla nuova versione del sistema operativo. Il dispositivo riceve in seguito un aggiornamento supplementare per Android 2.3 Gingerbread che contiene alcune nuove funzionalit\u00e0 della versione 4.0.3, come ad esempio la funzionalit\u00e0 \"Sblocco col sorriso\".\nSistemi operativi non ufficiali.\nAlcuni sviluppatori indipendenti hanno realizzato delle ROM alternative (CyanogenMod) per consentire al dispositivo di eseguire versioni successive di Android (4.0.4, 4.1.2, 4.2, 4.3). Nel gennaio 2014 \u00e8 uscita la versione 4.4.2 (CyanogenMod 11), la cui ultima \"Alpha\" disponibile \u00e8 stata distribuita nel maggio seguente. L'implementazione della versione di Android 4.4.4 KitKat, ha segnato l'adesione da parte di alcuni degli sviluppatori ad un nuovo progetto, chiamato \"NamelessROM\". Questa nuova ROM \u00e8 concettualmente simile a CyanogenMod e quindi basata sempre su codice AOSP (Android Open Source Project).\nMemoria.\nIl dispositivo possiede 512 MB di RAM, di cui visibili circa 487 MB. Questo fatto ha causato confusione negli acquirenti, che non riuscivano a comprendere quale fosse il quantitativo reale di RAM all'interno del dispositivo. La memoria ROM \u00e8 da 4 GB, espandibile con MicroSD (SDHC anche) fino a 32 GB.\nFotocamera.\nQuesto smartphone \u00e8 dotato di una fotocamera da 5 MP, senza flash LED ma con autofocus e zoom digitale ottico 4x, in grado di registrare video con risoluzione massima di 1280 \u00d7 720 pixel a 30 fps. A tale risoluzione \u00e8 possibile effettuare uno zoom fino a 4x. Il dispositivo presenta anche una fotocamera anteriore da 0,3 MP per effettuare videochiamate tramite rete cellulare e VoIP.\nConnettivit\u00e0.\nModuli radio.\nQuesto telefono ha 4 bande EDGE (850/900/1800/2100\u00a0MHz) e 4 bande HSPA (850/900/1800/2100\u00a0MHz) con l'HSDPA fino a 7.2\u00a0Mbit/s e l'HSUPA fino a 5.76\u00a0Mbit/s. Nella versione americana ci sono anche due bande CDMA (800/2100\u00a0MHz).\nAltra Connettivit\u00e0.\nCome il Galaxy S \u00e8 dotato di WiFi IEEE 802.11 b/g/n monoband, di Bluetooth 3.0, di porta USB 2.0 e di jack auricolare da 3,5\u00a0mm. Non supporta il collegamento via TV.\nSamsung Galaxy S Plus.\nIl Samsung Galaxy S Plus (GT-I9001 \u00e8 il codice prodotto per il mercato italiano) \u00e8 uno smartphone prodotto e distribuito dalla Samsung nel terzo trimestre del 2011.\nDescrizione.\n\u00c8 una nuova versione del Samsung Galaxy S, uscito circa 1 anno prima, dalla quale riprende il design, eliminando la scritta \"with Google\" dalla cover posteriore. Un'altra differenza \u00e8 il processore; nel Galaxy S Plus troviamo un Qualcomm Snapdragon da 1.4\u00a0GHz single-core. Ci\u00f2 conenste al dispositivo di avere prestazioni leggermente superiori rispetto al Galaxy S. Il cellulare viene distribuito con il sistema operativo Android 2.3.3 Gingerbread, aggiornabile fino alla versione 2.3.6. Nel marzo 2012 viene escluso da Samsung dalla lista degli smartphone che verranno aggiornati ad ad Android 4.0.4 Ice Cream Sandwich, fermandosi ad un aggiornamento supplementare per la gi\u00e0 presente versione 2.3.6.\nVendite.\nSamsung ha annunciato che nel 2010 sono stati venduti 10 milioni di esemplari di Galaxy S in tutto il mondo, ed il terminale \u00e8 stato eletto \"Smartphone Europeo 2010-2011\" dalla \"EISA\".\nNexus S.\nIl Samsung Galaxy S risulta simile al Nexus S, rilasciato alla fine del 2010."}
{"id": "3348221", "revid": "729019", "url": "https://it.wikipedia.org/wiki?curid=3348221", "title": "Stazione di Sindorim", "text": "La stazione di Sindorim si trova lungo la linea 1 della metropolitana di Seul nel tratto in superficie, e offre lo scambio con la linea 2 in sotterranea. \u00c8 anche il nodo di scambio fra la linea 2 e il suo ramo Sinjeong verso Kkachisan. La stazione si trova nella zona nord di Sindorim-dong, a Guro-gu, Seul.\nLa stazione di Sindorim \u00e8 stata creata specialmente per servire da interscambio fra la linea 1 e la linea 2, e per questo non ci sono uscite dirette dalle piattaforme della linea 2.\n\u00c8 nota per essere la stazione pi\u00f9 utilizzata dai pendolari di Seul, specialmente nelle ore di punta. Si stima che siano circa 320.000 i passeggeri che ogni giorno si trasferiscono fra le due linee in questa stazione.\nAl momento si stanno progettando delle nuove banchine per la tratta circolare."}
{"id": "3348224", "revid": "834", "url": "https://it.wikipedia.org/wiki?curid=3348224", "title": "Sci nordico ai VII Giochi asiatici invernali", "text": ""}
{"id": "3348226", "revid": "2153076", "url": "https://it.wikipedia.org/wiki?curid=3348226", "title": "Greatest Hits (The Pretenders)", "text": "Greatest Hits \u00e8 la seconda raccolta del gruppo The Pretenders, pubblicata nel 2000 dalla WEA."}
{"id": "3348228", "revid": "3831", "url": "https://it.wikipedia.org/wiki?curid=3348228", "title": "Aquile senza corona", "text": ""}
{"id": "3348229", "revid": "547034", "url": "https://it.wikipedia.org/wiki?curid=3348229", "title": "Trognano", "text": "Trognano \u00e8 una frazione del comune italiano di Bascap\u00e8 posta a nord del centro abitato, sulla strada verso Melegnano. Ha costituito un comune autonomo fino al 1872.\nStoria.\nLa localit\u00e0 fu contesa nel Medioevo fra Pavia e Milano, venendo alla fine sottoposta a quest'ultima, all'interno della Pieve di San Giuliano. Nel 1751 vennero registrati 173 residenti, saliti a 192 nel 1805, e a 236 nel 1853.\nNel 1861 il Comune di Trognano, confermato in Provincia di Pavia come sotto il governo asburgico, contava 221 abitanti. Quando il censimento del 1871 evidenzi\u00f2 come la localit\u00e0, totalmente agricola, stesse inesorabilmente spopolandosi essendo scesa a 194 anime, il governo italiano ne decise la soppressione dell'autonomia comunale, decretandone l'annessione a Bascap\u00e8."}
{"id": "3348238", "revid": "767487", "url": "https://it.wikipedia.org/wiki?curid=3348238", "title": "Masato Yamazaki", "text": ""}
{"id": "3348244", "revid": "110157", "url": "https://it.wikipedia.org/wiki?curid=3348244", "title": "Gualdrasco", "text": "Gualdrasco \u00e8 una frazione del comune italiano di Bornasco. Ha costituito un comune autonomo fino al 1872.\nSociet\u00e0.\nEvoluzione demografica.\nAbitanti censiti:"}
{"id": "3348247", "revid": "726373", "url": "https://it.wikipedia.org/wiki?curid=3348247", "title": "Outcasts (serie televisiva)", "text": "Outcasts \u00e8 una serie televisiva britannica di fantascienza del 2011.\nProdotta dalla Kudos Film &amp; Television per BBC One, la serie \u00e8 stata girata in Sudafrica nel maggio 2010 e trasmessa in otto episodi tra il 7 febbraio e il 13 marzo 2011 su BBC One. A causa dei deludenti ascolti, la serie \u00e8 prima stata spostata di domenica e successivamente non rinnovata per una seconda stagione.\nTrama.\nMet\u00e0 del XXI secolo 2060. In seguito a una guerra nucleare, gli abitanti della Terra stanno progressivamente trasferendosi su Carpathia, un pianeta situato in una Cintura Verde e adatto quindi alla colonizzazione. Il pianeta \u00e8 a cinque anni di viaggio dalla Terra, e le comunicazioni tra i due pianeti si sono interrotte da tempo. Proprio quando non sembrano giungere pi\u00f9 notizie dalla Terra, il transporter CT9, forse l'ultimo ad essersi salvato, raggiunge la prossimit\u00e0 dell'atmosfera di Carpathia."}
{"id": "3348251", "revid": "516508", "url": "https://it.wikipedia.org/wiki?curid=3348251", "title": "Internazionale democratica di centro", "text": ""}
{"id": "3348258", "revid": "1543377", "url": "https://it.wikipedia.org/wiki?curid=3348258", "title": "Black and Yellow", "text": "Black and Yellow \u00e8 un brano musicale del rapper statunitense Wiz Khalifa, estratto come primo singolo dall'album \"Rolling Papers\". \u00c8 stato pubblicato il 14 settembre 2010 in anticipo di diversi mesi rispetto all'uscita dell'album. Il brano \u00e8 stato scritto da Wiz Khalifa e Stargate, e prodotta da questi ultimi. Il titolo del brano \u00e8 un riferimento ai colori della bandiera dei Pittsburgh Steelers, squadra della NFL. Il brano \u00e8 diventato particolarmente famoso per aver generato un numero di remix e rifacimenti. Il singolo \u00e8 arrivato sino alla prima posizione della \"Billboard\" Hot 100.\nRemix e altre versioni.\nSono stati prodotti numerosi remake di \"Black and Yellow\", e fra i pi\u00f9 noti si possono citare:"}
{"id": "3348261", "revid": "247672", "url": "https://it.wikipedia.org/wiki?curid=3348261", "title": "Chiesa della Regina Pacis del Monte Beigua", "text": ""}
{"id": "3348262", "revid": "1355461", "url": "https://it.wikipedia.org/wiki?curid=3348262", "title": "Pirate Radio", "text": "Pirate Radio \u00e8 la terza raccolta del gruppo The Pretenders, pubblicata nel 2006 dalla Rhino Records.\nComprende quattro CD e un DVD contenente alcuni videoclip.\nTracce.\nCD 1\nCD 2\nCD 3\nCD 4\nDVD"}
{"id": "3348264", "revid": "110157", "url": "https://it.wikipedia.org/wiki?curid=3348264", "title": "Corbesate", "text": "Corbesate \u00e8 una frazione del comune italiano di Bornasco. Ha costituito un comune autonomo fino al 1872.\nSociet\u00e0.\nEvoluzione demografica.\nAbitanti censiti:"}
{"id": "3348265", "revid": "1450446", "url": "https://it.wikipedia.org/wiki?curid=3348265", "title": "Edoardo Boutet", "text": "Biografia.\nNato da genitori di origini francesi, fu tra i maggiori critici teatrali di fine Ottocento, e inizi\u00f2 a praticare la sua professione nel 1879 nella sua citt\u00e0 natale, collaborando con diverse testate locali, a cominciare da \"Il Corriere del Mattino\".\nTrasferitosi a Roma nel 1885, collabor\u00f2 con diversi quotidiani, primo fra tutti il \"Corriere di Roma\" e \"La Tribuna illustrata\". Nel 1889 fond\u00f2 e diresse la rivista \"Il Carro di Tespi\", le cui pubblicazioni durarono fino al 1891.\nSempre nella capitale, Boutet nel 1905 fond\u00f2 la \"Compagnia Stabile Romana\" presso il Teatro Argentina, che diresse per tre anni e che fu una delle pi\u00f9 importanti compagnie teatrali a livello nazionale.\nNel 1908 torn\u00f2 alla sua attivit\u00e0 di insegnante e giornalista, che esercit\u00f2 fino alla morte.\nCome giornalista era noto anche con lo pseudonimo Caramba."}
{"id": "3348267", "revid": "110157", "url": "https://it.wikipedia.org/wiki?curid=3348267", "title": "Misano Olona", "text": "Misano Olona \u00e8 una frazione del comune italiano di Bornasco.\nOriginariamente nota come \"Misano\", assunse il suffisso \"Olona\" nel 1863, per evitare confusioni con altre localit\u00e0 omonime.\nCostitu\u00ec un comune autonomo fino al 1872.\nSociet\u00e0.\nEvoluzione demografica.\nAbitanti censiti:"}
{"id": "3348279", "revid": "123191002", "url": "https://it.wikipedia.org/wiki?curid=3348279", "title": "Corinne Jiga", "text": "Biografia.\n\u00c8 un'attrice di origine rumena, che lavora in Italia anche come modella.\nSi forma professionalmente frequentando, dal 2000, per due anni \"la Fonoroma Film Recording\", dove studia recitazione, doppiaggio e dizione, a cui fa seguito un corso di 5 mesi con Tiziana Bergamaschi (2005) e uno stage con Alfonso Benaduci (2007).\nNel 2006 ha recitato ne \"Il mio miglior nemico\" di Carlo Verdone, nella parte della sensuale Ramona, l'amante di Achille De Bellis (interpretato dallo stesso Verdone), e nel 2012, sempre sotto la regia dell'attore romano, in \"Posti in piedi in paradiso\" nel quale ricopre un piccolo cameo. \nTra i suoi altri lavori, ricordiamo: \"Immaturi\", regia di Paolo Genovese (2011), \"Tutti i santi giorni\", regia di Paolo Virz\u00ec (2012) e \"Ci vediamo domani\", regia di Andrea Zaccariello (2013). \nNel 2014 e nel 2016 torna sul grande schermo con due film di Carlo Verdone: \"Sotto una buona stella\" e \"L'abbiamo fatta grossa\". Nel 2021 ricopre il ruolo di Miriam nel film \"Si vive una volta sola\" diretto sempre da Carlo Verdone."}
{"id": "3348280", "revid": "767487", "url": "https://it.wikipedia.org/wiki?curid=3348280", "title": "Norihiro Yamagishi", "text": ""}
{"id": "3348281", "revid": "1924342", "url": "https://it.wikipedia.org/wiki?curid=3348281", "title": "Say Yeah", "text": "Say Yeah \u00e8 un brano musicale del rapper statunitense Wiz Khalifa, pubblicato il 22 gennaio 2008 come suo singolo di debutto dalla Warner Bros. Records. Il singolo \u00e8 stato prodotto da Johnny Juliano ed utilizza un campionamento di \"Better Off Alone\" di Alice Deejay del 1999."}
{"id": "3348286", "revid": "1654832", "url": "https://it.wikipedia.org/wiki?curid=3348286", "title": "Cesare Dondini jr.", "text": " \nBiografia.\nNipote omonimo di Cesare Dondini, suo zio, figlio di Achille e Maria Masi, inizi\u00f2 a recitare all'et\u00e0 di sette anni.\nDopo gli studi superiori e il servizio militare, fu \u00abattore generico\u00bb nella compagnia teatrale paterna dal 1878 al 1882. Allievo di Giovanni Emanuel, da costui venne scritturato come \u00abattore brillante\u00bb nel 1894 nella sua compagnia, dove si afferm\u00f2 artisticamente grazie all'interpretazione del \"Re Lear\" di Shakespeare.\nIn seguito pass\u00f2 ad altre compagnie, da quelle di Novelli, De Sanctis, Boutet come \u00abbrillante\u00bb e \u00abcaratterista\u00bb, e diresse alcune compagnie.\nDal 1920 fino alla sua morte (avvenuta due anni pi\u00f9 tardi), fu direttore della scuola di recitazione all'Accademia di Santa Cecilia di Roma."}
{"id": "3348290", "revid": "486946", "url": "https://it.wikipedia.org/wiki?curid=3348290", "title": "Galaxy S", "text": ""}
{"id": "3348292", "revid": "110157", "url": "https://it.wikipedia.org/wiki?curid=3348292", "title": "Roger Heath-Brown", "text": "Biografia.\nDopo aver studiato al Trinity College dell'Universit\u00e0 di Cambridge, sotto la supervisione di Alan Baker, nel 1979 si \u00e8 trasferito all'Universit\u00e0 di Oxford, dove, dal 1999, tiene una cattedra di \"matematica pura\". \n\u00c8 attivo nel campo della teoria analitica dei numeri. \nNel 2009 gli \u00e8 stato conferito il Premio P\u00f3lya."}
{"id": "3348293", "revid": "647919", "url": "https://it.wikipedia.org/wiki?curid=3348293", "title": "Alex Nimely-Tchuimeni", "text": ""}
{"id": "3348294", "revid": "712828", "url": "https://it.wikipedia.org/wiki?curid=3348294", "title": "Samsung Galaxy S GT-i9000", "text": ""}
{"id": "3348296", "revid": "24443", "url": "https://it.wikipedia.org/wiki?curid=3348296", "title": "Pointe d'Orny", "text": ""}
{"id": "3348297", "revid": "547034", "url": "https://it.wikipedia.org/wiki?curid=3348297", "title": "Tadaaki Hirakawa", "text": ""}
{"id": "3348301", "revid": "123355313", "url": "https://it.wikipedia.org/wiki?curid=3348301", "title": "Extended Play (The Pretenders)", "text": "Extended Play \u00e8 l'unico EP del gruppo musicale britannico The Pretenders, pubblicato nel 1981.\nDescrizione.\nContiene cinque tracce, tra cui \"Porcelain\" e \"Cuban Slide\", outtakes del precedente album \"Pretenders\" del 1980, \"Message of Love\" e \"Talk of the Town\", che verranno incluse nel successivo \"Pretenders II\", oltre a una versione live di \"Precious\" registrata il 30 agosto 1980 al Central Park di New York, "}
{"id": "3348308", "revid": "767487", "url": "https://it.wikipedia.org/wiki?curid=3348308", "title": "Shunsuke Tsutsumi", "text": ""}
{"id": "3348312", "revid": "1924342", "url": "https://it.wikipedia.org/wiki?curid=3348312", "title": "Zaho", "text": "Biografia.\nNata in Algeria il 10 maggio 1980, ha vissuto nel quartiere di Bab Ezzouar nel quartiere di Alger fino all'et\u00e0 di 18 anni, successivamente si \u00e8 trasferita a Montr\u00e9al in Canada. Suo padre era un dirigente di una grande azienda e sua madre professoressa di ricerca nell'Istituto Nazionale d'Informatica.\nSin dall'et\u00e0 di 7 anni impara a suonare la chitarra come autodidatta. Zaho aveva la particolarit\u00e0 di essere la sola nel suo quartiere a giocare a calcio oltre che a suonare la chitarra; la sua canzone \"Mon Parcours\" descrive questa duplice identit\u00e0.\nCarriera musicale.\nNel 1999 emigra a Montr\u00e9al, in Canada. Qui scopre il mondo della musica professionale insieme ai suoi produttori, tra cui Phil Greiss, il quale produrr\u00e0 la sua musica. \u00c8 in sua compagnia che istituir\u00e0 una casa di produzione nel 2004, \"Down Lo\".\nZaho riscuote immediatamente successo in Francia, piazzando tra l'altro due suoi singoli dell'album \"Dima\" tra le 100 migliori vendite del 2008 in Francia, \"C'est Chelou\" all'11\u00ba e \"La roue tourne\" al 75\u00ba.\nNel 2008 ottiene l'MTV Europe Music Awards per la categoria \u00abmigliore artista francofona\u00bb. Nel 2009 viene nominata ai NJR Music Awards per la categoria \u00abrivelazione francese dell'anno\u00bb (premio che otterr\u00e0)e partecipa anche alla categoria\u00abvideo dell'anno\u00bb con la canzone \"C'est Chelou\".\nL'album \"Dima\", parola d'origine araba che significa \"eternamente\", \"sempre\", si \u00e8 classificato all'80\u00ba posto delle vendite del 2008] in Francia. Da notare che un'edizione speciale dell'album contenente alcuni brani aggiuntivi (tra cui \"Tout ce temps\", \"Bougez vos***\" e \"Lune de Miel\") \u00e8 uscita il 1\u00ba dicembre 2008. L'album a totalizzato pi\u00f9 di 141.000 vendite ed \u00e8 rimasto per quasi due anni nella classifica dei migliori 200 album.\nIn una breve intervista concessa a Florian e Philou su \"Ado FM\", Zaho ha confermato di lavorare attualmente sul suo secondo album. Dovrebbe uscire nei primi tre mesi del 2011 ed un singolo dovrebbe fare la sua uscita a breve.Annuncia inoltre che la sua seconda opera sar\u00e0 leggermente diversa dalla precedente, sempre per\u00f2 all'interno del suo \"universo musicale\". Sono annunciate anche delle collaborazioni."}
{"id": "3348313", "revid": "104458", "url": "https://it.wikipedia.org/wiki?curid=3348313", "title": "Sci di fondo alla XXV Universiade invernale", "text": "Le gare di sci di fondo della XXV Universiade invernale si sono svolte dal 28 gennaio al 5 febbraio 2011, nel distretto di Dumlu a Erzurum, in Turchia. In programma undici eventi."}
{"id": "3348315", "revid": "696149", "url": "https://it.wikipedia.org/wiki?curid=3348315", "title": "Ferrovia Termoli-Campobasso", "text": "La ferrovia Termoli-Campobasso \u00e8 una linea ferroviaria del Molise che collega Campobasso a Termoli, e quindi alla linea adriatica. \u00c8 interamente a binario unico ed attualmente non \u00e8 elettrificata.\nLa tratta fra Guglionesi e Larino \u00e8 in forte ascesa con frequenti tornanti, un percorso certamente di notevole interesse costruttivo e molto panoramico, che per\u00f2 limita molto velocit\u00e0 e prestazioni delle motrici Diesel.\nStoria.\nLa linea fu prevista dalla legge Baccarini.\nIl 15 dicembre 2001 furono soppresse le fermate di Castellino sul Biferno, Piane di Larino e Ripalimosani.\nIl 9 dicembre 2016 il servizio \u00e8 stato sospeso e sostituito con autobus per consentire lavori di potenziamento infrastrutturale tra le stazioni di Campobasso e Matrice, con passaggio dalla tecnologia di supporto alla condotta SSC a SCMT, realizzazione della nuova fermata di Campobasso San Michele e adeguamento infrastrutturale agli standard correnti della stazione di Matrice.\nFino all'estate 2017 era elettrificata la tratta iniziale da Termoli a Guglionesi-Portocannone, al fine di inoltrare direttamente i treni merci con trazione elettrica, provenienti dalle numerose aziende della Zona Industriale di Termoli, verso la linea Adriatica. Il cambio trazione avveniva infatti nell'ampio scalo merci, ora in stato di abbandono, della stazione di Guglionesi-Portocannone. Rimane tuttora traccia solamente della palificazione e di alcune mensole di sostegno della catenaria rimossa completamente fino a poco prima della stazione di Termoli.\nLa mattina dell'8 agosto 2020, al termine dei lavori che hanno interessato l'infrastruttura, partono dal deposito locomotive di Benevento via Foggia cinque ALn 663 destinate ad effettuare servizio sulla tratta.\nIl 9 agosto 2020 la linea ferroviaria \u00e8 stata riattivata con due coppie giornaliere di treni, mediante materiale ALn 663 e, nei giorni successivi, anche mediante Minuetto diesel.\nCaratteristiche.\nElettrificazione: come da piano commerciale, edizione speciale pnrr, agosto 2021, di R.F.I. (Rete Ferroviaria Italiana), \u00e8 previsto l'upgrade tecnologico e l'elettrificazione da Termoli a Matrice. I lavori dovrebbero essere completati nel 2026."}
{"id": "3348321", "revid": "729019", "url": "https://it.wikipedia.org/wiki?curid=3348321", "title": "Fern Buchner", "text": "Biografia.\nDurante la sua carriera lavor\u00f2 in Italia (\"La mortadella\", \"Pomodori verdi fritti alla fermata del treno\") e di seguito negli Stati Uniti collaborando con Woody Allen facendo non solo make up ma anche la costumista.\n\u00c8 morta il 23 settembre 2016, aveva 87 anni."}
{"id": "3348322", "revid": "339392", "url": "https://it.wikipedia.org/wiki?curid=3348322", "title": "Alveolare di alluminio", "text": ""}
{"id": "3348332", "revid": "1442080", "url": "https://it.wikipedia.org/wiki?curid=3348332", "title": "Brussels Indoor 1981 - Singolare", "text": "Il singolare del torneo di tennis Brussels Indoor 1981, facente parte della categoria Grand Prix, ha avuto come vincitore Jimmy Connors che ha battuto in finale Brian Gottfried 6-2, 6-4, 6-3."}
{"id": "3348336", "revid": "767487", "url": "https://it.wikipedia.org/wiki?curid=3348336", "title": "Satoshi Horinouchi", "text": ""}
{"id": "3348340", "revid": "696149", "url": "https://it.wikipedia.org/wiki?curid=3348340", "title": "Ferrovia Vairano-Isernia", "text": "La ferrovia Vairano-Isernia \u00e8 una linea ferroviaria che collega la citt\u00e0 di Isernia alla linea Roma\u2013Napoli via Cassino presso la stazione di stazione di Vairano.\nLa gestione dell'infrastruttura e degli impianti ferroviari \u00e8 affidata a Rete Ferroviaria Italiana (RFI), societ\u00e0 del gruppo Ferrovie dello Stato (FS), che qualifica la linea come complementare.\nCaratteristiche.\nLa linea \u00e8 una ferrovia a binario semplice e scartamento ordinario interamente attrezzata con SCMT e BCA. Dal 9 ottobre 2021 l'intera linea risulta elettrificata a 3000 volt in corrente continua.\nLa circolazione sul tronco Vairano-Venafro \u00e8 regolata da Dirigente Centrale (DC) con sede a Napoli mentre la tratta Venafro-Isernia \u00e8 esercita dal Dirigente Centrale Operativo (DCO) sempre con sede a Napoli.\nLa linea \u00e8 stata interrotta dal 15 giugno 2020 per i lavori di elettrificazione tra le stazioni di Roccaravindola e Isernia con conseguente istituzione di autoservizi sostitutivi. Il 9 ottobre 2021 \u00e8 stata attivata l'elettrificazione in pre-esercizio non commerciale e il giorno successivo la linea \u00e8 stata riaperta temporaneamente al traffico, in attesa di collaudi e autorizzazioni, ancora a trazione diesel."}
{"id": "3348343", "revid": "1442080", "url": "https://it.wikipedia.org/wiki?curid=3348343", "title": "Cairo Open 1981 - Singolare", "text": "Il singolare del torneo di tennis Cairo Open 1981, facente parte della categoria Grand Prix, ha avuto come vincitore Guillermo Vilas che ha battuto in finale Peter Elter 6-2, 6-3."}
