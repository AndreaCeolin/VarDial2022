{"id": "3216401", "revid": "76963", "url": "https://it.wikipedia.org/wiki?curid=3216401", "title": "Kelli Williams", "text": "Biografia.\nKelli Williams \u00e8 la figlia dell'attrice Shannon Wilcox e del chirurgo plastico John Williams. I suoi genitori si separarono quando aveva 13 anni. Ha un fratello e due fratellastri.\nWilliams fece parte del Screen Actors Guild prima di compiere 1 anno comparendo in una pubblicit\u00e0 per pannolini, e comparve in molte altre pubblicit\u00e0 da bambina. Ha frequentato la scuola elementare Lyc\u00e9e Fran\u00e7ais de Los Angeles, e si \u00e8 diplomata alla Beverly Hills High School nel 1988. Mentre frequentava la scuola faceva parte del dipartimento delle arti dello spettacolo; qui venne notata da un agente durante la produzione scolastica di \"Romeo e Giulietta\".\nWilliams inizi\u00f2 la sua carriera in televisione, con un ruolo nella seconda stagione della serie televisiva della CBS \"La bella e la bestia\", ed una piccola parte nel film per la televisione della NBC \"Gli strangolatori della collina\". La sua prima apparizione al cinema avvenne nel 1990 in \"Zapped! Il college pi\u00f9 pazzo\" , a cui segu\u00ec nel 1994 \"There Goes My Baby\". Sempre nel 1994 interpret\u00f2 Jennifer Stolpa nel film TV \"\". In questi anni ha partecipato come guest a varie serie TV, tra cui \"Cinque in famiglia\", Progetto Eden e \"La famiglia Brock\".\nNel 1997 venne scelta per interpretare il personaggio di Lindsay Dole nella serie TV \"The Practice - Professione avvocati\". Contemporaneamente apparve anche nelle serie \"The Lyon's Den\" e \"Hack\", nonch\u00e9 in un crossover tra \"The Practice\" ed \"Ally McBeal\", ed in due episodi di \"Scrubs - Medici ai primi ferri\". Nel 2004 ha interpretato il ruolo di Natalie Durant nella serie TV \"Medical Investigation\". Dal 2009 al 2011 \u00e8 stata tra i protagonisti della serie \"Lie to Me\" nel ruolo di Gillian Foster, accanto a Tim Roth.\nVita privata.\nNel 1996 ha sposato lo scrittore Ajay Sahgal; la coppia ha tre figli: Kiran Ram (maggio 1998), Sarame Jane (3 febbraio 2001) e Ravi Lyndon (11 luglio 2003)."}
{"id": "3216402", "revid": "62748", "url": "https://it.wikipedia.org/wiki?curid=3216402", "title": "Malawi (lago)", "text": ""}
{"id": "3216404", "revid": "1762097", "url": "https://it.wikipedia.org/wiki?curid=3216404", "title": "Scottsville", "text": ""}
{"id": "3216412", "revid": "984922", "url": "https://it.wikipedia.org/wiki?curid=3216412", "title": "Terry Huntingdon", "text": "Dopo aver vinto il concorso di Miss California, Terry Huntingdon, \u00e8 diventata la prima rappresentante della California a diventare Miss USA. Si tratta anche della prima Miss USA ad aver vinto il titolo nel suo stato. In seguito parteciper\u00e0 a Miss Universo 1959, dove si classificher\u00e0 al terzo posto.\nMs. Huntington in seguito fu una concorrente di \"You Bet Your Life\", condotto da Groucho Marx nel 1960 e partecip\u00f2 a numerosi film e serie televisive come \"Perry Mason\", \"Gli intoccabili\", \"Rapina a... nave armata\" e \"Signora di lusso\"."}
{"id": "3216416", "revid": "115751", "url": "https://it.wikipedia.org/wiki?curid=3216416", "title": "Cerimonia di apertura dei IX Giochi Paralimpici invernali", "text": ""}
{"id": "3216417", "revid": "571613", "url": "https://it.wikipedia.org/wiki?curid=3216417", "title": "Joseph ingles", "text": ""}
{"id": "3216420", "revid": "339392", "url": "https://it.wikipedia.org/wiki?curid=3216420", "title": "Cine-panettoni", "text": ""}
{"id": "3216421", "revid": "767487", "url": "https://it.wikipedia.org/wiki?curid=3216421", "title": "A Gold Necklace", "text": "A Gold Necklace \u00e8 un cortometraggio muto del 1910 diretto da Frank Powell e interpretato, tra gli altri, dalle sorelle Lottie e Mary Pickford.\nProduzione.\nIl film fu girato a Cuddebackville, New York, prodotto dalla Biograph Company.\nDistribuzione.\nIl film - un cortometraggio di 176 metri - fu distribuito dalla Biograph Company e usc\u00ec nelle sale il 6 ottobre 1910, programmato in split reel insieme a un altro cortometraggio, \"How Hubby Got a Raise\"."}
{"id": "3216423", "revid": "1543377", "url": "https://it.wikipedia.org/wiki?curid=3216423", "title": "World Series of Poker 2008", "text": "Le World Series of Poker 2008 furono la trentanovesima edizione della manifestazione. Si tennero dal 29 maggio al 14 luglio presso il casin\u00f2 Rio All Suite Hotel and Casino di Las Vegas. Il tavolo finale fu disputato il 9 e 10 novembre.\nIl vincitore del Main Event fu Peter Eastgate.\nMain Event.\nI partecipanti al Main Event furono 6.844. Ciascuno di essi pag\u00f2 un buy-in di 10.000 dollari. Tuttavia alcuni partecipanti ebbero accesso al Main Event grazie alla vittoria in alcuni tornei on-line di qualificazione.\nIl Main Event fu disputato suddividendo i giorni di gara. La prima fase and\u00f2 dal 3 al 14 luglio; il tavolo finale venne invece disputato il 9 e 10 novembre. La suddivisione dei giorni di gioco fu la seguente:"}
{"id": "3216436", "revid": "115085959", "url": "https://it.wikipedia.org/wiki?curid=3216436", "title": "Jocelyn", "text": "Jocelyn \u00e8 un nome proprio di persona francese maschile e inglese maschile e femminile.\nOrigine e diffusione.\nRiprende il nome maschile germanico \"Gautelen\" o \"Gautselin\", basato su \"Gauta\", \"goto\", quindi \"gotico\", \"della trib\u00f9 dei goti\". Il nome venne portato in Inghilterra dai Normanni nelle forme \"Goscelin\" e \"Joscelin\", e vi rimase comune fino al XIV secolo. Venne poi ripreso nel XX secolo come nome femminile, uso che per\u00f2 ha solo in inglese (essendo ancora solo maschile in francese, dove la forma femminile \u00e8 \"Joceline\").\nOnomastico.\nL'onomastico si pu\u00f2 festeggiare il 6 agosto o il 10 giugno in memoria di san Gezelin, chiamato anche Jocelin, eremita nei pressi di Colonia."}
{"id": "3216437", "revid": "1305772", "url": "https://it.wikipedia.org/wiki?curid=3216437", "title": "Rollerblades", "text": "Rollerblades \u00e8 un brano musicale della cantante britannica Eliza Doolittle, terzo singolo estratto dal suo album di debutto omonimo, \"Eliza Doolittle\". \u00c8 stato distribuito dall'etichetta discografica EMI il 17 ottobre 2010 ed \u00e8 entrato in rotazione nella Playlist-A di Radio 1. Il video musicale girato per il singolo \u00e8 apparso sul canale YouTube di Eliza Doolittle il 21 settembre 2010."}
{"id": "3216438", "revid": "1573940", "url": "https://it.wikipedia.org/wiki?curid=3216438", "title": "Super Robot Wars J", "text": " anche conosciuto come Super Robot Wars Judgement \u00e8 un videogioco pubblicato per Nintendo Game Boy Advance nel 2005, come parte della serie creata dalla Banpresto \"Super Robot Wars\". \u00c8 il sestotitolo della serie sviluppato per Game Boy Advance dopo \"Super Robot Wars A\", \"Super Robot Wars R\", ', \"Super Robot Wars D\" e '.\nIl videogioco d\u00e0 al giocatore la possibilit\u00e0 di scegliere se giocare utilizzando il personaggio di Touya Shiun o quello di Calvina Coulange, ognuno su uno schieramento opposto della guerra."}
{"id": "3216440", "revid": "287204", "url": "https://it.wikipedia.org/wiki?curid=3216440", "title": "Movimento Iberico di Liberazione", "text": "Il Movimento Iberico di Liberazione-Gruppo Autonomo di Combattimento, conosciuto anche come Movimento Iberico di Liberazione, oppure il Gruppo 1000, nacque in Catalogna nel 1970\nma si diffuse sia in Francia che in Spagna nel 1971, avendo due basi logistiche, una a Tolosa ed una Barcellona ed era formato da varie organizzazioni antifalangiste, antifasciste, e comuniste, quali Azione Catalana ed Accion Comunista che combattevano il regime falangista di Francisco Franco\nL'ideologia ed obbiettivi.\nLa corrente ideologica maggioritaria, era di tipo comunista consiliarista, e si rifaceva anche ai pensiero dei filosofi Camillo Berneri e Pierre Vidal-Naquet, avendo per\u00f2 all'interno svariate minoranze, che andavano dal Trotzkismo all'Anarchismo e all\u2019Iberismo, poich\u00e9 tra gli obbiettivi del Movimento, c\u2019era anche il tentativo di riunire la Spagna con il Portogallo, in nome dell'ideale iberista per creare un unico paese iberico di tipo repubblicano e anticapitalista, che per\u00f2 avrebbe lasciato ampie autonomie alle popolazioni della penisola iberica quali baschi e catalani, che sotto la dominazione falangista, avevano perso ogni diritto culturale e sociale. Il MIL inoltre, cercava un avvicinamento culturale con la Francia, che secondo le tesi dei membri catalani del movimento, era la patria culturale della Catalogna.Il MIL collabor\u00f2, con le altre organizzazioni antifalangiste,ma a differenza del GRAPO e del FRAP, che si rifacevano ai paesi del Socialismo reale come Urss e Cuba e le avevano l'appoggio del Pce, il Mil aveva l'appoggio delle organizzazioni rivoluzionarie comuniste francesi, quali il Gruppo d'Azione Rivoluzionaria Internazionale, la Nuova Resistenza Popolare, e in minima parte ebbero anche contatti con varie organizzazioni comuniste italiane, e contatti con leader italiani, ad esempio Giangiacomo Feltrinelli ed i Gruppi di Azione Partigiana e con il gruppo armato italiano di Prima Linea, senza per\u00f2 riuscire a creare un'alleanza forte e definita .Con le organizzazioni francesi i rapporti invece furono stretti, arrivando anche a creare la base all'estero nella citt\u00e0 di Tolosa, sia poich\u00e9 in un paese democratico avevano pi\u00f9 libert\u00e0 di manifestare le proprie idee, e per avere e per diffondere le idee del movimento all\u2019estero e fare proselitismo tra gli esuli iberici .Tentativi di dialogo ci furono con l'ETA, ma sempre respinti, poich\u00e9 l'Euskadi Ta Askatasuna, cercava l'indipendenza dei Paesi Baschi, mentre il Movimento, voleva una repubblica federale iberica, con ampie autonomie ma senza separare nessuno.\nAzioni armate.\nNei primi anni il gruppo si dedica ad espropri proletari ai danni di banche ed azioni di lotta armata contro la Guardia Civil e la Polizia Spagnola, cercando il coinvolgimento diretto dei lavoratori ed istigandoli anche ad azioni di sabotaggio all'interno delle propri posti di lavoro.Seguono poi rapine alle banche spagnole ed internazionali, che vengono viste come simbolo del capitalismo, ed alleate del regime di Francisco Franco, per poi passare ad azioni armate contro le carceri dove erano detenuti prigionieri politici,e stazioni di polizia e della Guardia Civil, in alcuni casi riuscendo anche a provocare delle evasioni, tra i detenuti stessi, e la morte violenta di poliziotti e militari.Queste azioni, provocarono delle reazioni violente della polizia spagnola, che cominci\u00f2 una caccia serrata, fatta di arresti e torture dei militanti, con omicidi ai danni dei militanti, dal momento che nella Spagna Falangista, era in vigore la pena di morte per i reati politici.\nL'attentato a Carrero Blanco e la repressione.\nPer\u00f2 il Movimento raggiunse la massima popolarit\u00e0, dopo l'attentato di Madrid a Carrero Blanco, che venne commesso dall\u2019ETA, che rivendic\u00f2 l'attentato anche a nome del MIL, per attaccare lo Stato Falangista in declino, e che per\u00f2 scaten\u00f2 la repressione della Polizia Spagnola, anche contro i membri del MIL, sia in libert\u00e0 che in carcere.Venne infatti, decisa la condanna a morte di Salvador Puig Antich, un giovane militante del MIL, che era stato condannato al carcere duro solo per reati politici e di opinione ,ma non per aver commesso omicidi, e la condanna a morte sarebbe stata effettuata tramite garrota. Con la morte di un militante antifalangista che non aveva ucciso nessuno, dentro il carcere a Barcellona, il governo falangista voleva dimostrare, che avrebbe usato il pugno duro, anche con i piccoli crimini e reati, sia politici sia di altro tipo.A favore, di Salvador Puig Antich, ci furono le organizzazioni politiche dei diritti civili, che consideravano eccessiva la condanna a morte, di un giovane attivista politico, che non aveva commesso reati violenti, ma solo di opinione, e nonostante gli appelli di Amnesty International, e del Papa Paolo VI ,il dittatore Francisco Franco, decise la condanna a morte a tutti i costi decidendo di non rispondere alle richieste dia grazia fatte dal Pontefice.\nLa fine della dittatura ed il ritorno alla democrazia.\nFino a quel momento aveva compiuto azioni violente, ma non clamorose, ma con la morte del giovane cresce all'interno del gruppo la scelta militarista che provoca attacchi sempre pi\u00f9 violenti contro le forze dell'ordine, che per\u00f2 cessano, con la morte di Francisco Franco nel 1975, poich\u00e9 viene redatta la Nuova Costituzione Democratica del 1977 ed i membri, sia latitanti che in carcere, vengono amnistiati dal nuovo Re di Spagna Juan Carlos di Borbone.\nDal 1977 il gruppo \u00e8 quindi inattivo."}
{"id": "3216442", "revid": "594360", "url": "https://it.wikipedia.org/wiki?curid=3216442", "title": "Rapunzel (Disney)", "text": ""}
{"id": "3216446", "revid": "125008584", "url": "https://it.wikipedia.org/wiki?curid=3216446", "title": "Monica Raymund", "text": "Biografia.\nL'attrice ha frequentato la Shorecrest Preparatory School a St. Petersburg in Florida. In seguito si iscrive alla Juilliard School a New York e, una volta diplomata, va alla North Carolina School of the Arts a Winston-Salem. \nSuo padre \u00e8 presidente del consiglio e amministratore delegato in pensione alla Tech Data Corp., un'azienda che distribuisce componenti per computer e software che ha sede a Clearwater. Inoltre, \u00e8 un nativo ebreo la cui famiglia proveniva dalla Germania e dall'est Europa.\nSua madre Sonia \u00e8 la cofondatrice della Soulful Arts Dance Academy a St. Petersburg ed \u00e8 originaria di Santo Domingo, nella Repubblica Dominicana. Monica ha anche un fratello di nome Will. \nNel giugno del 2011 l'attrice si \u00e8 sposata con lo scrittore Neil Patrick Stewart; dopo due anni, nel 2013, i due si separano per poi divorziare l'anno seguente.\nCarriera.\nMonica Raymund ha recitato in \"Cymbeline\" diretto da Richard Feldman; \"The Diviners\" diretto da Jonathan Bernstein e in \"Animal Farm\" diretto da Trizana Beverley, tutto ci\u00f2 mentre frequentava la Juilliard School.\nIn seguito, si \u00e8 esibita anche nella sua citt\u00e0 natale (St. Petersburg, Florida) in \"Manhattan Casino\" (diretto da Bob Devin Jones), una produzione originale della LiveArts Peninsula Foundation, in cui ha interpretato il personaggio principale \"Althea Dunbar\"; in \"Webb's City: The Musical\" (musica e testi di Lee Ahlin, scritto e diretto da William Leavengood). L'attrice \u00e8 stata anche una studentessa al Broadway Theater Project di Ann Reinking.\nMonica ha lavorato anche con il commediografo Jos\u00e9 Rivera in \"Boleros for the Disenchanted\" all'Huntington Theatre Company di Boston nel 2008. Inoltre \u00e8 comparsa nella scena di apertura dell'episodio \"Authority\" della nona stagione della serie televisiva \"Law &amp; Order - Unit\u00e0 vittime speciali\", come vittima di un'umiliazione sessuale.\nTra il 2009 e il 2011 ha recitato nel ruolo di Ria Torres, collaboratrice del dottor Cal Lightman nella serie \"Lie to Me\"; interpretava una sorta di macchina della verit\u00e0 umana, il suo personaggio aveva delle doti naturali, quindi non aveva ricevuto nessun addestramento per riconoscere le bugie o le emozioni degli altri.\nDal 2011 al 2012 l'attrice ha avuto un ruolo ricorrente nella terza stagione della commedia della CBS \"The Good Wife\", in cui interpretava Dana Lodge, assistente procuratore della contea di Cook.\nNel 2012 Raymund \u00e8 entrata nel cast della serie tv drama della NBC \"Chicago Fire\" nel ruolo del paramedico e vigile del fuoco Gabriela Dawson; interpreta questo ruolo fino al 2018 e durante questo periodo compare anche negli episodi crossover che coinvolgono i due spin-off della serie, \"Chicago P.D.\" e \"Chicago Med\"."}
{"id": "3216450", "revid": "767487", "url": "https://it.wikipedia.org/wiki?curid=3216450", "title": "Villa Borghese (film)", "text": "Villa Borghese \u00e8 un film italiano del 1953 diretto da Gianni Franciolini. Il film \u00e8 costituito da 6 episodi, tutti ambientati a Villa Borghese a Roma.\nTrama.\nIl film consta di sei episodi, ambientati successivamente in vari luoghi di Villa Borghese, nell'arco di una bella giornata di tarda primavera.\nServe e soldati.\nPrima mattina. Un gruppo di cameriere venete si incontra a Piazza di Siena, dove portano a giocare i bambini delle famiglie per cui lavorano. Una di loro, Lidia, si riunisce al gruppo dopo un certo tempo, e spiega di aver tentato il suicidio per una delusione amorosa subita da un militare; un'altra, Marietta, afferma che sarebbe prontissima a uccidersi se un uomo la prendesse in giro. Anche lei frequenta un soldato napoletano, che la prende da parte e la invita a un incontro notturno nel parco. Dopo aver rifiutato sdegnosamente, e aver visto il militare impegnato a corteggiare una bambinaia svedese, la ragazza scompare. Le amiche la cercano affannosamente, pensando che si possa essere buttata dallo strapiombo del Muro Torto; le paure svaniscono quando la ritrovano mentre assiste tranquillamente a uno spettacolo di burattini.\nPi-greco.\nTarda mattinata. Alcuni studenti di liceo classico hanno escogitato uno stratagemma per evitare una bocciatura quasi certa. Una di loro, Anna Maria, ha dato un appuntamento al professore di greco presso la Fontana dei cavalli marini; la ragazza deve fingere di essere innamorata di lui e baciarlo improvvisamente, in modo che gli altri compagni possano fotografare di nascosto il bacio e poi usare la foto per ricattare l'insegnante e ottenere la promozione. Il professore si presenta, e racconta ad Anna Maria la sua triste storia: dopo la fine dell'anno scolastico dovr\u00e0 lasciare l'insegnamento perch\u00e9 sta perdendo la vista. La studentessa, commossa, lo abbraccia, ma allo stesso tempo fa in modo di coprirgli il viso perch\u00e9 la foto ricattatoria non riesca.\nIncidente a Villa Borghese.\nMezzogiorno. Da tempo il maturo avvocato Cavazzuti corteggia una ragazza del popolo, Virginia, e fissa un appuntamento con lei al Pincio. Si presenta per\u00f2 il fidanzato di lei, rozzo e manesco, che insulta e minaccia l'avvocato e la stessa ragazza; si unisce in un secondo momento anche la madre di lei, altrettanto inferocita. Virginia prima afferma di amare l'uomo anziano, poi confessa di non essere interessata a lui e di aver solo voluto ingelosire il fidanzato. L'alterco cessa alla comparsa del vigile Scardaci, che, avendo conoscenze in comune con l'avvocato ed evidentemente intenzionato a sfruttare la circostanza per interessi personali, allontana bruscamente Virginia, il fidanzato e la madre.\nIl paraninfo.\nPrimo pomeriggio. I coniugi Ventrella con la figlia ventenne Fanny giungono a Roma da Velletri, avendo fissato un appuntamento con un intermediario di matrimoni che dovrebbe presentare loro un giovane interessato a sposare Fanny: sono ricorsi a questo espediente in quanto la ragazza, pur graziosa e di buon carattere, \u00e8 zoppa. Il paraninfo arriva accompagnato da Beniamino, il giovane prescelto, e dallo zio di lui. Fanny in un primo momento \u00e8 umiliata dalla situazione e infastidita dalla logorrea del mezzano, poi conversando con Beniamino ne scopre la gentilezza e la sensibilit\u00e0 e finisce per accettare l'idea di sposarlo.\nGli amanti.\nPomeriggio. Valeria, elegante signora borghese, accompagna i suoi bambini al parco e li affida alla governante per un giro in barca sul laghetto. In realt\u00e0 si tratta di un pretesto per poter vedere Carlo, che \u00e8 suo amante da tre anni. Durante l'incontro lei appare orgogliosa e appassionata, lui distaccato e ironico; Valeria afferma, per stimolare la gelosia di lui, di non amarlo pi\u00f9, ma in realt\u00e0 \u00e8 Carlo intenzionato a troncare la relazione, in quanto intende sposarsi. Senza farsi troppi problemi, Carlo si allontana, mentre Valeria, in lacrime, aspetta il ritorno dei bambini.\nConcorso di bellezza.\nSera. Fra le prostitute che operano nel parco, si verificano continui litigi fra Antonietta, giovane e procace, ed Elvira, pi\u00f9 matura e meno apprezzata dai clienti. Nell'occasione di un controllo della polizia le due donne si accordano per scappare insieme: nessuna delle due ha le carte in regola e Antonietta non \u00e8 nemmeno residente a Roma. Cos\u00ec si ritrovano nel dietro le quinte di un concorso di Miss Cinema; Antonietta si intrufola fra le partecipanti, mentre Elvira prova a farsi passare per una giornalista. La prima, grazie alle sue doti fisiche, vince il concorso e ottiene la protezione del commendatore presidente della giuria, la seconda finisce in manette."}
{"id": "3216456", "revid": "858648", "url": "https://it.wikipedia.org/wiki?curid=3216456", "title": "Nicola Mol\u00e8", "text": "Biografia.\nNicola Mol\u00e9 \u00e8 nato a Polia (Vibo Valentia) il 26 febbraio 1931, per poi trasferirsi a Terni - coniugato con due figli. Laureato in Giurisprudenza nel 1954 all'Universit\u00e0 di Roma. Ha svolto il servizio militare di leva come sottotenente dell'Arma dei Carabinieri negli anni 1955-56.\nAvvocato libero professionista dal 1958 iscritto all'Albo degli avvocati di Terni, di cui \u00e8 stato membro del Consiglio dell'Ordine dal 1990 al 1995. Giudice conciliatore a Terni per alcuni anni. Fin dall'adolescenza \u00e8 stato iscritto all'Azione Cattolica ricoprendo incarichi di responsabilit\u00e0 a livello diocesano regionale. Nel 1982, su segnalazione del Vescovo Santo Quadri, Sua Santit\u00e0 Giovanni Paolo II lo ha nominato Commendatore dell'Ordine di San Gregorio Magno.\nFin da giovanissimo intraprende l'attivit\u00e0 politica: nella Democrazia Cristiana, diventando consigliere comunale a Terni dal 1950 al 1970 e dal 1987 al 1993; dal 1993 passa al nuovo partito politico di ispirazione socialista e cristiana, i Cristiano Sociali, i quali dal 1998 si uniranno ai Democratici di Sinistra (DS).\n\u00c8 stato Presidente della Provincia di Terni (coalizione di centro-sinistra comprendente Ppi-Psi-Pds-Prc-Pdci) eletto al primo turno con il 59% delle preferenze nel 1995 fino al 1999.\nSu designazione del Comune di Terni, socio ordinario della Fondazione Cassa di Risparmio di Terni e Narni e dal 2008 membro del comitato d'indirizzo della medesima Fondazione.\nNel maggio 2013 pubblica per le Edizioni AVE un volume che raccoglie le sue memorie, dal titolo \"Uno dei tanti - memorie tra militanza religiosa e impegno politico\"."}
{"id": "3216473", "revid": "408977", "url": "https://it.wikipedia.org/wiki?curid=3216473", "title": "Scanners 2", "text": ""}
{"id": "3216474", "revid": "30610", "url": "https://it.wikipedia.org/wiki?curid=3216474", "title": "Alberto Provantini", "text": "Autore di diversi saggi, \u00e8 stato anche deputato e vice presidente della Fondazione Istituto Gramsci.\nBiografia.\nEntrato fin da giovanissimo nella FGCI e poi nel PCI, \u00e8 stato giornalista de \"l'Unit\u00e0\". Negli anni Sessanta \u00e8 stato consigliere al Comune e alla Provincia di Terni. Dal 1970 per tre legislature \u00e8 stato consigliere presso la Regione dell'Umbria, dove fu nominato anche assessore regionale con delega al Turismo. In questa veste fu tra i promotori dello slogan \"L'Italia ha un cuore verde, l'Umbria\" e del festival Umbria Jazz.\nDal 1983 al 1992 \u00e8 stato eletto alla Camera dei deputati, dove nella XI Legislatura fu anche vicepresidente e membro della XII commissione permanente industria e commercio. Nella X Legislatura fu inoltre vicepresidente e membro della X commissione permanente attivit\u00e0 produttive. Nel 1991, dopo aver aderito al PDS, venne eletto Presidente della Provincia di Terni, dando vita a una maggioranza di centro sinistra con i cattolici, politici come il primo esperimento della coalizione di centro sinistra che governer\u00e0 l'Italia, L'Ulivo.\nNel 1995 lasci\u00f2 la vita istituzionale, proseguendo l'attivit\u00e0 di giornalista e scrittore. \u00c8 stato autore di diversi saggi e ha collaborato con varie testate regionali. Fu inoltre direttore di Cronache Umbre 2000 ed opinionista de \"Il Giornale dell\u2019Umbria\". Ha ricoperto anche l'incarico di vice presidente della Fondazione Istituto Gramsci.\n\u00c8 deceduto il 24 gennaio 2014 all'et\u00e0 di 72 anni, dopo una lunga malattia.\nOpere.\nNel corso della sua vita Provantini \u00e8 stato autore di diversi saggi. Tra gli altri ha pubblicato:"}
{"id": "3216480", "revid": "113842145", "url": "https://it.wikipedia.org/wiki?curid=3216480", "title": "Freddy Mansveld", "text": "Biografia.\nAttivo nella seconda met\u00e0 degli anni quaranta, ha gareggiato nel ruolo di frenatore per la squadra nazionale belga.\nHa partecipato ai Giochi olimpici invernali di , concludendo al quarto posto nel bob a due e conquistando la medaglia d'argento nel bob a quattro con i compagni Max Houben, Jacques Mouvet e Louis-Georges Niels."}
{"id": "3216482", "revid": "37401", "url": "https://it.wikipedia.org/wiki?curid=3216482", "title": "Iehu", "text": ""}
{"id": "3216486", "revid": "767487", "url": "https://it.wikipedia.org/wiki?curid=3216486", "title": "Anderson Lu\u00eds Pinheiro", "text": ""}
{"id": "3216489", "revid": "287204", "url": "https://it.wikipedia.org/wiki?curid=3216489", "title": "Anderson Luis Pinheiro", "text": ""}
{"id": "3216496", "revid": "287204", "url": "https://it.wikipedia.org/wiki?curid=3216496", "title": "Antonio Bert\u00e8", "text": ""}
{"id": "3216499", "revid": "6923", "url": "https://it.wikipedia.org/wiki?curid=3216499", "title": "RoboCop (videogioco 2003)", "text": "RoboCop \u00e8 un videogioco sparatutto in prima persona basato sul primo film \"RoboCop\", pubblicato nel 2003 dalla Titus Interactive per console di sesta generazione.\nL'unica versione pubblicata in America del Nord \u00e8 quella disponibile per Xbox, mentre nella regione PAL \u00e8 stato pubblicato per tutte le console.\nTrama.\nIl videogioco permette al giocatore di controllare il personaggio di RoboCop incaricato di sventare un sinistro piano che coinvolge la OCP, una nuova droga sintetica ed un nuovo potentissimo cyborg conosciuto soltanto come MIND. Ultima speranza per la giustizia, RoboCop deve catturare, distruggere o arrestare tutti i personaggi che si dimostreranno ostili nella sua lotta al crimine.\nModalit\u00e0 di gioco.\nIl gioco \u00e8 uno sparatutto in prima persona e contiene nove grandi livelli, ognuno diviso in varie sezioni, e consistente in un obiettivo primario, fondamentale per avanzare nel gioco, e vari obiettivi secondari e bonus, che invece aumentano il punteggio del gioco. I progressi del gioco vengono salvati quando il giocatore completa l'intero livello, ma nel caso RoboCop venga sconfitto, il livello ricomincia dall'inizio. RoboCop pu\u00f2 usare varie armi contro i nemici, tra cui la pistola, una mitragliatrice, un lancia-granate e un lanciarazzi. \u00c8 anche possibile salvare civili tenuti in ostaggio, e arrestare i nemici che si arrendono, entrambi rientranti negli obiettivi secondari/bonus.\nAccoglienza.\nLa versione Xbox ha ricevuto un'accoglienza \"sfavorevole\" stando alle recensioni aggregate sul sito web Metacritic, ed \u00e8 stata particolarmente criticata per la sua mancanza di un'opzione di salvataggio nei livelli. La rivista svedese \"Gamereactor\" l'ha nominata \"il peggior videogioco dai tempi di Superman 64\" (anch'esso sviluppato dalla Titus Software)."}
{"id": "3216500", "revid": "1543377", "url": "https://it.wikipedia.org/wiki?curid=3216500", "title": "James M. Roe", "text": "Biografia.\nIl Minor Planet Center gli accredita la scoperta di novantotto asteroidi, effettuate tra il 1998 e il 2002 dal proprio osservatorio costruito ad Oaxaca in Messico.\nRientrato negli Stati Uniti, ha fondato nel 2004 l\"'Alliance for Astronomy\" per la divulgazione dell'astronomia."}
{"id": "3216501", "revid": "36386024", "url": "https://it.wikipedia.org/wiki?curid=3216501", "title": "Holoturia tubulosa", "text": ""}
{"id": "3216504", "revid": "64597", "url": "https://it.wikipedia.org/wiki?curid=3216504", "title": "Perle di grotta", "text": ""}
{"id": "3216510", "revid": "124069215", "url": "https://it.wikipedia.org/wiki?curid=3216510", "title": "Sospensione cardanica", "text": "Una sospensione cardanica \u00e8 una montatura formata da tre anelli mobili imperniati in modo concentrico uno dentro l'altro e collegati ortogonalmente con giunture mobili.\nNell'utilizzo tipico una bussole giroscopica viene incardinata dentro l'anello interno e lo mantiene fisso per effetto giroscopico sul piano orizzontale nonostante i movimenti del supporto (solidale con una nave o un aereo). Prende il nome dal matematico Girolamo Cardano (1501-1576), suo presunto inventore, anche se in realt\u00e0 essa fu proposta in tempi pi\u00f9 antichi."}
{"id": "3216511", "revid": "287204", "url": "https://it.wikipedia.org/wiki?curid=3216511", "title": "8706 Takeyama", "text": "8706 Takeyama \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,8457690\u00a0UA e da un'eccentricit\u00e0 di 0,0885399, inclinata di 8,61264\u00b0 rispetto all'eclittica.\nL'asteroide \u00e8 dedicato al fisico giapponese Haruo Takeyama, rettore dell'Universit\u00e0 di Hiroshima dal 1977 al 1981 e fondatore della \"Societ\u00e0 Astronomica di Hiroshima\"."}
{"id": "3216512", "revid": "1543377", "url": "https://it.wikipedia.org/wiki?curid=3216512", "title": "Cray XT6", "text": "Il Cray XT6 \u00e8 un'architettura di supercomputer sviluppata dalla Cray presentata il 16 novembre 2009. L'XT6 \u00e8 un'evoluzione della precedente XT5, nella nuova architettura i processori sono degli AMD Opteron 6100 a 8 o 12 core, questi permettono di racchiudere in ogni armadio fino a 2304 core di calcolo. L'XT6 \u00e8 basato come il precedente XT5 su una connessione SeaStar2+, questa \u00e8 una rete toroidale tridimensionale ad alta velocit\u00e0. Ogni nodo XT6 ha due socket per i processori, un router SeaStar2+ e 32 o 64 GB di DD3 SDRAM. Quattro nodi formano un sistema blade X6\nLa famiglia XT6 esegue il sistema operativo Cray Linux Environment 3. Questo incorpora il sistema operativo SUSE Linux e il Cray Compute Node Linux.\nLa variante XT6m presentata insieme all'XT6 \u00e8 una versione ridotta dell'architettura principale. XT6m \u00e8 una architettura ottimizzata pre un numero di core tra i 700 e i 13000 e gestisce al massimo 6 armadi.\nIl primo cliente dell'XT6 \u00e8 stato l'Engineering and Physical Sciences Research Council (EPSRC) nel Regno Unito che aggiorno il precedente sistema XT5 HECToR presso l'University of Edinburgh nel 2010. Il 25 maggio 2010 \u00e8 stata presentata l'architettura Cray XE6, un'evoluzione dell'XT6."}
{"id": "3216514", "revid": "767487", "url": "https://it.wikipedia.org/wiki?curid=3216514", "title": "Jerry Vale", "text": "\u00c8 conosciuto per aver inciso personali versioni di molti \"hit\" della canzone napoletana e della canzone melodica all'italiana: fra le altre si ricordano \"Nel blu dipinto di blu\" (\"Volare\"), \"Il tango della gelosia\", \"Malafemmena\", \"Innamorata (Sweetheart)\", \"Amore scusami\", oltre ad una particolare e personale versione di \"Al di l\u00e0\".\nIn campo cinematografico \u00e8 stato protagonista di cameo nel ruolo di se stesso nel film gangster del 1990 \"Quei bravi ragazzi\" e nel film gangster del 1995 \"Casin\u00f2\" (entrambi i film sono diretti da Martin Scorsese e hanno come protagonisti Robert De Niro e Joe Pesci). Vale \u00e8 apparso in una puntata della serie gangster \"I Soprano\" nel 2002. Vale muore nel 2014 ma la sua carriera cinematografica continua: infatti viene interpretato da Steven Van Zandt nel film gangster del 2019 \"The Irishman\", diretto da Martin Scorsese e che ha come attori principali nuovamente De Niro e Pesci.\nBiografia.\nNato nel quartiere del Bronx, quando frequentava la high school, per guadagnare un po' di denaro inizi\u00f2 a lavorare come lucidascarpe in una barberia di New York. Accompagnava i gesti meccanici del lustrascarpe cantando e il suo principale decise di mandarlo a lezioni di canto. Mentre frequentava la scuola di canto, Vale inizi\u00f2 a cantare negli spettacoli scolastici e in piccoli nightclub. Questo gli fu sufficiente per\u00f2 per farlo conoscere ed approdare a locali pi\u00f9 rinomati, anche nei sobborghi di New York, come Yonkers.\nQuando Paul Insetta (gi\u00e0 road manager di Guy Mitchell e a sua volta cantautore) ebbe modo di ascoltarlo lo mise subito sotto contratto cambiandogli il nome in Jerry Vale. Per prima cosa arrangi\u00f2 per Vale dei demo da portare alla Columbia Records. I provini piacquero e Vale fu scritturato dalla casa discografica Columbia Records, con Insetta che rimase suo manager per molti anni.\nLe \"cover\" di canzoni italiane.\nSebbene avesse interpretato e inciso \"cover\" di canzoni napoletane fin dal 1956, fu solo nel 1962 che Vale convinse l'A&amp;R della Columbia, Mitch Miller, di gusto un po' conservatore, a realizzare un intero album di canzoni italiane, \"I Have But One Heart\", che si rivel\u00f2 un successo sul piano delle vendite discografiche tanto che venne seguito, l'anno successivo, da un analogo long playing - \"The Language of Love\" - contenente una versione di \"Arrivederci Roma\". Il disco si piazz\u00f2 in una posizione di classifica ancora migliore rispetto al precedente.\nFra gli \"hit\" in lingua inglese da lui registrati, si segnalano qui \"Have Yourself a Merry Little Christmas\", \"Silver Bells\" e \"The Christmas Song\".\nVale visse con la moglie Rita Grable (sposata nel 1960 e da cui ha avuto una figlia ed un figlio) a Palm Desert, in California, e nel 2000 ha raccontato se stesso in un'autobiografia intitolata \"A Singer's Life\" (\"La vita di un cantante\"), dato alle stampe da Celebrity Profiles, Long Island, New York."}
{"id": "3216515", "revid": "889336", "url": "https://it.wikipedia.org/wiki?curid=3216515", "title": "China World Trade Center Tower 3", "text": "Il China World Trade Center Tower III \u00e8 un grattacielo situato a Pechino, in Cina, completato nel 2009.\nIl grattacielo \u00e8 occupato da un hotel a 5 stelle con 270 stanze, da uffici (dal piano 1 al 55) ed esercizi commerciali.\nIl grattacielo presenta una notevole somiglianza estetica con le due torri del World Trade Center di New York, distrutte durante gli attentati dell'11 settembre 2001."}
{"id": "3216520", "revid": "228587", "url": "https://it.wikipedia.org/wiki?curid=3216520", "title": "Simeone", "text": ""}
{"id": "3216522", "revid": "1543377", "url": "https://it.wikipedia.org/wiki?curid=3216522", "title": "Cray XE6", "text": "Il Cray XE6 (nome in codice durante lo sviluppo \"Baker\") \u00e8 un'architettura di supercomputer sviluppata dalla Cray e presentata il 25 maggio 2010. Quest'architettura \u00e8 un'evoluzione della precedente Cray XT6. L'architettura XE6 utilizza gli stessi nodi blade della XT6 basati su AMD Opteron 6100 a 8 o 12 core, in grado di contenere fino a 2304 core di calcolo per armadio. La nuova architettura rimpiazza la precedente rete SeaStar2+ con la nuova rete \"Gemini\", questa \u00e8 basata su una topologia a toro tridimensionale. Ogni nodo XE6 ha spazio per due processori e 32 o 64 GB di DDR3 SDRAM. Due nodi condividono un router Gemini.\nL'XE6 utilizza come sistema operativo il Cray Linux Environment 3. Questo incorpora la SUSE Linux e il Cray Compute Node Linux."}
{"id": "3216546", "revid": "767487", "url": "https://it.wikipedia.org/wiki?curid=3216546", "title": "Analisi dei dati", "text": "Nell'ambito della scienza dei dati l'analisi dei dati \u00e8 un processo di ispezione, pulizia, trasformazione e modellazione di dati con il fine di evidenziare informazioni che suggeriscano conclusioni e supportino le decisioni strategiche aziendali. L'analisi di dati ha molti approcci e sfaccettature, il che comprende tecniche diversissime tra loro che si riconoscono con una serie di definizioni varie nel commercio, le scienze naturali e sociali.\nIl data mining \u00e8 una tecnica particolare di analisi dei dati che si focalizza nella modellazione e scoperta di conoscenza per scopi predittivi piuttosto che descrittivi. Il business intelligence identifica l'analisi di dati che si basa fondamentalmente sull'aggregazione, focalizzandosi sulle informazioni aziendali. Nell'ambito dei big data si parla di big data analytics. Nelle applicazioni statistiche, gli studiosi dividono l'analisi dei dati in statistica descrittiva, analisi dei dati esplorativa (ADE) e analisi dei dati di conferma (ADC). L'ADE si concentra sullo scoprire nuove caratteristiche presenti nei dati, mentre l'ADC nel confermare o falsificare le ipotesi esistenti. L'analisi predittiva si concentra sull'applicazione di modelli statistici o strutturali per classificazione o il forecasting predittivo, mentre l'analisi testuale applica tecniche statistiche, linguistiche e strutturali per estrarre e classificare informazioni da fonti testuali, una categoria di dati non-strutturati.\nL'integrazione di dati \u00e8 un precursore dell'analisi dei dati, la quale \u00e8 collegata alla visualizzazione di dati."}
{"id": "3216555", "revid": "36387132", "url": "https://it.wikipedia.org/wiki?curid=3216555", "title": "Henry Aynsworth", "text": ""}
{"id": "3216556", "revid": "767487", "url": "https://it.wikipedia.org/wiki?curid=3216556", "title": "World Series of Poker 2009", "text": "Le World Series of Poker 2009 furono la quarantesima edizione della manifestazione. Si tennero dal 26 maggio al 15 luglio presso il casin\u00f2 Rio All Suite Hotel and Casino di Las Vegas. Il tavolo finale fu disputato dal 7 al 9 novembre.\nIl vincitore del Main Event fu Joe Cada.\nMain Event.\nI partecipanti al Main Event furono 6.494. Ciascuno di essi pag\u00f2 un buy-in di 10.000 dollari. Tuttavia alcuni partecipanti ebbero accesso al Main Event grazie alla vittoria in alcuni tornei on-line di qualificazione.\nIl Main Event fu disputato suddividendo i giorni di gara. La prima fase and\u00f2 dal 3 al 15 luglio; il tavolo finale venne invece disputato dal 7 al 9 novembre. La suddivisione dei giorni di gioco fu la seguente:"}
{"id": "3216563", "revid": "118007889", "url": "https://it.wikipedia.org/wiki?curid=3216563", "title": "Planicoxa venenica", "text": "La planicoxa (Planicoxa venenica) \u00e8 un dinosauro erbivoro appartenente agli ornitopodi. Visse nel Cretaceo inferiore (Aptiano, circa 120 milioni di anni fa) e i suoi resti fossili sono stati ritrovati in Nordamerica (Utah).\nDescrizione.\nQuesto animale \u00e8 conosciuto per alcuni scheletri incompleti appartenuti probabilmente ad esemplari giovani, che includono femori, tibie, parte di un omero, un'ulna, vertebre e un ilio sinistro dalla forma particolare: esso era infatti dotato di un'espansione appiattita posteriore, che funzionava probabilmente come zona di inserzione dei muscoli femorali. Un'altra caratteristica di \"Planicoxa\" risiedeva nelle vertebre cervicali, sprovviste di spine neurali. In generale, l'aspetto di questo animale doveva essere piuttosto simile a quello del ben noto \"Iguanodon\", ma le dimensioni erano minori: \"Planicoxa\" non doveva superare i 5 metri di lunghezza. \nClassificazione.\nI resti di \"Planicoxa\" sono stati ritrovati nel Poison Strip Member della formazione Cedar Mountain, che ha restituito i fossili di altri dinosauri come \"Venenosaurus\". \"Planicoxa\" appartiene agli iguanodonti, un grande gruppo di ornitopodi evoluti dalle forme piuttosto pesanti, che ebbero il loro culmine evolutivo nel corso del Cretaceo. \"Planicoxa\" sembra essere una forma intermedia tra le forme del Giurassico come \"Camptosaurus\" e quelle cretacee pi\u00f9 avanzate, come \"Iguanodon\" e \"Mantellisaurus\". Un possibile antenato \u00e8 \"Proplanicoxa\", vissuto in Europa qualche milione di anni prima. In Nordamerica (Dakota del Sud), invece, sono stati ritrovati gli scarsi resti di un animale inizialmente attribuito a \"Camptosaurus\", ma che alcuni ritengono possa essere un'altra specie di \"Planicoxa\" (\"P. depressa\"). Nel 2011 questi resti sono stati ascritti a un nuovo genere di ornitopodi, \"Osmakasaurus\".\nSignificato del nome.\nIl nome \"Planicoxa\" diceva dal latino \"planus\" (piatto) e \"coxa\" (osso del bacino), con riferimento alla forma piatta dell'ilio. L'epiteto specifico, \"venenica\" (dal latino \"venenum\", veleno), \u00e8 invece riferito al Poison Strip Member in cui sono stati trovati i fossili (Poison in inglese significa veleno)."}
{"id": "3216564", "revid": "22356", "url": "https://it.wikipedia.org/wiki?curid=3216564", "title": "Planicoxa", "text": ""}
{"id": "3216568", "revid": "1543377", "url": "https://it.wikipedia.org/wiki?curid=3216568", "title": "World Series of Poker 2010", "text": "Le World Series of Poker 2010 furono la quarantunesima edizione della manifestazione. Si tennero dal 27 maggio al 17 luglio presso il casin\u00f2 Rio All Suite Hotel and Casino di Las Vegas. Il tavolo finale fu disputato i giorni 6 e 8 novembre.\nIl vincitore del Main Event fu Jonathan Duhamel.\nMain Event.\nI partecipanti al Main Event furono 7.319. Ciascuno di essi pag\u00f2 un buy-in di 10.000 dollari. Tuttavia alcuni partecipanti ebbero accesso al Main Event grazie alla vittoria in alcuni tornei on-line di qualificazione. Il montepremi totale fu di 68.798.600 $.\nIl Main Event fu disputato suddividendo i giorni di gara. La prima fase and\u00f2 dal 5 al 17 luglio; il tavolo finale venne invece disputato il 6 novembre ed il 9 novembre, giorno in cui fu giocato l'heads-up finale tra Jonathan Duhamel e John Racener. La suddivisione dei giorni di gioco fu la seguente:"}
{"id": "3216569", "revid": "767487", "url": "https://it.wikipedia.org/wiki?curid=3216569", "title": "William Francis Ainsworth", "text": "Nel 1835 prese parte, come medico e geologo, alla spedizione di Francis Rawdon Chesney sull'Eufrate, pubblicando al proprio ritorno una relazione sulle osservazioni da lui stesso compiute. Immediatamente dopo, sotto incarico della Royal Geographical Society, percorse l'Asia Minore, la Mesopotamia e l'Armenia. Dopo il 1841 aiut\u00f2 suo cugino William Harrison Ainsworth nella direzione di numerose riviste, e fu direttore, dal 1871 al 1879, del \"New Monthly Magazine\"."}
{"id": "3216572", "revid": "1305772", "url": "https://it.wikipedia.org/wiki?curid=3216572", "title": "Steven Bagatourian", "text": "Biografia.\nCarriera.\nDa sempre impegnato nella scrittura di racconti e sceneggiature, nel 1999 si \u00e8 aggiudicato l'edizione annuale dell'International Screenplay Contest, un evento organizzato dall'associazione senza fini di lucro CineStory dedicata alla ricerca di nuovi talenti nel campo del cinema.\nLa sua prima sceneggiatura intitolata \"Weasel\", incentrata sulle vicende di un assassino dodicenne nel mondo del futuro, fu presa in opzione dalla compagnia di produzione New Crime Productions su indicazione di John Cusack. Gli altri suoi lavori originali includono:\nHa debuttato sul grande schermo con il film drammatico \"American Gun\" incentrato sulla cultura delle armi in America e i suoi effetti sulla societ\u00e0. Il film, del quale ha scritto la sceneggiatura insieme ad Arec Avelino, il quale \u00e8 anche alla regia, comprende nel cast artistico, tra gli altri, nomi noti come Forest Whitaker, Donald Sutherland, Amanda Seyfried e Nikki Reed.\nDopo che il 28 maggio 2010 il regista Antoine Fuqua annunci\u00f2 che avrebbe diretto un film biografico sul defunto cantante Tupac Shakur, Bagatourian fu incaricato della realizzazione della sceneggiatura. L'armeno scrisse la prima versione, che trattava il film in stile documentaristico, ma fu poi sostituito da Stephen J. Rivele e Christopher Wilkinson quando si decise di operare in maniera diversa.\nVita privata.\nBagatourian risiede nella Contea di Orange (California)."}
{"id": "3216602", "revid": "124123", "url": "https://it.wikipedia.org/wiki?curid=3216602", "title": "Ai Qing", "text": "Biografia.\nNasce nello Zhejiang da agiati proprietari terrieri; i genitori, spaventati da una profezia secondo la quale Ai Qing avrebbe portato disonore alla famiglia, lo affidarono a dei contadini e lo ripresero con loro nove anni dopo. Da giovane si dedic\u00f2 alla pittura e nel 1925 inizi\u00f2 a frequentare l'Accademia d'arte di Hangzhou; per ampliare la sua conoscenza nell'ambito artistico si trasfer\u00ec a Parigi dal 1928 al 1932 dove conobbe la poesia e l'arte europea del Novecento. Tornato in Cina, si un\u00ec ad un gruppo di artisti di sinistra e poco dopo venne arrestato perch\u00e9 ritenuto un poeta rivoluzionario. Durante il periodo di detenzione presso il carcere di Shangai si dedic\u00f2 alla scrittura; molte sue poesie circolarono clandestinamente al di fuori del carcere e vennero anche pubblicate, contribuendo alla fama del poeta. Nel 1937 venne scarcerato e inizi\u00f2 ad intrattenere rapporti d'amicizia con Mao Zedong. Nel 1941 si trasfer\u00ec a Yan'an e si un\u00ec al Partito Comunista Cinese. Nel 1957, criticato per la sua linea politica, scomparve dalla scena letteraria, riprendendo un'intensa attivit\u00e0 creativa negli anni ottanta.\n\u00c8 il padre dell'artista e architetto Ai Weiwei."}
{"id": "3216603", "revid": "1442080", "url": "https://it.wikipedia.org/wiki?curid=3216603", "title": "Davidoff Swiss Indoors 1995 - Singolare", "text": "Il singolare del torneo di tennis Davidoff Swiss Indoors 1995, facente parte dell'ATP Tour, ha avuto come vincitore Jim Courier che ha battuto in finale Jan Siemerink 6-7(2), 7-6(5), 5-7, 6-2, 7-5"}
{"id": "3216604", "revid": "124793514", "url": "https://it.wikipedia.org/wiki?curid=3216604", "title": "Scala di Karnofsky", "text": "La scala di Karnofsky (nome originale \"Karnofsky performance status scale\") \u00e8 una scala di valutazione sanitaria dei pazienti calcolata tenendo conto della qualit\u00e0 della vita del paziente attraverso la valutazione di tre parametri:\nFinalit\u00e0.\nLa scala ha come scopo quello di stimare la prognosi, definire lo scopo delle terapie e determinarne la pianificazione. La valutazione dello stato di salute finale del paziente \u00e8 necessaria affinch\u00e9 si possa decidere la migliore cura possibile nei vari stadi di malattia (guarigione, prolungamento della vita, restituzione funzionale, palliazione).\nEssa prende il nome dal Dott. David A. Karnofsky che la descrisse in collaborazione col Dott. Joseph H. Burchenal nel 1949.\nAccanto a questa scala viene utilizzato nella pratica clinica quotidiana anche l'\"Indice della qualit\u00e0 della vita\" della Eastern Cooperative Oncology Group (ECOG). La tabella n.2 (vedi allegato) descrive nel dettaglio entrambi gli indici mettendoli in paragone anche se non \u00e8 sempre possibile eseguire la conversione diretta tra i due.\nLa scala \u00e8 descritta ad intervalli di 10 punti dove il 100% (nessuna limitazione) rappresenta il punteggio massimo e lo 0% (morte) ne rappresenta il minimo."}
{"id": "3216607", "revid": "1566286", "url": "https://it.wikipedia.org/wiki?curid=3216607", "title": "Carlo Innocenzi", "text": "Biografia.\nSi trasfer\u00ec a Roma, dove ricopr\u00ec l'incarico di funzionario presso il Ministero dei trasporti, per diplomarsi in violino seguendo i corsi di Remy Principe, poi studi\u00f2 composizione sotto la guida di Dobici e Palombi.\nEsperto pittore e illustratore inizi\u00f2 a realizzare le copertine di spartiti musicali delle canzoni dell'epoca, per poi passare comporre le musiche di canzoni in collaborazione con vari parolieri, il primo successo fu \"Ce soir je veux t'aimer\", seguito da \"Fior di Manilla\", \"Serenata a Cichita\", e \"Ritorno\". Nei primi anni '30 si dedic\u00f2 alla composizione di musiche e canzoni per il cinematografo. \nAutore di oltre 150 colonne sonore, a lui si devono popolari canzoni come \"Fontana chiara\", \"Per non lasciarti pi\u00f9\", \"Addio sogni di gloria\" e la celebre \"Mille lire al mese\".\nEra sposato con Sonia Pearlwing, che con lo pseudonimo di Marcella Rivi compose i testi di numerose canzoni tra cui \"Io t'ho incontrata a Napoli\" nel 1945."}
{"id": "3216610", "revid": "599013", "url": "https://it.wikipedia.org/wiki?curid=3216610", "title": "Kuala Lumpur Open 1995 - Singolare", "text": "Il singolare del torneo di tennis Kuala Lumpur Open 1995, facente parte dell'ATP Tour, ha avuto come vincitore Marcelo R\u00edos che ha battuto in finale Mark Philippoussis 7-6(6), 6-2."}
{"id": "3216611", "revid": "228587", "url": "https://it.wikipedia.org/wiki?curid=3216611", "title": "Di Pietro (saggio)", "text": "Di Pietro \u00e8 un libro di Filippo Facci edito da Mondadori e pubblicato nel novembre 2009.\nIl libro \u00e8 una biografia sul parlamentare e leader dell'Italia dei Valori Antonio Di Pietro.\n\u00c8 il quarto libro di Facci che tratta della vita dell'ex magistrato: gi\u00e0 nel 1991 stava indagando sulla vita e sul suo passato. Tali ricerche erano risultate nella pubblicazione di altri testi: \"Gli omissis di Mani Pulite\" (Ldt Dublino, 1993), \"Io li conoscevo bene\" (Newton &amp; Compton, 1994), \"Di Pietro, biografia non autorizzata\" (Mondadori, 1997).\nContenuto.\nL'opera \u00e8 divisa in tre parti:"}
{"id": "3216618", "revid": "121652273", "url": "https://it.wikipedia.org/wiki?curid=3216618", "title": "Similarit\u00e0 chimica", "text": "Per similarit\u00e0 chimica (o similarit\u00e0 molecolare) si intende la somiglianza di elementi chimici, molecole o composti chimici rispetto a qualit\u00e0 strutturali o funzionali, cio\u00e8 rispetto all'effetto che i composti chimici hanno sulle altre sostanze coinvolte nelle reazioni in ambienti inorganici o biologici. Gli effetti biologici e quindi anche la somiglianza degli effetti sono solitamente misurati dall'attivit\u00e0 biologica di un composto chimico. In parole povere, la funzione pu\u00f2 essere legato all'attivit\u00e0 chimica dei composti (oltre ad altri fattori).\nLa similarit\u00e0 chimica \u00e8 uno dei pi\u00f9 importanti concetti nella chemioinformatica. Gioca un ruolo importante nell'approccio moderno alla previsione delle propriet\u00e0 dei composti chimici, nella produzione di sostanze chimiche con un predefinito gruppo di propriet\u00e0 e, specialmente, nello sviluppo di studi sulla progettazione di farmaci esaminando grandi archivi contenenti strutture di sostanze chimiche disponibili (o potenzialmente disponibili). Questi studi sono basati sul principio delle propriet\u00e0 simili di Johnson e Maggiora, che afferma: \"composti simili hanno propriet\u00e0 simili\".\nMisure di similarit\u00e0.\nLa similarit\u00e0 \u00e8 spesso descritta come l'inverso di una misura di distanza nello spazio descrittore. Le misure di distanza possono essere classificate in misure euclidee e misure non euclidee a seconda se resta valida la disuguaglianza triangolare.\nRicerca e \"screening\" della similarit\u00e0.\nLo \"screening virtuale\" basato sulla similarit\u00e0 (una specie di \"screening\" virtuale basato sul legante) assume che tutti i composti in un database che siano simili a un composto oggetto di un'interrogazione abbiano un'attivit\u00e0 biologica simile. Sebbene quest'ipotesi non sia sempre valida, abbastanza spesso la serie di composti recuperati si arricchisce notevolmente di principi attivi. Per raggiungere un'alta efficacia dello screening basato sulla similarit\u00e0, nel caso di database contenenti milioni di composti, le strutture molecolari sono di solito rappresentate da \"schermi molecolari\" (chiavi strutturali) o da \"impronte digitali molecolari\" di dimensioni fisse o variabili. Gli schermi e le impronte digitali molecolari possono contenere sia informazioni 2D che 3D. Tuttavia, le impronte digitali 2D, che sono un tipo di descrittori di frammenti binari, dominano in quest'area. Le chiavi strutturali basate su frammenti, come le chiavi MDL, sono sufficientemente buone per gestire database chimiche di piccole e medie dimensioni, mentre il trattamento di grandi database \u00e8 effettuato con le impronte digitali che hanno una densit\u00e0 di informazioni molto superiori. Le impronte digitali Daylight, basate sui frammenti, BCI, e le impronte digitali UNITY 2D (Tripos) sono gli esempi pi\u00f9 noti. La misura di similarit\u00e0 pi\u00f9 popolare per confrontare le strutture chimiche rappresentate per mezzo di impronte digitali \u00e8 il coefficiente \"T\" di Tanimoto (o di Jaccard). Due strutture sono di solito considerate simili se formula_1 (per le impronte digitali Daylight)."}
{"id": "3216624", "revid": "767487", "url": "https://it.wikipedia.org/wiki?curid=3216624", "title": "Francesco Melosio", "text": "Colto umanista e profondo conoscitore delle leggi, entr\u00f2 al servizio dei potenti a Roma, a Venezia ed a Torino. Fu anche magistrato a Monteleone di Spoleto ed a Capranica. \nTornato a Citt\u00e0 delle Pieve, pur continuando a comporre versi scherzosi, prese l'ordine sacro. Attraverso le poesie denunci\u00f2, pur con apparente amenit\u00e0, il profondo malessere del tempo. \nTra le sue opere si ricordano: \"Discorsi accademici\", \"Orione\", \"Sidonio e Dorische\" e \"Poesie e prose\".."}
{"id": "3216625", "revid": "599494", "url": "https://it.wikipedia.org/wiki?curid=3216625", "title": "Ottaviano Nelli", "text": "Biografia.\nFu attivo inizialmente in Umbria, dove \u00e8 documentato a Perugia nel 1400; le prime opere lo mostrano vicino allo stile del senese Taddeo di Bartolo, come nella \"La Madonna di Belvedere\" (1403) e nel \"Polittico di Pietralunga\" (1404). \nNel 1403 fu anche console di Gubbio.\nTra il 1417 e il 1420 si colloca il primo soggiorno ad Urbino; nella citt\u00e0 marchigiana Ottaviano Nelli sar\u00e0 presente ancora nel 1427 e nel 1435, e documentato fino al 1444. Gi\u00e0 nell'affresco con la \"Madonna del latte e angeli\" dell'Oratorio dell'Umilt\u00e0, egli dimostra un veloce aggiornamento del gusto cortese dominante ad Urbino, grazie all'attivit\u00e0 di Lorenzo Salimbeni. \nIl linguaggio maturo del Nelli si espresse chiaramente in altre opere urbinati, come la \"Madonna del latte\" (post 1427) dell'Oratorio di Santa Croce e gli affreschi con la \"Madonna della misericordia\", nonch\u00e9 il \"Giudizio universale\" affrescato nella Chiesa di Sant'Agostino a Gubbio.\nEsercit\u00f2 una grande influenza nell'Umbria e nelle Marche, ma furono soprattutto i maestri eugubini a prendere in considerazione la sua arte ripetendone i canoni..\nEbbe come allievo, per sei anni, Domenico di Cecco\nIl 23 settembre 2021 si \u00e8 inaugurata a Gubbio una mostra monografica dal titolo \u201cOttaviano Nelli e il \u2018400 a Gubbio. Oro e colore nel cuore dell\u2019Appennino\u201d (curatori Andrea de Marchi e Maria Rita Silvestrelli)."}
{"id": "3216628", "revid": "219355", "url": "https://it.wikipedia.org/wiki?curid=3216628", "title": "Reazione di Hell-Volhard-Zelinsky", "text": ""}
{"id": "3216629", "revid": "123217452", "url": "https://it.wikipedia.org/wiki?curid=3216629", "title": "Chemosphere", "text": "Chemosphere \u00e8 una rivista scientifica internazionale, che si occupa di: inquinanti organici persistenti e diossina, chimica ambientale, tossicologia ambientale e valutazione dei rischi, scienze per la tecnologia ambientale.\nNel 2012 il fattore d'impatto della rivista era di 3,137."}
{"id": "3216634", "revid": "518120", "url": "https://it.wikipedia.org/wiki?curid=3216634", "title": "Henry Salt (egittologo)", "text": "Biografia.\nHenry Salt, figlio di un medico, manifest\u00f2 precocemente la sua predisposizione alle arti figurative e studi\u00f2 pittura dapprima a Lichfield, sua citt\u00e0 natale, e poi a Londra, sotto la guida di Joseph Farington e John Hoppner, due ritrattisti. Nel 1802 fu assunto in qualit\u00e0 di segretario e disegnatore da George Annesley, Visconte Valentia, il quale stava progettando un viaggio in Africa e in Oriente. Nel corso del viaggio, nel 1805, Salt esplor\u00f2 la zona del Mar Rosso e visit\u00f2 gli altopiani etiopici. Torn\u00f2 in Inghilterra nel 1806. I disegni eseguiti da Salt durante il viaggio furono utilizzati nell'opera \"Lord Valentia's Voyages and Travels to India\", pubblicati nel 1809.\nSalt ritorn\u00f2 in Etiopia nel 1809 con una missione del governo britannico per esplorare la possibilit\u00e0 di accordi commerciali e diplomatici con il signore della guerra tigrino Ras Wolde Selassi\u00e9. Al suo ritorno pubblic\u00f2 \"A voyage to Abyssinia, and travels into the interior of that country, executed under the orders of the British government in the years 1809 &amp; 1810\" (Un viaggio in Abissinia, e viaggi verso l'interno di quel paese, eseguiti secondo gli ordini del governo britannico negli anni 1809 e 1810) e una raccolta di disegni intitolata \"Twenty-four Views Taken in St Helena, The Cape, India, Ceylon, Abyssinia and Egypt\" (Ventiquattro paesaggi ritratti a St Helena, al Capo, India, Ceylon, l'Abissinia e l'Egitto). Ritorn\u00f2 in Africa anche in periodi successivi e coltiv\u00f2 l'amicizia con il signore della guerra etiope Sabagadis.\nNel 1815 Salt venne nominato console generale britannico al Cairo. Durante la sua permanenza in Egitto raccolse una vasta collezione di manufatti egizi, in particolare la testa di Ramesse II, dal Ramesseum, che offr\u00ec al \"British Museum\", e il sarcofago di Ramesse III, che fu acquistato dal \"Louvre\" di Parigi . Finanzi\u00f2 inoltre gli scavi di Tebe e Abu Simbel, eseguendo egli stesso importanti ricerche archeologiche presso le Piramidi di Giza e la Sfinge, e fu elogiato da Jean-Fran\u00e7ois Champollion per la sua abilit\u00e0 nel decifrare i geroglifici.\nSi dedic\u00f2 al compito di costituire una raccolta di antichit\u00e0, nonostante la concorrenza da Bernardino Drovetti il quale, dopo aver lasciare il suo incarico ufficiale, aveva l'opportunit\u00e0 di dirigere personalmente la ricerca di antichit\u00e0 in tutto il paese. Drovetti era avvantaggiato dalla conoscenza approfondita dell'Egitto, paese nel quale risiedeva da molti anni, e dalla stretta amicizia con il Pasci\u00e0 d'Egitto, Mehmet Ali. Salt fece ricorso agli stessi metodi del rivale, e si circond\u00f2 di agenti che non si fermavano davanti a nulla; in particolare, ebbe la fortuna di incontrare sia Giovanni Battista Belzoni, che divenne il suo agente principale, che Giovanni D'Athanasi, un greco conosciuto come \"Yanni\" che lavor\u00f2 per lui a Tebe dal 1817 al 1827. Grazie ai suoi assistenti, Salt fu in grado di costruire in soli due anni un'importante collezione che fu venduta al British Museum nel 1818 per la somma di 2000 sterline. Segu\u00ec un'altra e pi\u00f9 importante raccolta, accumulata tra il 1819 e il 1824, composta da almeno 4014 oggetti. Dopo essere stata rifiutata dal \"British Museum\", perch\u00e9 ritenuta troppo costosa, questa seconda collezione fu acquistata da Carlo X di Francia per diecimila sterline e conservata al \"Louvre\" di Parigi. Salt riusc\u00ec anche a riunire una terza collezione, contenente 1083 oggetti, la quale fu venduta all'asta nel 1835, otto anni dopo la sua morte, avvenuta in Dasuq nei pressi di Alessandria d'Egitto, fin\u00ec in gran parte al \"British Museum\"."}
{"id": "3216637", "revid": "287204", "url": "https://it.wikipedia.org/wiki?curid=3216637", "title": "Henry Salt", "text": "Per Henry Salt si pu\u00f2 intendere:"}
{"id": "3216638", "revid": "123217106", "url": "https://it.wikipedia.org/wiki?curid=3216638", "title": "Environmental Toxicology and Chemistry", "text": "Environmental Toxicology and Chemistry \u00e8 una rivista scientifica, pubblicata dalla Society of Environmental Toxicology and Chemistry che si occupa dei campi di tossicologia ambientale, ambiente, chimica analitica, chimica molecolare, ecologia, fisiologia, biochimica, \nmicrobiologia, genetica, genomica, ingegneria ambientale.\nIl fondatore caporedattore \u00e8 stato C.H. Ward (Rice University), e quello corrente \u00e8 G.A. Burton, Jr. (University of Michigan).\nSecondo il \"Journal Citation Reports\", la rivista ha nel 2017 un impact factor di 3.179, classificandosi 68\u00ba su 242 riviste nella categoria \"Scienze ambientali\". e 28\u00b0 su 94 nella categoria \"Tossicologia\".\nArticoli pi\u00f9 citati.\nSecondo il Web of Science, gli articoli seguenti sono stati quelli pi\u00f9 citati:"}
{"id": "3216640", "revid": "15756", "url": "https://it.wikipedia.org/wiki?curid=3216640", "title": "Tecnologia delle comunicazioni", "text": "Il termine tecnologie della comunicazione si riferisce allo studio delle interazioni fra le tecnologie dell\u00b4informazione e i processi umani di comunicazione.\nLe ricerche effettuate in tale settore, riguardano tanto l'impatto delle tecnologie dell\u00b4informazione sui processi comunicativi umani, quanto l'importanza esercitata dalle teorie della comunicazione nell'ambito dell'interazione fra i vari sistemi informatici.\nSpesso gli acronimi IT e ICT vengono utilizzati indistintamente per indicare:\nIn altre parole le ICT comprendono tutte le tecnologie che supportano la creazione, la conservazione, il trattamento, lo scambio e la diffusione delle informazioni, ma si riferiscono anche alle diverse infrastrutture che in tali processi vengono utilizzate, e alle specifiche applicazioni e i diversi servizi ad esse connessi.\nInsieme alla tecnologia informatica, le tecnologie delle telecomunicazioni, hanno contribuito a migliorare le reti basate su piattaforme di informazione e di comunicazione, come nel caso di Internet. Nello stesso tempo, per\u00f2, per via dell'enorme rapidit\u00e0 degli sviluppi tecnologici, hanno completamente stravolto l'organizzazione del lavoro, modificando inevitabilmente le conoscenze e competenze richieste a coloro che ne usufruiscono e obbligando a continui adattamenti.\nNon si pu\u00f2 certo ignorare che la loro ampia diffusione abbia contribuito significativamente alla crescita delle economie nei paesi sviluppati.\nLa comunicazione.\nComunicare deriva dal latino \"comunicare\" (collegato a sua volta alla parola \"communis\"), che significa condivisione. Non dobbiamo quindi intenderla solo nel suo significato di inviare messaggi, ma considerarla, in un'accezione pi\u00f9 ampia, come vero e proprio atto sociale di scambio e partecipazione, mediato dall'uso di simboli significativi. Comunicare non \u00e8 dunque solo trasmettere, scambiare informazioni, ma diviene relazionarsi, mettere qualcosa in comune, comprendersi vicendevolmente.\nGli elementi indispensabili per l'attivazione di un processo comunicativo sono:\nStoria.\nGli strumenti utilizzati per comunicare si sono evoluti sempre pi\u00f9 nel tempo, facilitando e migliorando progressivamente la comunicazione tra individui, partendo da una prima fase di oralit\u00e0 primaria o esclusiva, passando poi attraverso la scrittura, fino ad arrivare allo sviluppo dei media digitali.\nNella fase caratterizzata dall'oralit\u00e0, veniva attribuito un ruolo preminente all'udito: la comunicazione avveniva necessariamente nello stesso luogo e nello stesso tempo dell'enunciazione, per cui il numero dei destinatari era assai ridotto e comunque limitato dall'ascolto del messaggio.\nSuccessivamente la tecnologia della scrittura (epistole, manoscritti), pur svincolandosi da tale restrizione, rimase ancora legata a una relazione uno/pochi, per via della scarsa alfabetizzazione e dei lunghi tempi necessari per la copiatura manuale dei testi. L'invenzione della stampa a caratteri mobili da parte di Johannes Gutenberg nel 1456, diede il via ad una vera e propria rivoluzione nel mondo della comunicazione di massa e, grazie alla possibilit\u00e0 di riprodurre un numero potenzialmente infinito di copie tutte uguali dello stesso messaggio, essa rese possibile una relazione comunicativa uno/molti, che fu nel tempo ulterioriormente potenziata dalla radio, dal cinema e dalla televisione. Tale flusso di informazioni era caratterizzato da una monodirezionalit\u00e0, cio\u00e8 dalla trasmissione del messaggio in un'unica direzione dall'emittente ai destinatari.\nFondamentale fu l'invenzione del telegrafo ottico ad opera di Claude Chappe, che, a partire dalla seconda met\u00e0 dell'Ottocento, consent\u00ec la trasmissione delle informazioni in codice a lunga distanza, soppiantando completamente la cultura tipografica. Attraverso tale fondamentale tappa, il termine comunicazione abbandon\u00f2, come sostiene McLuhan, il \"\"riferimento alle strade, ai ponti, alle rotte navali, ai fiumi e ai canali, prima di trasformarsi con l'era elettronica in movimento di informazioni\" .\nRecentemente, con l'avvento delle nuove tecnologie digitali, si \u00e8 assistito allo sviluppo di nuove e sempre pi\u00f9 complesse forme di comunicazione sociale di tipo molti/molti, caratterizzate da multimedialit\u00e0, interattivit\u00e0 e ipermediale.\nI mezzi di comunicazione e le infrastrutture.\nAttraverso i fili metallici si propaga l'energia elettrica, la quale risulta molto utile per trasmettere a distanza le informazioni. L'invenzione del telegrafo elettrico, circa a met\u00e0 Ottocento, \u00e8 stata seguita da quella del telefono e via via da tutti gli altri apparecchi che ancora oggi utilizziamo per la comunicazione. A fine secolo scorso, si \u00e8 trovato il modo di inviare e ricevere le onde radio, poi negli anni Settanta si \u00e8 arrivati a perfezionare la tecnologia laser con la quale \u00e8 possibile inviare attraverso dei fili di vetro degli impulsi luminosi a grande distanza.\nQuesta modalit\u00e0 di comunicazione, detta a fibre ottiche, presenta, rispetto alle onde radio, il vantaggio di non avere interferenze, che invece potevano verificarsi con l'accavallamento dei segnali di diverse comunicazioni in contemporanea. Resta per\u00f2 la necessit\u00e0 piuttosto onerosa di dover installare un'enorme quantit\u00e0 di fili per i collegamenti, ed il rischio che gli eventi atmosferici o dei vandali possano danneggiarli.\nTutte le infrastrutture della comunicazione stanno evolvendo verso l'utilizzo della banda larga (DSL, connessioni satellitari, wi-fi, per poter cos\u00ec favorire lo sviluppo e la diffusione di servizi con crescente livello di innovazione, multimedialit\u00e0 e interattivit\u00e0. Tale processo, per\u00f2, appare molto sviluppato al nord Italia e ancora in ritardo nel sud del Paese.\nI moderni sistemi di comunicazione.\nL'avvento della moderna \"information and communication society\"\" ha portato al cambiamento dei meccanismi attraverso i quali il sapere viene trasmesso e diffuso, in relazione a quattro aspetti principali:\nLa globalizzazione.\nAl fine di favorire il progresso anche in quei paesi ancora in via di sviluppo, gi\u00e0 intorno agli anni sessanta diverse organizzazioni internazionali hanno cercato di sopperire alla mancanza di strumenti di comunicazione di massa. Negli anni a seguire si \u00e8 sempre pi\u00f9 diffuso, in tutto il mondo, l'uso dei media, la radio prima e la televisione poi hanno progressivamente condotto alla \u201cglobalizzazione\".\nLe \u201creti\u201d, servendosi di cavi e microonde, sono state per lungo tempo il fulcro di tutto questo processo. Attualmente invece, sono i satelliti che consentono di collegare tra loro diverse aree del territorio e diversi continenti, che fanno parte della rete globale.\nNel 1965, solo 11 Paesi facevano parte del Consorzio Intelsat, ora invece sono oltre 140. In Italia, precisamente nella Piana del Fucino, si trova un importante punto della rete globale, gestito dalla societ\u00e0 Nuova Telespazio.\nI satelliti rendono possibile, con tempi e costi ridotti, la realizzazione di infrastrutture delle comunicazioni utili ad aiutare i Paesi in via di sviluppo; infatti, se un Paese ancora non \u00e8 dotato di una rete terrestre di telecomunicazioni potrebbe, utilizzando i satelliti, superare un grave handicap. Talvolta piccole organizzazioni sopperiscono all'assenza delle istituzioni nell'elaborazione di progetti adeguati, aiutando questi Paesi economicamente pi\u00f9 deboli a partecipare alla globalizzazione.\nGrazie alla diffusione di internet, assume una nuova prospettiva anche il rapporto tra sviluppo e comunicazione: la rete telematica permette di ritagliare e distribuire l'informazione su misura, vale a dire che vi \u00e8 una distribuzione secondo usi e bisogni di ciascun gruppo di riferimento. Tutto per\u00f2 resta ancora molto ipotetico, in quanto le aree pi\u00f9 povere del mondo sono comunque quelle che ancora non dispongono di questi strumenti.\nGli aspetti umani.\nIl mondo delle telecomunicazioni ha portato grandi innovazioni nella nostra societ\u00e0. Questi cambiamenti hanno coinvolto soprattutto i giovani che si sono sempre pi\u00f9 appassionati ad un tipo di comunicazione basato sulla condivisione e la collaborazione. Con internet, soprattutto con i socialnetwork, le nuove generazioni hanno la possibilit\u00e0 di conoscere, esplorare e scoprire altre realt\u00e0, altri popoli con culture e tradizioni diverse dalle proprie. Persone di Paesi diversi hanno cos\u00ec la possibilit\u00e0 di conoscersi e instaurare forti legami di amicizia anche se vivono in luoghi molto lontani.\nIl diritto.\nLa comunicazione \u00e8 un aspetto essenziale della vita umana e per questo costituisce oggetto di un'attenta regolamentazione. Il diritto dei mezzi di comunicazione \u00e8 quella parte di diritto che disciplina l'accesso, l'esercizio e la fruizione di un qualsiasi strumento per comunicare, con riferimento tanto all'emissione del messaggio quanto alla sua ricezione. Esso disciplina la comunicazione sia in relazione al suo contenuto, stabilendo un insieme di regole applicabili indipendentemente dal mezzo, che agli strumenti attraverso cui avviene, assumendo per ciascuno di essi una specifica struttura.\nAttualmente per\u00f2, viene considerato un sistema in movimento, visto che con l'evolversi delle tecnologie in direzione della convergenza, pi\u00f9 forme di comunicazione confluiscono insieme nella stessa piattaforma tecnologica."}
{"id": "3216646", "revid": "36426", "url": "https://it.wikipedia.org/wiki?curid=3216646", "title": "Muto italiano", "text": ""}
{"id": "3216654", "revid": "1305772", "url": "https://it.wikipedia.org/wiki?curid=3216654", "title": "Simeone di Siria", "text": "Simeone di Siria"}
{"id": "3216655", "revid": "1305772", "url": "https://it.wikipedia.org/wiki?curid=3216655", "title": "Muncie", "text": ""}
{"id": "3216656", "revid": "478814", "url": "https://it.wikipedia.org/wiki?curid=3216656", "title": "Thutmosis IV", "text": ""}
{"id": "3216657", "revid": "287204", "url": "https://it.wikipedia.org/wiki?curid=3216657", "title": "M\u00fcnzbach (disambigua)", "text": ""}
{"id": "3216658", "revid": "1305772", "url": "https://it.wikipedia.org/wiki?curid=3216658", "title": "Murdock", "text": ""}
{"id": "3216659", "revid": "1305772", "url": "https://it.wikipedia.org/wiki?curid=3216659", "title": "Murg", "text": ""}
{"id": "3216660", "revid": "1234826", "url": "https://it.wikipedia.org/wiki?curid=3216660", "title": "Murray", "text": ""}
{"id": "3216664", "revid": "8660", "url": "https://it.wikipedia.org/wiki?curid=3216664", "title": "Nazionale di pallacanestro del Sudan", "text": "La nazionale di pallacanestro del Sudan \u00e8 la rappresentativa cestistica del Sudan ed \u00e8 posta sotto l'egida della Federazione cestistica del Sudan."}
{"id": "3216665", "revid": "729019", "url": "https://it.wikipedia.org/wiki?curid=3216665", "title": "Mateba Autorevolver", "text": "Il Mateba Modello 6 Unica \u00e8 una rivoltella semiautomatica italiana.\nCaratteristiche.\nNoto come autorevolver, esso combina le caratteristiche principali di due tipologie di pistole: la rivoltella e la pistola semiautomatica. Per alcuni aspetti simile al revolver semiautomatico Webley-Fosbery, l'autorevolver porta alcune modifiche rispetto a questa arma \"vecchio stile\". La Mateba 6 Unica fu progettata dall'italiano Emilio Ghisoni alla fine degli anni ottanta e venne prodotta dalla compagnia italiana Macchine Termo Balistiche (Mateba).\nLa Mateba Autorevolver utilizza una struttura composta di due parti; la parte pi\u00f9 alta si pu\u00f2 muovere a causa del rinculo su una rotaia montata sulla struttura sottostante. La parte superiore \u00e8 costituita dal tamburo e dalla canna, quella inferiore dall'impugnatura, dal grilletto e dal sistema di armamento e sparo. Il tamburo da sei colpi si apre sulla sinistra per ricaricare ma, a differenza di molti altri revolver, il braccio di estrazione del tamburo \u00e8 posto in alto e questo aprendosi si apre sulla sinistra verso l'alto e non sulla sinistra verso il basso. Inoltre la canna \u00e8 allineata alla camera pi\u00f9 bassa del tamburo. Questa caratteristica ha un ruolo molto importante per quanto concerne l'efficienza dell'arma. Abbassando la canna si minimizza il momento applicato dal rinculo sul braccio del tiratore, minimizzando l'alzata della canna e migliorando la precisione. La canna pu\u00f2 essere estratta molto facilmente con l'apposita chiave dall'intelaiatura e se ne possono installare altre di diverse misure.\nDurante lo sparo la struttura superiore, sotto l'effetto del rinculo, scivola indietro di 12,7\u00a0mm e viene riportata in posizione dalla molla di recupero, questo movimento permette di armare il cane e fare girare il tamburo. Il primo colpo pu\u00f2 essere sparato sia in azione singola che in azione doppia, i colpi successivi saranno sparati solo in singola azione. Rispetto al suo vecchio predecessore (il revolver automatico e semiautomatico Webley-Fosbery) il modello 6 Unica non ha la possibilit\u00e0 di sparare a ripetizione ma ha il vantaggio di un minore rinculo percepito. Quest'ultima caratteristica insieme al complesso meccanismo, causa un peso leggermente maggiore rispetto ai revolver tradizionali, a parit\u00e0 di calibro e lunghezza della canna. Rispetto ad altri revolver risulta pi\u00f9 difficile assumere un'adatta presa: una presa debole causa l'inceppamento del meccanismo di riarmo causato anche da cartucce speciali o difettose.\nVarianti.\nDi seguito un breve elenco di diversi modelli della Mateba 6 Unica:\nDifesa - canna da 101\u00a0mm, cartucce .357 Magnum\nHome Protection - canna da 127\u00a0mm, cartucce .44 Remington Magnum\nDynamica Sportiva - canna da 127\u00a0mm o 152\u00a0mm, cartucce. 357 Magnum\nHunter - canna da 213\u00a0mm, cartucce .44 S&amp;W Special o. 44 Remington Magnum\nNegli ultimi anni di produzione fu realizzata nelle sue varianti anche in .454 Casull \nInoltre, la canna pu\u00f2 essere cambiata con canne da 76\u00a0mm, 101\u00a0mm, 127\u00a0mm, 152\u00a0mm, 178\u00a0mm e 203\u00a0mm.\nMateba Grifone.\nEra anche in produzione il Mateba Grifone, con canna da 457\u00a0mm, con impugnatura e calcio adattabile al telaio dell'Autorevolver. Disponibile in calibro. 357 Magnum, .44 Magnum, .454 Casull e .45 Colt.\nCapacit\u00e0 di munizioni diverse.\nSpesso revolver in. 357 Magnum possono incamerare munizioni .38 Special, ma in questo caso non hanno potenza sufficiente ad azionare il ciclo di fuoco, ma la molla di recupero pu\u00f2 essere cambiata per altre capaci di usare colpi pi\u00f9 deboli.\nCuriosit\u00e0.\nNel sesto episodio dell'anime giapponese \"Abenobashi - Il quartiere commerciale di magia\" il protagonista Sashi Imamiya utilizza un revolver Mateba identificandolo come Revolver R 2006M serie Mateba, descrivendo le caratteristiche peculiari dell'arma con una discreta precisione.\nNel manga \"Ghost in the Shell\" di Masamune Shirow e nei vari anime da esso tratti, uno dei protagonisti (Togusa) utilizza una pistola chiamata Mateba M2007, arma inventata simile nel design e nelle caratteristiche alla 2006M. Di quest'arma \u00e8 stata prodotta una replica softair dalla ditta giapponese Marushin, chiamata Togusa Mateba M-M2007.\nNell'anime \"Trigun\", il protagonista utilizza una pistola in tutto e per tutto identica alla struttura di una Mateba.\nNel film \"Gamer\" il protagonista (Kable) nella scena in cui libera la propria moglie, impugna una Mateba Sei Unica, parzialmente camuffata da una struttura metallica posta sotto la canna.\n\u00c8 presente nel gioco \"Battlefield 4\".\nIl personaggio dell'omonima serie a fumetti, \"Morgan Lost\", la usa nella sua attivit\u00e0 di cacciatore di taglie."}
{"id": "3216667", "revid": "300067", "url": "https://it.wikipedia.org/wiki?curid=3216667", "title": "Nazionale di pallacanestro della Somalia", "text": "La nazionale di pallacanestro della Somalia (Xiriirka Soomaaliyeed ee Kubadda koleyga) \u00e8 la rappresentativa cestistica della Somalia ed \u00e8 posta sotto l'egida della Federazione cestistica della Somalia."}
{"id": "3216669", "revid": "729019", "url": "https://it.wikipedia.org/wiki?curid=3216669", "title": "Nazionale di pallacanestro della Sierra Leone", "text": "La nazionale di pallacanestro della Sierra Leone \u00e8 la rappresentativa cestistica della Sierra Leone ed \u00e8 posta sotto l'egida della Federazione cestistica della Sierra Leone."}
{"id": "3216674", "revid": "300067", "url": "https://it.wikipedia.org/wiki?curid=3216674", "title": "Nazionale di pallacanestro delle Seychelles", "text": "La nazionale di pallacanestro delle Seychelles \u00e8 la rappresentativa cestistica delle Seychelles ed \u00e8 posta sotto l'egida della Federazione cestistica delle Seychelles."}
{"id": "3216676", "revid": "300067", "url": "https://it.wikipedia.org/wiki?curid=3216676", "title": "Nazionale di pallacanestro di S\u00e3o Tom\u00e9 e Pr\u00edncipe", "text": "La nazionale di pallacanestro di S\u00e3o Tom\u00e9 e Pr\u00edncipe \u00e8 la rappresentativa cestistica di S\u00e3o Tom\u00e9 e Pr\u00edncipe ed \u00e8 posta sotto l'egida della Federazione cestistica di S\u00e3o Tom\u00e9 e Pr\u00edncipe."}
{"id": "3216679", "revid": "124123", "url": "https://it.wikipedia.org/wiki?curid=3216679", "title": "Morti nel 248", "text": ""}
{"id": "3216680", "revid": "287204", "url": "https://it.wikipedia.org/wiki?curid=3216680", "title": "Nazionale di pallacanestro del Niger", "text": "La nazionale di pallacanestro del Niger \u00e8 la rappresentativa cestistica del Niger ed \u00e8 posta sotto l'egida della Federazione cestistica del Niger.\nHa preso parte ai FIBA AfroBasket 1968 giungendo ottava."}
{"id": "3216681", "revid": "8660", "url": "https://it.wikipedia.org/wiki?curid=3216681", "title": "Nazionale di pallacanestro della Namibia", "text": "La nazionale di pallacanestro della Namibia \u00e8 la rappresentativa cestistica della Namibia ed \u00e8 posta sotto l'egida della Federazione cestistica della Namibia."}
{"id": "3216682", "revid": "4711", "url": "https://it.wikipedia.org/wiki?curid=3216682", "title": "Nazionale di pallacanestro egiziana", "text": ""}
{"id": "3216688", "revid": "262457", "url": "https://it.wikipedia.org/wiki?curid=3216688", "title": "Isr\u0101f\u012bl", "text": ""}
{"id": "3216694", "revid": "262457", "url": "https://it.wikipedia.org/wiki?curid=3216694", "title": "\u02bfIzr\u0101\u02be\u012bl", "text": ""}
{"id": "3216695", "revid": "287204", "url": "https://it.wikipedia.org/wiki?curid=3216695", "title": "Petrescu", "text": ""}
{"id": "3216699", "revid": "1700", "url": "https://it.wikipedia.org/wiki?curid=3216699", "title": "James &quot;Bubber&quot; Miley", "text": ""}
{"id": "3216720", "revid": "287204", "url": "https://it.wikipedia.org/wiki?curid=3216720", "title": "Nikolaj Dmitrievi\u010d Zelinskij", "text": "Biografia.\nZelinskij studi\u00f2 all'Universit\u00e0 di Tiraspol (Transnistria), all'Universit\u00e0 di Odessa, e in Germania all'Universit\u00e0 di Lipsia e all'Universit\u00e0 di Gottinga con Viktor Meyer. Consegu\u00ec il dottorato all'Universit\u00e0 di Odessa nel 1891. Nel 1893 fu nominato professore all'Universit\u00e0 statale di Mosca, dove rimase fino alla morte (1953), tranne un'interruzione negli anni dal 1911 al 1917. Nel 1915 invent\u00f2 la prima maschera antigas realmente efficace, basata su carbone attivo. Nel 1929 divent\u00f2 membro della Accademia delle Scienze dell'USSR.\nZelinskij fu uno dei fondatori della catalisi eterogenea organica e della chimica dei prodotti petroliferi. \u00c8 anche noto per la procedura di bromurazione ora nota come alogenazione di Hell-Volhard-Zelinsky. Ricevette numerosi riconoscimenti, tra i quali quattro volte l'Ordine di Lenin e tre volte il Premio Stalin.\nUn cratere lunare \u00e8 denominato Zelinsky in suo onore. Nel 2001 la Banca Centrale di Transnistria coni\u00f2 una moneta d'argento per onorare la sua nascita in questa regione. Porta il suo nome anche l'Istituto di Chimica Organica Zelinsky dell'Accademia Russa delle Scienze."}
{"id": "3216722", "revid": "297031", "url": "https://it.wikipedia.org/wiki?curid=3216722", "title": "Terremoto del H\u014dei del 1707", "text": "Il terremoto dello H\u014dei del 1707 si verific\u00f2 alle 14:00 ora locale del 28 ottobre 1707. \u00c8 stato il pi\u00f9 potente terremoto verificatosi in Giappone prima del terremoto del T\u014dhoku del 2011. Esso caus\u00f2 gravi danni in tutta la regione sud-occidentale di Honsh\u016b, Shikoku e nella zona sud-est di Ky\u016bsh\u016b. Il terremoto e lo tsunami che ne segu\u00ec uccisero complessivamente oltre 5000 persone. Questo evento tellurico provoc\u00f2 la frattura dei segmenti della placca Nankai con una magnitudo stimata di ML = 8,6 e, contemporaneamente, il terremoto potrebbe aver contribuito ad innescare anche l'ultima eruzione del Fuji 49 giorni pi\u00f9 tardi.\nLa costa meridionale di Honshu corre parallela alla fossa di Nankai, che segna la subduzione della placca delle Filippine sotto la placca eurasiatica. Il movimento su questo margine di placca convergente causa molti terremoti, alcuni dei quali di tipo \"megathrust\". Il \"megathrust\" Nankai ha cinque segmenti distinti (A-E), che possono rompersi in modo indipendente. I segmenti si sono rotti da soli o congiuntamente ripetutamente nel corso degli ultimi 1300 anni.\nTerremoti di questa entit\u00e0 tendono a manifestarsi in coppie, con un intervallo di tempo relativamente breve, tra di loro. Oltre ai due eventi nel 1854, ci sono stati terremoti simili nel 1944 e 1946 Nell'evento del 1707, i terremoti erano simultanei, o abbastanza vicini nel tempo, da non essere distinti dalle fonti storiche.\nDanni.\nFurono distrutte 29.000 case e ci furono pi\u00f9 di 5.000 morti; una grande frana fu innescata dal terremoto. Questa frana, una delle tre pi\u00f9 grandi del Giappone, ha coinvolto una superficie di 1,8 km2, con un volume stimato di 120 milioni di m3. Il Bacino di Nara mostra un evidente segno di liquefazione causato da quest'evento.\nCaratteristiche.\nTerremoto.\nLa magnitudo dell'evento del 1707 ha superato quelli del 1854 di Ansei-Tokai e di Ansei-Nankai, sulla base di numerose osservazioni: il sollevamento a Capo Muroto (prefettura di Kochi) \u00e8 stimato a 2,3 m nel 1707 rispetto a 1,5 m nel 1854, la presenza di una zona di intensit\u00e0 sismica del 6-7 sulla scala JMA nella pianura di Kawachi, il grado di danni e l'altezza delle inondazioni dovute allo tsunami e l'osservazione di tsunami in luoghi lontani, come Nagasaki e Jeju-do, Corea del Sud.\nTsunami.\nLungo la costa sud-occidentale di K\u014dchi, l'altezza media delle onde \u00e8 stata di 7,7 m con un massimo di 10 m in alcuni punti della costa.\nEruzione del Fuji.\nCi sono prove che i cambiamenti dello stato di \"stress statico\" causato da forti terremoti possono essere sufficienti per innescare eruzioni vulcaniche, quando il sistema di magma coinvolto \u00e8 vicino ad uno stato critico. Il grande terremoto del 1707 pu\u00f2 aver causato cambiamenti di pressione nella camera magmatica sotto il Fuji attraverso un cambiamento dello \"stress statico\"."}
{"id": "3216723", "revid": "293377", "url": "https://it.wikipedia.org/wiki?curid=3216723", "title": "Giovanni Battista Caviglia", "text": "Fu uno dei pionieri dell'archeologia egizia del XIX secolo ed il suo nome \u00e8 legato principalmente ai grandi lavori che permisero di dissotterrare la sfinge di Giza vicino al Cairo.\nEra un fervente religioso ed era convinto che le scoperte archeologiche gli avrebbero rivelato dei segreti mistici.\nIn Egitto strinse amicizia con il grande esploratore padovano Giovanni Battista Belzoni, che fu affascinato dal suo grande carisma e dalle sue capacit\u00e0 persuasive.\nBiografia.\nNacque a Genova nel 1770 ai tempi in cui la citt\u00e0 era la capitale dell'omonima repubblica. Pass\u00f2 gran parte della sua vita navigando nel Mediterraneo in un mercantile di cui divenne capitano.\nQuando decise di iniziare la sua carriera di esploratore, lasci\u00f2 la sua nave ormeggiata ad Alessandria d'Egitto ed offr\u00ec i suoi servizi a diversi collezionisti; la maggior parte dei suoi scavi furono eseguiti per conto del console generale britannico Henry Salt.\nTra il 1816 ed il 1817 esplor\u00f2 la piramide di Cheope dove fece importanti scoperte, tra le quali il corridoio discendente, la parte inferiore del pozzo di servizio e l'incompiuta camera sotterranea.\nNel 1817 Salt lo ingaggi\u00f2 per dissotterrare la sfinge di Giza, che nel corso dei secoli era stata quasi totalmente coperta dalle sabbie del deserto.\nL'ultimo scavo attorno alla sfinge era stato eseguito nell'anno 160 per ordine dell'imperatore romano Marco Aurelio, ed essere stato il primo a scavare dopo 16 secoli gli assicur\u00f2 una grande fama.\nI lavori furono imponenti, sia per l'enorme dimensione del manufatto, sia per l'azione del vento, che di notte riportava la sabbia a coprire circa la met\u00e0 di quanto veniva scavato di giorno, e si rese necessario l'impiego di un centinaio di locali manovali. Mano a mano che gli scavi proseguivano venne alla luce un'impressionante serie di manufatti egizi ed iscrizioni greche e romane, a testimonianza di come i conquistatori che si succedettero avevano tenuto in grande considerazione la preservazione e la manutenzione di questi capolavori dell'arte antica.\nTra i numerosi ritrovamenti spiccarono la \"Stele del Sogno\" di Thutmose IV, situata tra le zampe anteriori del monumento, e dei frammenti della barba e dell'ureo della sfinge, che si erano staccati nel corso dei secoli. La maggior parte dei reperti fu trasportata al British Museum, dove ancora oggi sono conservati.\nNel 1819 dovette sospendere le sue ricerche, colpito da una grave oftalmia dovuta all'eccessiva esposizione al sole, e torn\u00f2 ad occuparsi della sua nave.\nIn seguito riprese le esplorazioni e, durante gli scavi eseguiti nel 1820 per conto dei britannici nella antica capitale Menfi, che si trova circa 20\u00a0km a sud del Cairo, comp\u00ec un'altra sensazionale scoperta: il Colosso di Ramses II. Era questa un'immensa statua in calcare che trov\u00f2 nei pressi del cancello meridionale del tempio di Ptah, vicino al villaggio di Mit Rahina. Malgrado fosse priva di piedi, misurava ben 10 metri. La offr\u00ec, tramite l'egittologo Ippolito Rosellini, al granduca Leopoldo II di Toscana, che rifiut\u00f2 per le difficolt\u00e0 e gli eventuali costi di trasporto. In seguito il pasci\u00e0 d'Egitto Mehmet Ali ne fece dono al British Museum di Londra, che a sua volta declin\u00f2 l'offerta per le stesse ragioni. Fu quindi costruito sul posto un museo dove ancora oggi si trova.\nNel 1835, quando aveva ormai 65 anni, gli egittologi britannici Richard William Howard Vyse e John Shae Perring lo assunsero come assistente per i loro scavi a Giza. Le ricerche furono effettuate impiegando grandi quantit\u00e0 di dinamite e si svolsero nelle piramidi di Cheope e Micerino. La collaborazione dur\u00f2 un paio d'anni, al termine dei quali Vyse, contrario ai metodi di Caviglia, lo licenzi\u00f2.\nCaviglia lasci\u00f2 l'Egitto e trascorse gli ultimi anni della sua vita a Parigi, dove mor\u00ec domenica 7 settembre 1845. Richiese di essere sepolto con una Bibbia."}
{"id": "3216730", "revid": "36391108", "url": "https://it.wikipedia.org/wiki?curid=3216730", "title": "Pharaones Garbagnate", "text": ""}
{"id": "3216741", "revid": "729019", "url": "https://it.wikipedia.org/wiki?curid=3216741", "title": "Vampiro di fuoco", "text": "Il vampiro di fuoco \u00e8 una creatura immaginaria appartenente alla saga letteraria di Howard Phillips Lovecraft facente parte del ciclo dei miti di Cthulhu. Per la precisione, con il termine \"vampiro di fuoco\" si fa riferimento a due distinte tipologie di esseri: le \"creature fiammeggianti di Cthugha\", create da August Derleth, e i \"vampiri di fuoco di Fthaggua\", ideati da Donald Wandrei.\nCreature fiammeggianti di Cthugha.\nI vampiri di fuoco che servono il Grande Antico Cthugha vengono rappresentati come potenti punti di luce sia negli scritti di Derleth, sia nel gioco di ruolo \"Il richiamo di Cthulhu\". Queste creature accompagnano sempre il loro signore, anche quando esso \u00e8 intrappolato sulla Terra da incantesimi e sortilegi. I vampiri di fuoco di Cthugha incendiano qualsiasi cosa con cui vengono a contatto.\nI vampiri di fuoco di Fthaggua.\n\"Fthaggua\" ha l'aspetto di una sfera circondata perennemente da fiamme di colore blu. Esso \u00e8 il sommo sacerdote di Cthugha e molto probabilmente \u00e8 anche il suo servo.\nI vampiri di fuoco che servono Fthaggua appaiono alla vista come delle vampate di luce cremisi. Traggono sostentamento succhiando energia dalle altre creature intelligenti, che finiscono poi per essere completamente incenerite (questo spiegherebbe il misterioso fenomeno delle combustioni spontanee). Inoltre, i vampiri di fuoco assorbono i ricordi delle loro vittime, al punto che la mente di un singolo vampiro \u00e8 in realt\u00e0 l'insieme delle menti di tutte le sue prede. Questo complesso di ricordi viene poi condiviso fra tutti i vampiri, in modo tale che nel caso di morte di uno di essi, i ricordi non vadano perduti."}
{"id": "3216745", "revid": "36426", "url": "https://it.wikipedia.org/wiki?curid=3216745", "title": "Madonna del cardellino", "text": ""}
{"id": "3216747", "revid": "547744", "url": "https://it.wikipedia.org/wiki?curid=3216747", "title": "EBIOS", "text": ""}
{"id": "3216755", "revid": "2091899", "url": "https://it.wikipedia.org/wiki?curid=3216755", "title": "Arbitro (football americano)", "text": "Nel football americano, un arbitro \u00e8 una delle persone in campo responsabili del rispetto delle regole durante il gioco.\nNelle partite di football professionistico gli arbitri in campo sono sette. In altre categorie inferiori il loro numero pu\u00f2 variare.\nGli arbitri di football sono usualmente chiamati \"referee\", ma ognuno di essi ha una denominazione propria in base al ruolo ed alla posizione in campo. Tali denominazioni sono referee, head linesman, line judge, umpire, back judge, side judge e field judge. Dato che il \"referee\" \u00e8 il responsabile della supervisione generale della partita, talvolta viene anche chiamato head referee.\nL'equipaggiamento.\nUn arbitro di football americano usa l'equipaggiamento seguente:\nLe divise.\nPer favorire il loro riconoscimento, gli arbitri indossano tradizionalmente dagli anni 1920 una divisa a strisce verticali bianche e nere, pantaloni bianchi alla zuava, cintura e scarpe nere e un cappellino a visiera. A livello professionistico, sulla schiena della divisa appare una lettera che ne indica il ruolo\nTra il 1960 e il 1969 gli arbitri della American Football League indossarono divise a strisce rosse e arancioni e berretti bianchi, tranne il \"referee\" il cui berretto era rosso.\nPer molti anni gli arbitri della NFL indossarono berretti bianchi, ma dal i \"referee\" iniziarono ad indossare berretti neri. Dal i colori si invertirono e i \"referee\" indossano ora berretti bianchi, mentre tutti gli altri berretti neri.\nA volte i berretti possono essere usati come equipaggiamento aggiuntivo, in caso di necessit\u00e0 vengono infatti usati dagli arbitri per segnalare un secondo fallo avendo gi\u00e0 utilizzato la \"flag\" in precedenza.\nPosizioni e responsabilit\u00e0.\nNel sistema di arbitraggio standard a sette le posizioni e le responsabilit\u00e0 dei diversi arbitri sono le seguenti.\n\"Referee\".\nIl \"referee\" (R) \u00e8 il responsabile della supervisione generale della partita e ha l'ultima parola sulle tutte le decisioni. Per questo motivo viene talvolta chiamato \"head referee\" (\"capo arbitro\" o \"arbitro principale\"). Viene identificato dal berretto bianco, mentre gli altri arbitri indossano un berretto nero.\nAll'inizio di ogni azione, il \"referee\" si posiziona dietro l'attacco dalla parte destra (se il quarterback \u00e8 destro). Egli ha tra l'altro il compito di contare i giocatori in campo.\nNelle azioni di passaggio, deve concentrarsi principalmente sul quarterback e sui difensori che gli si avvicinano. Deve decidere sui possibili falli di \"roughing the passer\" e, se il quarterback perde la palla, determinare se l'azione \u00e8 un fumble oppure un passaggio incompleto.\nNelle azioni di corsa, osserva il quarterback durante l'handoff al running back e lo segue fino a che l'azione \u00e8 avviata nel caso si tratti di una finta di corsa con conseguente passaggio (\"play action\") o qualche altro gioco a sorpresa. Successivamente il \"referee\" controlla la corsa del running back e i contatti che avvengono dietro di lui.\nNelle azioni di punt e di field goal, osserva il punter o il kicker, l'holder ed i contatti attuati dai difensori che si avvicinano loro. Se il punt esce dal campo usa la propria posizione di vantaggio dietro al punter per dirigere l'arbitro pi\u00f9 vicino alla linea laterale da cui il punt \u00e8 uscito.\nNel football professionistico il \"referee\" annuncia le penalit\u00e0 comminate ed il giocatore che ha commesso il fallo, spiegando le proprie decisioni oltre che alle squadre anche al pubblico e ai media.\nDurante gli instant replay, rivede l'azione, conferisce con gli arbitri del replay situati nelle cabine stampa ed annuncia la decisione finale.\nIn aggiunta all'equipaggiamento sopra citato, il \"referee\" porta con s\u00e9 la moneta necessaria al sorteggio prima della partita ed eventualmente prima dei tempi supplementari.\n\"Umpire\".\nL\"'umpire\" (U) \u00e8 l'arbitro collocato tra la linea della difesa e i linebacker (tranne che nella NFL, come descritto in seguito) e deve controllare i blocchi effettuati dagli offensive lineman ed i tentativi dei difensori di superarli, \u00e8 quindi sua responsabilit\u00e0 principale il controllo degli \"holding\" e dei blocchi illegali. Prima dello \"snap\" deve contare i giocatori dell'attacco, \u00e8 inoltre responsabile del controllo di tutto l'equipaggiamento dei giocatori.\nNelle azioni di passaggio, con lo sviluppo dell'azione, avanza verso la linea di scrimmage per controllare che gli offensive lineman non avanzino in profondit\u00e0 prima dell'effettuazione del passaggio e che il quarteback non lanci la palla dopo aver superato la linea di scrimmage. Deve anche verificare il completamento dei passaggi corti.\nL'\"umpire\" \u00e8 situato nella zona di campo considerata pi\u00f9 pericolosa, per questa ragione, la NFL ha annunciato nel marzo 2010 che, dopo cinque gravi infortuni di \"umpire\" avvenuti nel , lo avrebbe riposizionato dietro la linea d'attacco in posizione simmetrica rispetto al \"referee\". Durante gli ultimi due minuti del secondo quarto di gioco, gli ultimi 5 minuti della partita e quando l'attacco raggiunge le cinque iarde dalla linea di touchdown, l\"'umpire\" viene riposizionato nella sua sede originale.\n\"Head linesman\".\nIl \"head linesman\" (H or HL) si posiziona al termine della linea di scrimmage, in genere sulla linea laterale opposta alla tribuna stampa, controllando le situazioni di fuori gioco e altre infrazioni precedenti allo \"snap\". Con lo sviluppo dell'azione, \u00e8 responsabile del controllo del gioco nei pressi della linea laterale con speciale riferimento al controllo dell'uscita dei giocatori dal campo.\nDurante le azioni di passaggio \u00e8 responsabile del controllo dei ricevitori nell'area di 5-7 iarde dalla linea di scrimmage.\nSegna l'avanzamento della palla ed \u00e8 il capo della \"chain crew\", gli assistenti degli arbitri che posizionano la catena lunga 10 iarde posizionata sulla linea laterale che segna il raggiungimento del primo \"down\".\n\"Line judge\".\nIl \"line judge\" (L or LJ) assiste il \"head linesman\" dal lato del campo opposto della linea di scrimmage controllando le stesse situazioni di fuori gioco prima dello \"snap\". Oltre agli stessi compiti del \"head linesman\", \u00e8 responsabile del numero di giocatori in campo per la squadra in attacco.\nNelle azioni di passaggio \u00e8 inoltre responsabile di stabilire se il passaggio \u00e8 stato effettuato in avanti e se \u00e8 partito o meno da dietro la linea di scrimmage.\nNelle azioni di punt o field goal, deve controllare che il calcio venga effettuato da dietro la linea di scrimmage.\nNei casi in cui l'arbitraggio viene effettuato da soli quattro arbitri, \u00e8 anche responsabile del conteggio del tempo, negli altri casi \u00e8 il responsabile di riserva.\n\"Field judge\".\nIl \"field judge\" (F or FJ) si posiziona in profondit\u00e0 dietro i defensive back sulla stessa linea laterale del \"line judge\" e controlla le azioni che si sviluppano nelle sue vicinanze. Sua responsabilit\u00e0 \u00e8 la valutazione dei \"pass interference\", dei blocchi illegali in profondit\u00e0 e del completamento dei passaggi. Deve anche contare i giocatori della squadra in difesa.\nNelle azioni di field goal giudica, assieme al \"back judge\" la validit\u00e0 della realizzazione del calcio.\n\"Side judge\".\nIl \"side judge\" (S or SJ) si posiziona in profondit\u00e0 dietro i defensive back sulla stessa linea laterale del \"head linesman\" in maniera simmetrica al \"field judge\" con compiti analoghi.\nNelle azioni di field goal funge da secondo \"umpire\".\n\"Back judge\".\nIl \"back judge\" (B or BJ) si posiziona in profondit\u00e0 dietro i defensive back al centro del campo. Sua responsabilit\u00e0 sono le valutazioni sulle azioni di corsa e di ricezione (principalmente dei tight end) che si sviluppano tra lui e l\"'umpire\".\nNelle azioni di field goal giudica, assieme al \"field judge\" la validit\u00e0 della realizzazione del calcio.\nNella NFL, il \"back judge\" \u00e8 responsabile del controllo sull'infrazione di ritardo del gioco (\"delay of game\")."}
{"id": "3216767", "revid": "767487", "url": "https://it.wikipedia.org/wiki?curid=3216767", "title": "Rex Stewart", "text": "Biografia.\nRex Stewart nacque a Filadelfia in una famiglia di inclinazioni musicali: il nonno suonava l'organo, la nonna suonava e componeva, e tutti i suoi undici figli suonavano qualche strumento. Il padre di Rex (Rex Stewart Sr.) cantava e suonava il violino. Il matrimonio di Rex Senior con la giovane madre di Stewart, Janet fin\u00ec presto in divorzio e il piccolo Rex fu allevato dalla madre.\" Dopo diversi tentativi, da parte dei suoi parenti, di insegnargli il violino prima e poi il pianoforte, Rex fu iniziato allo studio della cornetta nella banda militare diretta da un poliziotto che abitava nel suo quartiere. La sua carriera professionistica inizi\u00f2 a quattordici anni, a Washington, in un gruppo di vaudeville chiamato \"Ollie Blackwell's Ragtime Clowns\": Stewart dice che nessuno dei sette membri del gruppo (tutti di et\u00e0 compresa tra i quattordici e i ventuno anni) era allora in grado di leggere la musica. La carriera di Stewart prosegu\u00ec sui battelli a vapore sul fiume Potomac, dove svilupp\u00f2 uno stile vigoroso, influenzato da Bix Beiderbecke (i cui assoli una volta riprodusse su disco) Bubber Miley e Louis Armstrong. Dopo aver suonato con Elmer Snowden, Fletcher Henderson, Horace Henderson, i McKinney's Cotton Pickers e Luis Russell, Stewart si un\u00ec all'orchestra di Ellington nel 1934. Da quell'anno, molti dei pezzi di Ellington furono arrangiati in modo da avvantaggiarsi dello stile, del suono e degli effetti \"a mezzo pistone\" di Stewart.\nDurante i suoi anni con Ellington, Stewart fu uno degli autori di \"Boy Meets Horn\" e \"Morning Glory\" e uno dei direttori delle sessioni di registrazioni dei \"piccoli gruppi\" composti di membri dell'orchestra. Nel 1945, dopo undici anni di collaborazione, Stewart lasci\u00f2 Ellington per iniziare una carriera da leader. Negli anni che seguirono, prese anche parte alle tourn\u00e9e di Jazz at the Philharmonic in Europa e in Australia, dal 1947 al 1951.\nA partire dai primi anni 1950, Stewart, che aveva diversi problemi di salute (soffriva di ipertensione e di diabete) dopo un tentativo di dirigere un ristorante si ritir\u00f2 in una fattoria in New Jersey: continu\u00f2 tuttavia ad occuparsi di jazz, lavorando alla radio e alla televisione come disc jockey, suonando Dixieland nel locale di Eddie Condon, facendo serate occasionali (soprattutto con Stuff Smith) dirigendo un suo gruppo a Boston e - nel 1957/58 - un'orchestra commemorativa di Fletcher Henderson. Trasferitosi nell'area di Los Angeles, continu\u00f2 il suo loavoro alla radio e alla televisione e divenne anche scrittore, lavorando, con Claire Gordon, ad un'autobiografia (che fu pubblicata postuma nel 1991) e diversi articoli di critica jazzistica che furono accolti molto favorevolmente, e che apparvero con regolarit\u00e0 sul Los Angeles Times (dove aveva una rubrica) e sulle riviste Downbeat, Esquire, \"Jet\", Melody Maker (britannica), \"Le Jazz Hot\" (francese) e \"Estrad\" (svedese). Una raccolta di questi articoli fu pubblicata (postuma anch'essa) con il titolo \"Jazz Masters of the Thirties\"."}
{"id": "3216770", "revid": "36391989", "url": "https://it.wikipedia.org/wiki?curid=3216770", "title": "Industria dolciaria", "text": ""}
{"id": "3216771", "revid": "120754724", "url": "https://it.wikipedia.org/wiki?curid=3216771", "title": "Koshari", "text": "Il koshari - -, spesso traslitterato kushari, koshary o kosheri, \u00e8 una popolare pietanza egiziana. Si tratta di un piatto a base di riso (), maccheroni (), lenticchie (), ceci () e uno strato di aglio egiziano (), aceto e salsa di pomodoro speziata. Di solito il tutto \u00e8 guarnito con cipolle () fritte e condito con il mastika.\nIl koshari \u00e8 in tal modo un piatto vegano, che pu\u00f2 riflettere la dieta priva di carni dei Copti durante la Grande Quaresima oppure rifarsi alla velocit\u00e0 della preparazione e/o all'elevato costo della carne per le classi sociali pi\u00f9 misere, ma si sta diffondendo l'usanza di aggiungervi fegato fritto o carne di sh\u0101warm\u0101 come strato aggiuntivo, visto il loro costo non elevato.\nIl koshari \u00e8 uno dei pi\u00f9 popolari, economici, e comuni piatti in Egitto, e molti ristoranti sono specializzati in questo tipo di pasto, anche da asporto.\nPiatti simili.\nIl koshari \u00e8 simile al kohsheri (Urdu: \u06a9\u06be\u0686\u0631\u06cc), piatto tipico indiano e pakistano, che \u00e8 fatto con lenticchie e riso. La Mejadra \u00e8 un piatto simile popolare in Siria, Giordania, Palestina e Libano. Inoltre il koshari ricorda i piatti di riso e fagioli dei Caraibi come il gallo pinto."}
{"id": "3216774", "revid": "1305772", "url": "https://it.wikipedia.org/wiki?curid=3216774", "title": "\u010capaev", "text": ""}
{"id": "3216775", "revid": "122790890", "url": "https://it.wikipedia.org/wiki?curid=3216775", "title": "Nazionale di pallacanestro del Mozambico", "text": "La nazionale di pallacanestro del Mozambico \u00e8 la rappresentativa cestistica del Mozambico ed \u00e8 posta sotto l'egida della Federazione cestistica del Mozambico."}
{"id": "3216776", "revid": "287204", "url": "https://it.wikipedia.org/wiki?curid=3216776", "title": "Nazionale di pallacanestro di Mauritius", "text": "La nazionale di pallacanestro di Mauritius \u00e8 la rappresentativa cestistica di Mauritius ed \u00e8 posta sotto l'egida della Federazione cestistica di Mauritius."}
{"id": "3216780", "revid": "110157", "url": "https://it.wikipedia.org/wiki?curid=3216780", "title": "SN 1979C", "text": "SN 1979C \u00e8 una supernova di tipo II-L esplosa nella galassia M100, una galassia spirale distante circa 50 milioni di anni luce dalla Terra visibile nella costellazione della Chioma di Berenice. La supernova \u00e8 stata scoperta il 19 aprile 1979 da un insegnante di scuola ed astrofilo, Gus Johnson.\nSi ritiene che la stella progenitrice della supernova dovesse avere una massa pari ad almeno venti volte la massa del Sole.\nIl 15 novembre 2010 la NASA ha dato l'annuncio della probabile presenza di un buco nero come residuo dell'esplosione; l'annuncio \u00e8 il risultato di una serie di analisi dei dati rilevati tra il 1995 e il 2007 da diverse missioni spaziali, tra cui Chandra, Swift, XMM-Newton e il tedesco ROSAT (operativo fino al 1999).\nLe osservazioni hanno mostrato la presenza di una sorgente stabile di raggi X, probabilmente dovuta all'emissione a queste lunghezze d'onda da parte del materiale in caduta libera sul buco nero e proveniente dal resto stesso della supernova oppure da una compagna in una binaria X. Un'altra possibile spiegazione considera la presenza di una nebulosa alimentata dal vento di una pulsar in rapida rotazione, simile a quella presente al centro della Nebulosa Granchio.\nSN 1979C \u00e8 stata inoltre studiata nel \"continuum\" radio; la sua curva di emissione \u00e8 stata infatti studiata tra il 1985 e il 1990 tramite il Very Large Array."}
{"id": "3216783", "revid": "767487", "url": "https://it.wikipedia.org/wiki?curid=3216783", "title": "Natali i na vota", "text": "Natali i na vota \u00e8 il sesto album del gruppo calabrese dei QuartAumentata uscito nel 2010."}
{"id": "3216788", "revid": "8660", "url": "https://it.wikipedia.org/wiki?curid=3216788", "title": "Nazionale di pallacanestro della Mauritania", "text": "La nazionale di pallacanestro della Mauritania \u00e8 la rappresentativa cestistica della Mauritania ed \u00e8 posta sotto l'egida della Federazione cestistica della Mauritania."}
{"id": "3216789", "revid": "4711", "url": "https://it.wikipedia.org/wiki?curid=3216789", "title": "Nazionale di pallacanestro del Malawi", "text": "La nazionale di pallacanestro del Malawi \u00e8 la rappresentativa cestistica del Malawi ed \u00e8 posta sotto l'egida della Federazione cestistica del Malawi."}
{"id": "3216790", "revid": "1833487", "url": "https://it.wikipedia.org/wiki?curid=3216790", "title": "Tirivolo", "text": "Tirivolo \u00e8 un villaggio turistico montano della Sila Piccola. Il villaggio \u00e8 una frazione del comune di Zagarise paese della Provincia di Catanzaro.\nDa recenti studi \u00e8 risultato il luogo con l\u2019aria pi\u00f9 pulita e pura dell\u2019intera Europa.\nStoria.\nTirivolo nasce negli anni '30 del secolo scorso, come villaggio di sosta ed accampamento per gli operai delle industrie boschive (specie tedesche) e per i carbonai. Nei decenni successivi al dopoguerra il villaggio venne riconvertito in stazione turistica, ristrutturando sia il grande capanno centrale, che tutti i villini in legno. L'idea della riconversione venne alla famiglia Grechi, gestore del villaggio, che intu\u00ec subito l'alto valore paesaggistico della zona che poteva richiamare gli amanti del turismo naturalistico.\nIl Villaggio si trova nell'alta valle del Tacina, area forestale tra le pi\u00f9 pregiate della Sila. La zona era particolarmente fitta e formata da numerosi alberi secolari di pino laricio, faggio e abete bianco che purtroppo vennero tagliati in massa tra la fine dell'800 e i primi decenni del '900. Il villaggio fa parte del complesso turistico della Sila Piccola, comprendente Villaggio Mancuso, Villaggio Racise, Buturo, Cutura, Pantane e Monaco.\nCaratteristiche.\nSito nelle vicinanze del Monte Gariglione la principale vetta della Sila Piccola, Tirivolo \u00e8 un villaggio formato da villini in legno ed un grande capanno sempre in legno, riconvertito in \"depandence\". All'interno del villaggio si possono praticare escursioni a cavallo, trekking, o in mountain bike. Il villaggio ospita anche il primo Parco avventura realizzato sull'altipiano calabrese, nonch\u00e9 dista alcuni chilometri dalla Riserva naturale del Gariglione."}
{"id": "3216791", "revid": "1305772", "url": "https://it.wikipedia.org/wiki?curid=3216791", "title": "Heroes of Might and Magic VI", "text": "Might &amp; Magic Heroes 6 \u00e8 il sesto capitolo dell'omonima saga, uscito il 13 ottobre 2011. Dal 28 giugno \u00e8 disponibile una versione beta per coloro che hanno prenotato il gioco in anticipo.\nLa produzione del videogioco \u00e8 stata affidata alla Black Hole Entertainment, mentre la pubblicazione \u00e8 rimasta alla Ubisoft.\nTrama.\nAmbientati nell'immaginario mondo di Ashan, gli eventi di \"Heroes VI\" si collocano circa 400 anni prima delle vicende narrate in \"Heroes of Might and Magic V\".\nAl centro della storia questa volta vi saranno le vicende di cinque fratelli, figli del Duca Slava del Grifone, che si schiereranno ognuno a una razza diversa (corrispondenti alle fazioni presenti nel gioco base), che daranno vita ad altrettante campagne giocabili nell'ordine scelto dal giocatore.\nNel prologo del gioco, l'eterna guerra tra gli Orchi e l'Impero del Falcone, prende una nuova svolta quando Toghrul, uno sciamano degli Orchi, convoca i demoni per aiutare lui e la sua trib\u00f9 a sbarazzarsi del Duca Pavel del Grifone. I demoni sopraffanno Pavel e lo uccidono, ma sua sorella, Sveltana (una negromante) \u00e8 in grado di intrappolare l'anima di Pavel nella spada familiare della dinastia con cui l'uomo ha combattuto. Tuttavia, subito dopo, un angelo scende dal cielo e ruba la spada.\nConsigliato dagli angeli nell'imminente guerra contro i demoni, l'imperatore Liam Falcon pubblica un decreto che consente al duca Gerhart del ducato del Lupo di sterminare gli Orchi nell'Impero. Il duca Slava, figlio ed erede i Pavel, si oppone in virt\u00f9 della sua solidariet\u00e0 con una trib\u00f9 di Orchi e, per pacificare le cose, interviene l'Arcangelo Uriel, il fratello di Michael. Uriel decide che la figlia maggiore di Slava, Irina, sar\u00e0 promessa in sposa a Gerhart per imporre una pace duratura. Passa un decennio e Sandor (figlio illegittimo del Duca) scopre che Irina \u00e8 stata imprigionata nelle carceri del Ducato dei Lupi per aver ferito Gerhart durante la loro prima notte di nozze. Raduna perci\u00f2 un esercito di Orchi per liberare la sua sorellastra, e i rinnegati fuggono nell'Oceano di Giada, dove Sandor lascia Irina ad Hashima e se ne va. Irina fa presto amicizia con il nativo popolo dei Naga e li aiuta a distruggere un porto commerciale di Gerhart, prima di scoprire di aspettare un figlio dal crudele duca.\nGerhart accusa Slava di aver orchestrato l'attacco di Sandor, e i due duchi sono chiamati davanti all'Imperatore, dove la figlia minore di Slava, Anastasya - allieva e amante di Uriel -, uccide il padre con un coltello nascosto davanti alla corte. Anton viene incoronato nuovo Duca, ma l'inquisizione cerca di forzare una confessione da Anastasya, temendo che sia in combutta con i Senza Volto (creature d'oscurit\u00e0 in via d'estinzione, in passato acerrime nemiche degli angeli). Anton decide di sopprimere sua sorella prima che possa essere torturata. Viene a sapere che Jorgen - uno degli ex consiglieri di Slava - \u00e8 un Senza Volto sotto copertura, ma non c'entra nulla con l'assassinio di Slava, mentre Anastasya viene resuscitata da Sveltana come non-morto. Decisa a scoprire chi l'ha manipolata per uccidere suo padre, libera Jorgen dall'inquisizione prima di recarsi a Heresh con sua zia. Nel frattempo, Kiril, l'ultimo dei figli legittimi di Slava, si ritrova abbandonato a Sheogh dal suo mentore, l'Arcangelo Sarah, con l'anima di un principe demone che condivide il suo corpo. Nel disperato tentativo di eliminare il demone, insegue Sarah mentre nel mondo inizia una rinnovata invasione demoniaca.\nSveltana viene rapita dalla rivale di Anastasya, Miranda. Sospettandola dell'omicidio di Slava, Anastasya uccide Miranda e capisce poi di essere stata controllata mentalmente con un pettine potenziato dalla magia dei Senza Volto. Irina saccheggia il ducato dei Lupi, massacrando Gerhart, e sia lei che Sandor dedicano le loro risorse allo sradicamento dei demoni. Michael invia Anton per assistere Gerhart contro i Naga, ma Anton scopre presto che il Duca \u00e8 gi\u00e0 stato ucciso. Usando il pettine, Anastasya entra nella mente del vero traditore: Uriel, che aveva cercato di usare la sua anima per reincarnare sua madre. Infuriata, Anastasya distrugge la mente di Uriel, e sia lui che l'Imperatore Liam vengono uccisi in battaglia. Ad Anton spetter\u00e0 il compito di eliminare i demoni rimasti. Kiril finalmente cattura Sarah, che rivela di aver venduto l'anima di Kiril ai demoni per paralizzare i Senza Volto distruggendo il loro deposito di conoscenza; Kiril occupa il deposito e si libera dalla possessione, mentre Sveltana scopre che l'anima di Pavel \u00e8 stata usata da Uriel per resuscitare Michael.\nCon i demoni sconfitti, Michael fa appello agli eredi del Griffone per aiutarlo a porre fine alla sua guerra contro i Senza Volto, sterminandoli completamente. Se l'allineamento dell'erede scelto dal giocatore \u00e8 Lacrime, l'erede rifiuta la chiamata alle armi di Michael e guida gli eserciti contro gli Angeli, insieme alla madre Cate. Michael viene ucciso in battaglia e Cate riesce a inviare le anime degli angeli defunti rimanenti a Elrath, ma il rituale alla fine si traduce nella sua morte. In alternativa, se l'allineamento dell'erede \u00e8 Sangue, lanciano un'offensiva contro Cate, supportata da Michael, e riescono a ucciderla per prevenire apparentemente il conflitto imminente.\nIn entrambi i casi, i Grifoni lamentano la morte della madre e la seppelliscono con Slava, mentre Jorgen cospira con l'Elfo Oscuro Raelag per istigare la guerra contro Elrath sulla scia della sua assenza.\nCaratteristiche.\nNonostante il cambio di sviluppatori, questi ultimi hanno annunciato che Heroes of Might and Magic VI non si discoster\u00e0 dalla tradizione della serie, mantenendone invariati gli aspetti fondamentali.\nLa nuova produzione si \u00e8 incentrata per\u00f2 su una semplificazione dei meccanismi di gioco classici:"}
{"id": "3216794", "revid": "300067", "url": "https://it.wikipedia.org/wiki?curid=3216794", "title": "Nazionale di pallacanestro del Lesotho", "text": "La nazionale di pallacanestro del Lesotho \u00e8 la rappresentativa cestistica del Lesotho ed \u00e8 posta sotto l'egida della Federazione cestistica del Lesotho."}
{"id": "3216798", "revid": "1442080", "url": "https://it.wikipedia.org/wiki?curid=3216798", "title": "Grand Prix de Tennis de Toulouse 1995 - Singolare", "text": "Il singolare del torneo di tennis Grand Prix de Tennis de Toulouse 1995, facente parte dell'ATP Tour, ha avuto come vincitore Arnaud Boetsch che ha battuto in finale Jim Courier 6-4, 6-7(5), 6-0."}
{"id": "3216805", "revid": "852776", "url": "https://it.wikipedia.org/wiki?curid=3216805", "title": "Nazionale di pallacanestro del Kenya", "text": "La nazionale di pallacanestro del Kenya \u00e8 la rappresentativa cestistica del Kenya ed \u00e8 posta sotto l'egida della Federazione cestistica del Kenya."}
{"id": "3216807", "revid": "767487", "url": "https://it.wikipedia.org/wiki?curid=3216807", "title": "Hermann Simon", "text": "\u00c8 presidente di \"Simon-Kucher &amp; Partners Strategy &amp; Marketing Consultants\". \nBiografia.\nHermann Simon si \u00e8 formato presso le universit\u00e0 di Bonn e Colonia dove ha studiato Economia.\nConsulente internazionale, prima di occuparsi solo di management consulting, Simon \u00e8 stato professore nelle universit\u00e0 di Magonza (1989-95) e Bielefeld (dal 1979). Come docente ha insegnato anche alla Harvard Business School, Stanford, la Keio University a Tokyo e The Massachusetts Institute of Technology.\nTra i vari libri pubblicati, il bestseller \"Hidden Champions\" (\u201cCampioni Nascosti\u201d, 1996), tradotto in varie lingue, dove esamina le attivit\u00e0 di alcuni market leader di livello mondiale."}
{"id": "3216808", "revid": "300067", "url": "https://it.wikipedia.org/wiki?curid=3216808", "title": "Nazionale di pallacanestro della Guinea Equatoriale", "text": "La nazionale di pallacanestro della Guinea Equatoriale \u00e8 la rappresentativa cestistica della Guinea Equatoriale ed \u00e8 posta sotto l'egida della Federazione cestistica della Guinea Equatoriale."}
{"id": "3216810", "revid": "149485", "url": "https://it.wikipedia.org/wiki?curid=3216810", "title": "Nazionale di pallacanestro della Guinea-Bissau", "text": "La nazionale di pallacanestro della Guinea-Bissau \u00e8 la rappresentativa cestistica della Guinea-Bissau ed \u00e8 posta sotto l'egida della Federazione cestistica della Guinea-Bissau."}
{"id": "3216812", "revid": "1442080", "url": "https://it.wikipedia.org/wiki?curid=3216812", "title": "Tel Aviv Open 1995 - Singolare", "text": "Il singolare del torneo di tennis Tel Aviv Open 1995, facente parte dell'ATP Tour, ha avuto come vincitore J\u00e1n Kro\u0161l\u00e1k che ha battuto in finale Javier S\u00e1nchez 6-3,6-4."}
{"id": "3216814", "revid": "300067", "url": "https://it.wikipedia.org/wiki?curid=3216814", "title": "Nazionale di pallacanestro della Guinea", "text": "La nazionale di pallacanestro della Guinea \u00e8 la rappresentativa cestistica della Guinea ed \u00e8 posta sotto l'egida della Federazione cestistica della Guinea."}
{"id": "3216817", "revid": "287204", "url": "https://it.wikipedia.org/wiki?curid=3216817", "title": "Nazionale di pallacanestro di Gibuti", "text": "La nazionale di pallacanestro di Gibuti \u00e8 la rappresentativa cestistica di Gibuti ed \u00e8 posta sotto l'egida della Federazione cestistica di Gibuti."}
{"id": "3216818", "revid": "729019", "url": "https://it.wikipedia.org/wiki?curid=3216818", "title": "Raffaele Valensise", "text": "\u00c8 stato deputato alla Camera per otto legislature e membro del Consiglio Superiore della Magistratura dal 1998 al 1999.\nBiografia.\nOriginario di Polistena, in Calabria, avvocato penalista, fu Consigliere comunale del Movimento Sociale Italiano a Polistena, Reggio Calabria, Cosenza, Rosarno.\nFece il suo ingresso Camera dei Deputati all'indomani delle Elezioni politiche italiane del 1972 dove risult\u00f2 eletto per il Movimento Sociale Italiano nella circoscrizione della Calabria, venendo confermato nelle successive elezioni del 1976, 1979, 1983, 1987 e 1992. Studioso del meridionalismo e responsabile del Dipartimento per i problemi sociali, economici e sindacali del suo partito, fu vicesegretario nazionale del MSI, sia con Almirante che con Fini.\nNel 1994 ader\u00ec ad Alleanza Nazionale e ne divenne capogruppo parlamentare alla Camera dopo le elezioni di quello stesso anno. Confermato parlamentare per l'ultima volta alle elezioni del 1996, nel 1998 fu eletto al Consiglio Superiore della Magistratura come membro laico dal Parlamento in seduta comune in quota AN e si dimise da deputato.\nMor\u00ec a Roma il 20 novembre 1999."}
{"id": "3216819", "revid": "8660", "url": "https://it.wikipedia.org/wiki?curid=3216819", "title": "Nazionale di pallacanestro del Ghana", "text": "La nazionale di pallacanestro del Ghana \u00e8 la rappresentativa cestistica del Ghana ed \u00e8 posta sotto l'egida della Federazione cestistica del Ghana"}
{"id": "3216821", "revid": "4711", "url": "https://it.wikipedia.org/wiki?curid=3216821", "title": "Nazionale di pallacanestro del Gambia", "text": "La nazionale di pallacanestro del Gambia \u00e8 la rappresentativa cestistica del Gambia ed \u00e8 posta sotto l'egida della Federazione cestistica del Gambia.\nHa preso parte ai FIBA AfroBasket 1978 giungendo nona."}
{"id": "3216825", "revid": "1442080", "url": "https://it.wikipedia.org/wiki?curid=3216825", "title": "Ostrava Open 1995 - Singolare", "text": "Il singolare del torneo di tennis Ostrava Open 1995, facente parte dell'ATP Tour, ha avuto come vincitore Wayne Ferreira che ha battuto in finale MaliVai Washington 3\u20136, 6\u20134, 6\u20133."}
{"id": "3216832", "revid": "367445", "url": "https://it.wikipedia.org/wiki?curid=3216832", "title": "Heroes of might and magic VI", "text": ""}
{"id": "3216833", "revid": "287204", "url": "https://it.wikipedia.org/wiki?curid=3216833", "title": "Johan Gottschalk Wallerius", "text": "Wallerius, noto in Italia come Wallerio, nacque a Stora Mell\u00f6sa nel N\u00e4rke, entr\u00f2 nell'Universit\u00e0 di Uppsala nel 1725, e si laure\u00f2 \"magister\" nel 1731 dopo studi di matematica, fisica e medicina. Continu\u00f2 i suoi studi all'Universit\u00e0 di Lund, dove ricevette il dottorato in medicina nel 1735. Divenne aggiunto di medicina all'Universit\u00e0 di Uppsala nel 1741 e primo titolare di una nuova cattedra di chimica, medicina e farmacia nel 1750. Sempre nel 1750 fu eletto membro della Accademia Reale Svedese delle Scienze. Si ritir\u00f2 dalla cattedra nel 1767 e gli succedette il suo allievo Torbern Bergman.\nWallerius \u00e8 considerato il fondatore della chimica applicata all'agricoltura, soprattutto per il suo ampiamente diffuso \"Agriculturae fundamenta chemica\" (pubblicato in svedese nel 1761 col titolo \"\u00c5kerbrukets chemiska grunder\" e poi tradotto in molte altre lingue). Pubblic\u00f2 molti altri testi di chimica, geologia e mineralogia e compiva gli esperimenti nel suo podere Hagelstena a Alsike, a sud di Uppsala.\nIl primo laboratorio chimico indipendente di Uppsala, ancora esistente in V\u00e4stra \u00c5gatan 24 lungo il fiume Fyris\u00e5n, fu costruito quando era professore all'universit\u00e0."}
{"id": "3216836", "revid": "174925", "url": "https://it.wikipedia.org/wiki?curid=3216836", "title": "Anatossine", "text": ""}
{"id": "3216837", "revid": "8660", "url": "https://it.wikipedia.org/wiki?curid=3216837", "title": "Nazionale di pallacanestro dell'Etiopia", "text": "La nazionale di pallacanestro dell'Etiopia \u00e8 la rappresentativa cestistica dell'Etiopia ed \u00e8 posta sotto l'egida della Federazione cestistica dell'Etiopia.\nHa preso parte ai FIBA AfroBasket 1962 giungendo quinta."}
{"id": "3216839", "revid": "1442080", "url": "https://it.wikipedia.org/wiki?curid=3216839", "title": "Grand Prix de Tennis de Lyon 1995 - Singolare", "text": "Il singolare del torneo di tennis Grand Prix de Tennis de Lyon 1995, facente parte dell'ATP Tour, ha avuto come vincitore Wayne Ferreira che ha battuto in finale Pete Sampras 7\u20136 (7\u20132), 5\u20137, 6\u20133."}
{"id": "3216840", "revid": "767487", "url": "https://it.wikipedia.org/wiki?curid=3216840", "title": "Bardar", "text": "Bardar \u00e8 un comune della Moldavia situato nel distretto di Ialoveni di 5.010 abitanti al censimento del 2004"}
{"id": "3216842", "revid": "300067", "url": "https://it.wikipedia.org/wiki?curid=3216842", "title": "Nazionale di pallacanestro dell'Eritrea", "text": "La nazionale di pallacanestro dell'Eritrea \u00e8 la rappresentativa cestistica dell'Eritrea ed \u00e8 posta sotto l'egida della Federazione cestistica dell'Eritrea."}
{"id": "3216848", "revid": "36426", "url": "https://it.wikipedia.org/wiki?curid=3216848", "title": "Ritratto di giovane con mela", "text": ""}
{"id": "3216850", "revid": "767487", "url": "https://it.wikipedia.org/wiki?curid=3216850", "title": "Systems of Romance", "text": "Systems of Romance \u00e8 il terzo album del gruppo inglese Ultravox, pubblicato nel 1978.\nIl disco.\nIn questo album il chitarrista Stevie Shears viene sostituito da Robin Simon. Le sonorit\u00e0 punkeggianti di molti pezzi dei primi due album vengono definitivamente abbandonate per andare incontro a quel cambiamento elettronico che diventer\u00e0 l'essenza della musica degli Ultravox di Midge Ure e dello stesso John Foxx che di li a poco, dopo aver abbandonato gli Ultravox, avrebbe dato vita a \"Metamatic\", opera maestosa e glaciale, apripista dell'elettropop inglese.\nInfatti Foxx e Currie viaggiano ormai su binari differenti, il primo proiettato verso un freddo e minimale orizzonte elettronico, il secondo invece aperto alle nuove tendenze new romantic che vanno sviluppandosi in Inghilterra. La separazione \u00e8 inevitabile e gli Ultravox incontreranno la seconda parte della loro carriera senza John Foxx.\nClassici dell'album sono il singolo \"Slow Motion\", sintesi del dualismo Foxx \u2013 Currie, la spettrale e decadente \"Dislocation\" e \"Just for a moment\" che chiude l'album, dove Foxx canta su un tappeto di sintetizzatori, dolce e commovente commiato ai suoi Ultravox.\nTracce.\nTesti di John Foxx."}
{"id": "3216851", "revid": "110157", "url": "https://it.wikipedia.org/wiki?curid=3216851", "title": "C\u0103rbuna", "text": "C\u0103rbuna \u00e8 un comune della Moldavia situato nel distretto di Ialoveni di 2.140 abitanti al censimento del 2004"}
{"id": "3216852", "revid": "300067", "url": "https://it.wikipedia.org/wiki?curid=3216852", "title": "Nazionale di pallacanestro delle Comore", "text": "La nazionale di pallacanestro delle Comore \u00e8 la rappresentativa cestistica delle Comore ed \u00e8 posta sotto l'egida della F\u00e9d\u00e9ration Comorienne de Basketball."}
{"id": "3216855", "revid": "767487", "url": "https://it.wikipedia.org/wiki?curid=3216855", "title": "Coste\u0219ti (Ialoveni)", "text": "Coste\u0219ti \u00e8 un comune della Moldavia situato nel distretto di Ialoveni di 11.128 abitanti al censimento del 2004"}
{"id": "3216858", "revid": "122869406", "url": "https://it.wikipedia.org/wiki?curid=3216858", "title": "Nazionale di pallacanestro del Ciad", "text": "La nazionale di pallacanestro del Ciad \u00e8 la rappresentativa cestistica del Ciad ed \u00e8 posta sotto l'egida della F\u00e9d\u00e9ration Tchadienne de Basketball."}
{"id": "3216859", "revid": "731511", "url": "https://it.wikipedia.org/wiki?curid=3216859", "title": "Nazionale di baseball della Croazia", "text": "La nazionale di baseball croata rappresenta la Croazia nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. La squadra non ha mai preso parte ai Giochi Olimpici, alla coppa intercontinentale n\u00e9 al World Baseball Classic, tuttavia vanta una partecipazione al Mondiale e sei partecipazioni agli Europei pur non avendo mai ottenuto risultati di rilievo."}
{"id": "3216860", "revid": "767487", "url": "https://it.wikipedia.org/wiki?curid=3216860", "title": "Cig\u00eerleni", "text": "Cig\u00eerleni \u00e8 un comune della Moldavia situato nel distretto di Ialoveni di 2.424 abitanti al censimento del 2004"}
{"id": "3216861", "revid": "300067", "url": "https://it.wikipedia.org/wiki?curid=3216861", "title": "Nazionale di pallacanestro del Burundi", "text": "La nazionale di pallacanestro del Burundi \u00e8 la rappresentativa cestistica del Burundi ed \u00e8 posta sotto l'egida della F\u00e9d\u00e9ration de Basketball du Burundi."}
{"id": "3216862", "revid": "1543377", "url": "https://it.wikipedia.org/wiki?curid=3216862", "title": "Barbara Wirth", "text": "Biografia.\nSpecialista delle prove tecniche nata a Monaco di Baviera, Barbara Wirth ha esordito in gare FIS con il 23\u00ba posto ottenuto nello slalom gigante disputato a Sarentino il 16 dicembre 2004; ha partecipato per la prima volta a una gara di Coppa Europa il 3 dicembre 2006 a \u00c5l, non riuscendo peraltro a concludere la seconda manche dello slalom gigante in programma. L'8 gennaio 2009 a Melchsee-Frutt ha conquistato il suo primo podio di Coppa Europa giungendo 3\u00aa in slalom speciale. Pochi giorni dopo, il 25 gennaio, ha debuttato anche in Coppa del Mondo, a Cortina d'Ampezzo nella gara di slalom gigante che ha concluso senza qualificarsi per la seconda manche.\nIl 17 marzo 2012 ha colto a Pila in slalom gigante il suo ultimo podio in Coppa Europa (2\u00aa) e il 5 gennaio 2014 a Bormio in slalom speciale il suo miglior piazzamento di carriera in Coppa del Mondo (9\u00aa). Ai XXII Giochi olimpici invernali di , sua unica presenza olimpica, \u00e8 stata 25\u00aa nello slalom gigante e 14\u00aa nello slalom speciale. Si \u00e8 ritirata al termine della stagione 2015-2016; la sua ultima gara in Coppa del Mondo \u00e8 stato lo slalom speciale disputato a Jasn\u00e1 il 6 marzo, senza concludere la prova, mentre l'ultima gara della carriera della Wirth \u00e8 stato uno slalom gigante giovanile svoltosi il 15 marzo sul monte Jenner."}
{"id": "3216867", "revid": "300067", "url": "https://it.wikipedia.org/wiki?curid=3216867", "title": "Nazionale di pallacanestro del Burkina Faso", "text": "La nazionale di pallacanestro del Burkina Faso \u00e8 la rappresentativa cestistica del Burkina Faso ed \u00e8 posta sotto l'egida della F\u00e9d\u00e9ration Burkinabe de Basketball."}
{"id": "3216871", "revid": "599013", "url": "https://it.wikipedia.org/wiki?curid=3216871", "title": "China Open 1995 - Singolare maschile", "text": "Il singolare maschile del torneo di tennis China Open 1995, facente parte dell'ATP Tour, ha avuto come vincitore Michael Chang che ha battuto in finale Renzo Furlan 7-5, 6-3."}
{"id": "3216873", "revid": "300067", "url": "https://it.wikipedia.org/wiki?curid=3216873", "title": "Nazionale di pallacanestro del Botswana", "text": "La nazionale di pallacanestro del Botswana \u00e8 la rappresentativa cestistica del Botswana ed \u00e8 posta sotto l'egida della Botswana Basketball Association."}
{"id": "3216875", "revid": "300067", "url": "https://it.wikipedia.org/wiki?curid=3216875", "title": "Nazionale di pallacanestro del Benin", "text": "La nazionale di pallacanestro del Benin \u00e8 la rappresentativa cestistica del Benin ed \u00e8 posta sotto l'egida della F\u00e9d\u00e9ration B\u00e9ninoise de Basketball.\nHa preso parte ai FIBA AfroBasket 1974 giungendo nona."}
{"id": "3216876", "revid": "287204", "url": "https://it.wikipedia.org/wiki?curid=3216876", "title": "B\u00e9ziers Volley", "text": "Il B\u00e9ziers Volley \u00e8 una societ\u00e0 pallavolistica femminile francese con sede a B\u00e9ziers: milita nel campionato di Ligue A.\nStoria.\nIl Gaz\u00e9lec B\u00e9ziers Volley-Ball \u00e8 stato fondato nel 1996 e in poco tempo ha raggiunto la Pro A francese: nel corso degli anni ha mantenuto sempre posizioni di met\u00e0 classifica, eccetto nella stagione 2005-06 quando \u00e8 arrivato terzo. Alcuni buoni posizionamenti in classifica hanno permesso al club di B\u00e9ziers di partecipare a diverse competizioni europee, senza per\u00f2 mai raggiunge grossi risultati.\nAl termine della stagione 2007-08 retrocede in National 1, ma nella stagione 2010-11 ritorna nella massima serie, assumendo anche il nome di B\u00e9ziers Volley. Nella stagione 2017-18 si aggiudica il primo trofeo della sua storia, ossia la vittoria del campionato."}
{"id": "3216881", "revid": "767487", "url": "https://it.wikipedia.org/wiki?curid=3216881", "title": "Vienna (album Ultravox)", "text": "Vienna \u00e8 il quarto album in studio del gruppo musicale britannico Ultravox, pubblicato l'11 luglio 1980.\n\u00c8 il primo album del gruppo con Midge Ure al posto di John Foxx.\nTracce.\nI brani sono accreditati a Warren Cann, Billy Currie, Chris Cross e Midge Ure. Tuttavia di seguito sono indicati gli effettivi autori di ogni pezzo."}
{"id": "3216888", "revid": "36393281", "url": "https://it.wikipedia.org/wiki?curid=3216888", "title": "Iacopo della Torre", "text": ""}
{"id": "3216896", "revid": "15756", "url": "https://it.wikipedia.org/wiki?curid=3216896", "title": "Popolo serpente", "text": "Il popolo serpente \u00e8 una razza di creature immaginarie ideata da Robert E. Howard per i racconti del ciclo di \"Kull di Valusia\". La loro prima apparizione avviene in un racconto pubblicato nel 1929 sul pulp magazine \"Weird Tales\".\nHoward non \u00e8 stato comunque il primo autore a narrare di creature umanoidi dall'aspetto di rettile: lo scrittore pulp Abraham Merritt pubblic\u00f2 infatti nel 1923 il racconto \"Il volto nell'abisso\", in cui una donna serpente dell'era mesozoica, ultima sopravvissuta della sua specie, si allea con i protagonisti umani nella lotta per far trionfare il bene.\nA partire dal settembre del 1971, la casa editrice Marvel Comics inser\u00ec saltuariamente il popolo serpente nei fumetti della saga di \"Conan il barbaro\", sceneggiata e disegnata da Roy Thomas e Marie Severin. Successivamente, gli uomini serpente appariranno anche nella serie animata dedicata a Conan, prodotta nel 1992 e andata in onda in Italia a met\u00e0 anni Novanta.\nInoltre, scrittori come Lin Carter e Clark Ashton Smith hanno fatto del popolo serpente un protagonista di alcuni racconti legati ai \"Miti di Cthulhu\" di Lovecraft.\nOrigine e societ\u00e0.\nNella saga di \"Kull di Valusia\", il popolo serpente venera una divinit\u00e0 conosciuta come il Grande Serpente. In seguito, gli scrittori identificheranno questo dio con il Grande Antico Yig e con il dio Set dei racconti della serie di \"Conan il barbaro\".\nIl popolo serpente, stando al suo credo, sarebbe stato creato eoni addietro dal Grande Serpente. A un certo punto, questo popolo si \u00e8 evoluto in due gruppi distinti: a fianco degli umanoidi con testa di serpente sono nate anche potentissime creature con giganteschi corpi di serpente e teste umane, dotate di piccoli serpenti al posto dei capelli (come la Medusa mitologica). Questi orrendi esseri hanno una forza immane, poteri ipnotici e un morso velenoso.\nIl Primo Impero del popolo serpente, durante il Paleozoico, era situato in Valusia, sulla costa occidentale del continente di Thuria. La Valusia \u00e8 una nazione immaginaria appartenente alle storie di Kull, opera dello scrittore Robert E. Howard. Stando a questi racconti, 20.000 anni fa il popolo serpente tent\u00f2 di conquistare il mondo: l'umano Kull, originario di Atlantide e a quell'epoca re di Valusia, si opporr\u00e0 con tutte le sue forze all'invasione dei rettili bipedi.\nL'antico impero serpente si fondava sulla stregoneria e l'alchimia, ma collass\u00f2 con la venuta dei dinosauri circa 225 milioni di anni fa (durante il Triassico). In origine, gli uomini serpente dominavano sugli umani, ma vennero sconfitti e sterminati in questa lotta. In seguito e per lungo tempo, gli esseri umani presero controllo della Valusia e il ricordo degli uomini serpente divenne sempre pi\u00f9 labile, fino a sbiadire nella leggenda. Alcuni uomini serpente sopravvissuti riuscirono ad infiltrare la societ\u00e0 umana e a prenderne il controllo, finch\u00e9 non furono scoperti e nuovamente eliminati in una guerra segreta. In seguito la tattica dell'infiltrazione venne di nuovo utilizzata: gli uomini serpente sfruttarono la magia per assassinare i sovrani umani e prendere il loro posto senza che nessuno se ne accorgesse, poi imposero il culto del dio Serpente. Il loro potere venne sgretolato da Kull.\nDopo la devastazione subita in Valusia, gli uomini serpente fuggirono a Yoth, una caverna vicino K'n-yan, nel Nord America. Qui costruirono citt\u00e0 sotterranee le cui rovine resistono ancora oggi. La caduta definitiva del popolo serpente avvenne per mano del dio Yig, infuriato per essere stato abbandonato a favore di un'altra divinit\u00e0, Tsathoggua.\nAspetto e abilit\u00e0.\nQueste creature hanno la testa come quella di un serpente montata su di un corpo umanoide ricoperto da una scagliosa pelle di rettile. Possiedono abilit\u00e0 magiche, tra cui spicca la capacit\u00e0 di camuffarsi in modo tale da essere scambiati per esseri umani. In alcuni racconti, lo spirito di qualcuno assassinato da un uomo serpente finisce col divenire suo schiavo.\nIl popolo serpente in altre opere.\nNei Miti di Cthulhu.\nNel racconto di H. P. Lovecraft intitolato \"La citt\u00e0 senza nome\" si parla di un'antica citt\u00e0 araba edificata da una razza di rettili umanoidi.\nIn \"L'ombra venuta dal tempo\", invece, la mente del protagonista viene temporaneamente improgionata nel corpo di un rappresentante della Razza di Yith; mentre \u00e8 in questo stato, il protagonista conferisce con membri di varie razze sottoposti al suo stesso trattamento, fra cui un esponente del \"popolo di rettili della leggendaria Valusia\".\nNel racconto \"L'abitatore del buio\", infine, Lovecraft menziona esplicitamente gli \"uomini serpente di Valusia\".\nQueste connessioni dirette con i lavori di Robert E. Howard non sorprende, visto che i due autori si conoscevano personalmente e si sono pi\u00f9 volte citati nei rispettivi scritti, al punto che molte storie di Conan il barbaro e di Kull di Valusia devono essere considerate parte integrante dei \"Miti di Cthulhu\"\".\nIn Conan il barbaro.\nLe ambientazioni del ciclo di \"Kull di Valusia\" e di \"Conan il barbaro\", entrambe frutto della fantasia di Robert E. Howard, sono collegate fra loro: l'era di Thuria, in cui si svolgono le avventure di Kull, precede infatti temporalmente l'era Hyboriana, in cui vive e combatte Conan. Tuttavia, gli uomini serpente non compaiono mai nelle avventure di Conan scritte da Howard.\nNel 1971, il popolo serpente appare in un fumetto della Marvel che \u00e8 l'adattamento di uno dei romanzi dell'epopea di Kull. Da quel momento, gli uomini serpente faranno spesso parte anche delle avventure di Conan, sia nei fumetti che nella serie animata.\nNei fumetti.\nIl popolo serpente \u00e8 spesso presente nell'universo della Marvel: originato dal demone Set, domin\u00f2 la Terra in epoca preistorica, ma venne portato all'estinzione circa 8.000 anni fa dall'intervento di Kull prima e Conan poi. Tuttavia alcuni umani continuarono ad adorare Set e la sua progenie Sligguth, finendo con l'assumere in parte l'aspetto e i poteri degli originari uomini serpente.\nLo stesso Spider-Man, nelle sue avventure, ha qualche volta affrontato degli uomini serpente.\nIn \"He-Man\".\nNella saga di He-Man il popolo serpente proviene dal lontano passato e combatte contro He-Ro/Lord Grayskull. Per la precisione, gli uomini serpente sono confinati in un'altra dimensione dalla quale cercano di fare ritorno per imporre il loro potere sul regno di Eternia."}
{"id": "3216897", "revid": "767487", "url": "https://it.wikipedia.org/wiki?curid=3216897", "title": "D\u0103nceni", "text": "D\u0103nceni \u00e8 un comune della Moldavia situato nel distretto di Ialoveni di 2.796 abitanti al censimento del 2004.\nDista 15\u00a0km a sud-est dalla capitale Chi\u0219in\u0103u lungo un bacino d'acqua dalla capacit\u00e0 di 4 milioni di metri cubi.\nStoria.\nScavi archeologici effettuati dal 1974 al 1980 hanno portato alla luce reperti databili intorno al 5000 a.C."}
{"id": "3216900", "revid": "767487", "url": "https://it.wikipedia.org/wiki?curid=3216900", "title": "Rage in Eden", "text": "Rage in Eden \u00e8 il quinto album del gruppo inglese Ultravox, pubblicato nel 1981. \u00c8 il secondo album del gruppo con nella formazione con Midge Ure.\nLa pubblicazione dell'album a settembre del 1981 \u00e8 stata preceduta dall'uscita del singolo \"The Thin Wall\" ad agosto. Seguir\u00e0 ad ottobre l'uscita di un secondo singolo \"The Voice\".\nL'album \u00e8 stato ristampato su CD nel 1997, e in versione 'definitiva' in doppio CD nel 2008. Quest'ultima contiene le tracce della prima ristampa e in pi\u00f9 dei brani registrati dal vivo nel 1981. Include anche delle versioni \"work in progress\" dei brani \"Stranger Within\" e \"The Thin Wall\"."}
{"id": "3216903", "revid": "110157", "url": "https://it.wikipedia.org/wiki?curid=3216903", "title": "Hansca", "text": "Hansca \u00e8 un comune della Moldavia situato nel distretto di Ialoveni di 1.080 abitanti al censimento del 2004"}
{"id": "3216908", "revid": "287204", "url": "https://it.wikipedia.org/wiki?curid=3216908", "title": "Hincesti", "text": ""}
{"id": "3216910", "revid": "6923", "url": "https://it.wikipedia.org/wiki?curid=3216910", "title": "Egosoft", "text": "Egosoft, inizialmente Ego Software, \u00e8 una casa produttrice di videogiochi, fondata nel 1988, con sede a W\u00fcrselen, in Germania. \u00c8 diventata una societ\u00e0 commerciale nel 1990. Le sue prime produzioni riguardarono l'Amiga, successivamente inizi\u00f2 a sviluppare videogiochi per PC.\nEgosoft \u00e8 conosciuta nel mondo per \"X\", una serie di simulatori spaziali per PC che combinano commercio, combattimento e finali aperti a seconda del comportamento del giocatore. La serie inizi\u00f2 nel 1999 con \"\".\nVideogiochi pubblicati.\nMolti dei giochi relativi alla serie \"X\" sono stati pubblicati diverse volte in pacchetti speciali contenenti aggiornamenti e nuove missioni, disponibili anche per le versioni normali via download dal sito ufficiale. Le pi\u00f9 note sono:"}
{"id": "3216911", "revid": "984922", "url": "https://it.wikipedia.org/wiki?curid=3216911", "title": "Arlene Howell", "text": "La Howell divenne la prima di tre Miss Louisiana a vincere anche il titolo di Miss USA. Nella stessa settimana in cui fu incoronata Miss USA, Arlene Howell partecip\u00f2 anche a Miss Universo dove si piazz\u00f2 al quarto posto.\nIn seguito la Howell intraprese la carriera di attrice. Fra i suoi ruoli pi\u00f9 celebri si ricordano quello di Cindy Lou Brown nella serie televisiva \"Maverick\" e quello della segretaria Melody Lee Mercer nella serie del 1959 \"Bourbon Street Beat\" al fianco di Andrew Duggan, Richard Long e Van Williams."}
{"id": "3216912", "revid": "767487", "url": "https://it.wikipedia.org/wiki?curid=3216912", "title": "Quartet (Ultravox)", "text": "Quartet \u00e8 il sesto album del gruppo inglese Ultravox, pubblicato nel 1982.\nLa produzione artistica \u00e8 curata da George Martin, gi\u00e0 produttore dei Beatles dal 1963 al 1970.\nTracce.\nTesti di Midge Ure, eccetto dove indicato."}
{"id": "3216917", "revid": "110157", "url": "https://it.wikipedia.org/wiki?curid=3216917", "title": "Sistema di riposo locale", "text": "In astronomia, per sistema di riposo locale o SRL (in inglese \"local standard of rest\", LSR) si intende il movimento medio della materia nella Via Lattea nei dintorni del Sole.\nLa traiettoria di questo materiale non \u00e8 esattamente circolare. Il Sole compie un'orbita moderatamente eccentrica (\"e\" &lt; 0,1) intorno al centro galattico alla velocit\u00e0 di 220\u00a0km/s, con un movimento orario se esso viene osservato dal polo nord galattico.\nIl raggio dell'orbita \u00e8 all'incirca 8 kpc attorno al centro della Galassia, vicino a Sagittarius A*, e rispetto all'SRL presenta solo una piccola deviazione nella direzione dell'apice solare. La velocit\u00e0 dell'SRL \u00e8 compresa tra 202 e 241\u00a0km/s."}
{"id": "3216922", "revid": "3115", "url": "https://it.wikipedia.org/wiki?curid=3216922", "title": "Manovra di Murphy", "text": "La manovra di Murphy (o segno di Murphy) \u00e8 una manovra semeiologica utilizzata in medicina per indagare la presenza di un dolore colecistico.\nCome molte manovre analoghe, \u00e8 di semplice e rapida esecuzione. Con la mano destra appoggiata a piatto sul quadrante superiore destro dell'addome si premono le punte dell'indice e del medio sul punto colecistico: quest'ultimo \u00e8 situato sotto la 10\u00aa costa di destra, a livello della sua estremit\u00e0 anteriore. A questo punto si fa inspirare profondamente il paziente, sempre comprimendo il punto cistico: in questo modo la colecisti viene spinta in basso e in avanti dal diaframma fino a toccare la parete anteriore dell'addome. Se \u00e8 presente una colecistite, oppure una calcolosi, il tocco dell'organo da parte delle due dita esacerber\u00e0 il dolore, per cui il paziente smetter\u00e0 bruscamente di inspirare. In questo caso, il segno di Murphy viene definito positivo.\nLa patologia per cui pi\u00f9 facilmente si osserva la positivit\u00e0 della manovra di Murphy \u00e8 la colecistite acuta; se invece sono presenti una colecistite cronica o una calcolosi, il segno sar\u00e0 pi\u00f9 sfumato o si dovr\u00e0 esercitare una pressione maggiore per ottenere una franca positivit\u00e0.\nPrende il nome dal chirurgo americano John Benjamin Murphy."}
{"id": "3216924", "revid": "287204", "url": "https://it.wikipedia.org/wiki?curid=3216924", "title": "Campionato asiatico maschile di pallacanestro 1995", "text": "Il 18\u00ba Campionato Asiatico Maschile di Pallacanestro FIBA si \u00e8 svolto dal 17 giugno al 26 giugno 1995 a Seul in Corea del Sud.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "3216951", "revid": "767487", "url": "https://it.wikipedia.org/wiki?curid=3216951", "title": "Monument - The Soundtrack", "text": "Monument - The Soundtrack \u00e8 il primo album live del gruppo inglese Ultravox, pubblicato nel 1983.\n\u00c8 stato registrato all'Hammersmith Odeon di Londra nel dicembre 1982. La versione originale conteneva cinque tracce live e una traccia da studio, \"Monument\". La riedizione del 1999 contiene due tracce live aggiuntive, \"Visions in Blue\" e \"Passing Strangers\".\nTracce.\nVersione originale\nRiedizione 1999"}
{"id": "3216961", "revid": "228587", "url": "https://it.wikipedia.org/wiki?curid=3216961", "title": "Elettrometro condensatore", "text": "L'elettrometro condensatore \u00e8 uno strumento creato da Alessandro Volta per misurare la tensione elettrica (oggi, differenza di potenziale).\nDescrizione.\nL'elettrometro condensatore venne ideato nel 1797 da Alessandro Volta per aumentare la sensibilit\u00e0 degli elettrometri classici. Esso \u00e8 costituito da un elettrometro a pagliuzze sul quale \u00e8 avvitato un condensatore a piatti piani paralleli, separati da uno strato di ceralacca. L'elettrometro \u00e8 composto da un contenitore di vetro a base quadrata con fondo conduttore dal quale si alzano due strisce di stagnola incollate internamente su due facce opposte del contenitore. La loro funzione \u00e8 quella di permettere la scarica completa dello strumento. All'interno del contenitore sono sospese due pagliuzze. Sulle pareti \u00e8 inoltre riportata una scala graduata a zero centrale, avente le pagliuzze per raggio.\nFunzionamento.\nUn corpo conduttore, debolmente carico, viene messo a contatto con il piatto inferiore del condensatore, mentre il piatto superiore viene messo a terra. La capacit\u00e0, cos\u00ec aumentata, fa s\u00ec che le cariche passino dal corpo al piatto inferiore. A questo punto si rimuovono il corpo carico e il piatto superiore del condensatore, provocando una drastica diminuzione della capacit\u00e0 dello strumento. In questo modo le cariche presenti sul piatto inferiore si ridistribuiscono sulle pagliuzze provocandone la separazione e rendendo possibile la misura della tensione."}
{"id": "3216963", "revid": "442595", "url": "https://it.wikipedia.org/wiki?curid=3216963", "title": "Cappio del bombardiere", "text": ""}
{"id": "3216965", "revid": "2018934", "url": "https://it.wikipedia.org/wiki?curid=3216965", "title": "Lament (album Ultravox)", "text": "Lament \u00e8 il settimo album del gruppo inglese Ultravox, pubblicato nel 1984. Contiene tra gli altri la canzone \"Dancing with Tears in My Eyes\".\nTracce.\nTesti di Midge Ure, eccetto dove diversamente indicato."}
{"id": "3216966", "revid": "767487", "url": "https://it.wikipedia.org/wiki?curid=3216966", "title": "Dietro la porta verde", "text": "Dietro la porta verde \"(Behind the Green Door)\" \u00e8 un film pornografico statunitense del 1972 con protagonista Marilyn Chambers.\nIl film, uno dei primi porno ad essere stato ampiamente distribuito nei cinema, \u00e8 ormai ritenuto un classico dell'hardcore vintage. Si tratta del primo film porno regolarmente distribuito negli Stati Uniti. Inoltre \u00e8 il primo lungometraggio diretto dai fratelli Mitchell, celebre coppia di registi e produttori hard, e il film di debutto di Marilyn Chambers. Il soggetto della storia \u00e8 un adattamento di un racconto breve opera di un anonimo, che circolava da parecchi anni nell'ambiente. Il titolo del film in lingua originale, \"Behind the Green Door\", \u00e8 un riferimento al brano musicale del 1956 \"The Green Door\" composto da Bob Davie e Marvin Moore, che era stato un discreto successo all'epoca.\nTrama.\nLa storia inizia all'interno di un bar ristorante, dove il cuoco chiede a due camionisti di raccontargli la \"storia della porta verde\". In flashback vediamo la giovane e bella Gloria (Marilyn Chambers) che viene rapita e portata in un locale a luci rosse, dove viene piazzata sul palco e costretta a copulare con pi\u00f9 partner davanti ad un pubblico che la osserva. Gloria, all'inizio sembra recalcitrante ma poi inizia a lasciarsi andare e a provare piacere. Il primo maschio che le si para davanti \u00e8 un possente uomo di colore (il pugile Johnny Keyes), che poco dopo la possiede. (questa scena rende molto probabilmente \"Behind the Green Door\" il primo film americano a mostrare scene di sesso interrazziale non simulate). Dopo di lui Gloria ha rapporti sessuali con diversi altri uomini. Il pubblico che sta osservando la scena comincia ad eccitarsi e gli spettatori iniziano a copulare tra di loro. La scena finale dell'eiaculazione sul viso di Gloria \u00e8 girata al rallentatore e con profusione di luci psichedeliche, ed ha una durata anomala di quasi sette minuti.\nImpatto.\nInsieme a \"Gola profonda\", uscito lo stesso anno, il film diede inizio alla \"Golden Age of Porn\", l'et\u00e0 d'oro del cinema hard. Girato con un budget di 60.000 dollari, il film incass\u00f2 pi\u00f9 di 1 milione di dollari nella prima settimana, e arriv\u00f2 a totalizzare circa 25 milioni di incasso totale. La pellicola fu uno dei pi\u00f9 notevoli successi commerciali degli anni settanta, insieme a \"Gola profonda\" e a \"Miss Jones\", e venne anche proiettato al Festival di Cannes.\nMarilyn Chambers.\nLa Chambers era ancora relativamente sconosciuta all'epoca; tuttavia, il film la rese una star. Immediatamente prima dell'uscita della pellicola nelle sale, venne sponsorizzata in varie pubblicit\u00e0 come la ragazza immagine del sapone liquido \"Ivory\" della Procter &amp; Gamble, avendo recentemente posato come modella con in braccio un bambino per il detergente \"Ivory Snow\". Il prodotto veniva venduto con lo slogan \"puro al 99 &amp; 44/100%\". I fratelli Mitchell videro nella cosa un'ottima occasione di farsi pubblicit\u00e0, e distribuirono volantini del film porno dove la Chambers veniva definita \"\"impura\" al 99 &amp; 44/100%\". Dopo l'uscita del film, l'industria pubblicitaria rimase scandalizzata, e la P&amp;G ritir\u00f2 dal mercato il materiale pubblicitario e tutti i prodotti Ivory Snow comprendenti l'immagine della Chambers, contribuendo in questo modo ad accrescere il clamore sorto intorno alla pellicola. Successivamente la Procter &amp; Gamble diffid\u00f2 tutte le sue agenzie di pubblicit\u00e0 dall'utilizzare qualsiasi modella per la pubblicit\u00e0 dei propri prodotti. L'immagine di Marilyn Chambers, anche grazie allo \"scandalo Ivory Snow\", divenne ben presto molto popolare, il che port\u00f2 a un incremento nella vendita dei biglietti per \"Dietro la porta verde\". L'attrice fu poi anche ospite dei vari talk show televisivi statunitensi dell'epoca, prestandosi volentieri a scherzi e battute riferibili al succitato scandalo. Una delle questioni pi\u00f9 dibattute, all'epoca, riguardava anche il supposto realismo delle scene erotiche girate da Chambers: ci si chiedeva, infatti, se la donna avesse veramente avuto degli orgasmi, durante le sue scene di sesso o se avesse solo simulato.\nCritica.\nAlla sua uscita il film ricevette critiche positive anche dalle riviste non di settore, e dai media in generale. Secondo il critico Peter Michelson esistono \"un ristretto gruppo di film porno, come \"Gola Profonda\", \"The Devil in Miss Jones\", e \"Dietro la porta verde\", che possiedono un minimo ma sufficiente interesse artistico che li distingue da tutti gli altri\". \"Dietro la porta verde\" \u00e8 stato il secondo film ad essere introdotto nella XRCO Hall of Fame, dopo \"Gola Profonda\"."}
{"id": "3216975", "revid": "263434", "url": "https://it.wikipedia.org/wiki?curid=3216975", "title": "SU(n)", "text": ""}
{"id": "3216976", "revid": "385321", "url": "https://it.wikipedia.org/wiki?curid=3216976", "title": "Stephen T. Kay", "text": ""}
{"id": "3216979", "revid": "1086846", "url": "https://it.wikipedia.org/wiki?curid=3216979", "title": "Societ\u00e0 Ginnastica Pro Vercelli 1910-1911", "text": "Questa voce raccoglie rose e dati statistici sulla squadra di calcio Societ\u00e0 Ginnastica Pro Vercelli nella stagione 1910-1911."}
{"id": "3216983", "revid": "119251384", "url": "https://it.wikipedia.org/wiki?curid=3216983", "title": "U-Vox", "text": "U-Vox \u00e8 l'ottavo album del gruppo inglese Ultravox, pubblicato nel 1986.\nIl batterista Warren Cann \u00e8 sostituito da Mark Brzezicki dei Big Country.\nTracce.\nTesti di Midge Ure."}
{"id": "3216989", "revid": "110157", "url": "https://it.wikipedia.org/wiki?curid=3216989", "title": "Confederation of European Baseball", "text": "La Confederation of European Baseball (\"Confederazione del baseball europeo\", in francese \"Conf\u00e9d\u00e9ration Europ\u00e9enne de Baseball\", CEB) \u00e8 l'organo di governo del baseball europeo, con sede a Losanna, Svizzera. Le sue lingue ufficiali sono l'inglese, lo spagnolo, il francese, il tedesco, l'italiano e l'olandese.\nLa CEB fu fondata nel 1953 e inizialmente comprendeva solo cinque membri: Belgio, Francia, Germania, Italia e Spagna. Ad oggi conta 40 federazioni affiliate, la pi\u00f9 recente delle quali \u00e8 l'Islanda.\nLa CEB si occupa dell'organizzazione dei Campionati europei di baseball, il massimo torneo continentale per squadre nazionali."}
{"id": "3216995", "revid": "22475", "url": "https://it.wikipedia.org/wiki?curid=3216995", "title": "The Last Guy", "text": "The Last Guy \u00e8 un videogioco pubblicato su PlayStation Store per PlayStation 3. Nel videogioco, il giocatore controlla il personaggio del titolo (\"l'ultimo uomo\") che deve guidare quante pi\u00f9 persone possibili nella loro fuga dalle citt\u00e0 invase da mostri. Il 31 luglio 2008, il videogioco \u00e8 stato reso disponibile in Giappone. Mentre il 28 agosto 2008 il titolo \u00e8 stato reso disponibile anche in America del Nord ed Europa.\nModalit\u00e0 di gioco.\nIl videogioco adotta una visuale dall'alto di una citt\u00e0, dominata da mostri giganteschi. Il giocatore controlla \"Last Guy\", il cui compito \u00e8 di scovare i civili nascosti all'interno degli edifici ed aiutarli a fuggire entri un tempo prestabilito. Durante i suoi spostamenti, last guy sar\u00e0 perennemente seguito dalla folla di sopravvissuti in fuga che si creer\u00e0 dietro di lui e dovr\u00e0 quindi prestare attenzione che la \"coda\" di gente non venga attaccata dai mostri. Nel videogioco sono incluse una dozzina di location giocabili che includono citt\u00e0 dell'America del Nord, dell'Europa e dell'Asia. Sul sito web del videogioco viene visualizzata una classifica dei migliori risultati per ogni citt\u00e0 ed una complessiva, stilate in base al numero di civili portati in salvo. In ogni citt\u00e0 \u00e8 inoltre possibile salvare quattro VIP, che aggiungono punti extra al risultato finale, oltre a sbloccare contenuti di gioco nascosti.\nSviluppo.\nInizialmente erano trapelate voci secondo le quali, il gioco utilizzasse immagini satellitari ad alta risoluzione di Google Earth per riprodurre le citt\u00e0 utilizzate nella storia del gioco, ma in seguito queste voci sono state definite non corrette dalla produzione statunitense del gioco.\nAccoglienza.\nI recensori del sito IGN hanno molto apprezzato il videogioco, dichiarando \"\"The Last Guy\" \u00e8 un titolo eccezionale che \u00e8 impegnativo, divertente e fresco.\" Anche Gaming Target ha apprezzato il gioco, dicendo che \"The Last Guy\" \"contiene semplicemente abbastanza stravaganza ed un gameplay intelligente da meritare i dieci dollari che costa\" ed in seguito scegliendolo nella lista da loro stilata dei \"40 giochi con cui stiamo ancora giocando dal 2008\""}
{"id": "3217001", "revid": "385321", "url": "https://it.wikipedia.org/wiki?curid=3217001", "title": "Get Carter", "text": ""}
{"id": "3217002", "revid": "119855232", "url": "https://it.wikipedia.org/wiki?curid=3217002", "title": "Revelation (Ultravox)", "text": "Revelation \u00e8 il nono album del gruppo inglese Ultravox, pubblicato nel 1993.\n\u00c8 il primo album registrato dopo lo scioglimento del gruppo nel 1988. Il violinista originale Billy Currie, detentore del marchio Ultravox, ha formato il gruppo con altri musicisti mantenendone il nome."}
{"id": "3217005", "revid": "247222", "url": "https://it.wikipedia.org/wiki?curid=3217005", "title": "Factory (programma televisivo)", "text": "Factory \u00e8 un programma televisivo italiano di genere docu-reality artistico, andato in onda nel 2005 su Cult.\nIl format ideato da Luigi Maria Perotti prevede che un gruppo di artisti lavori davanti alle telecamera alla realizzazione di opere d'arte contemporanea dedicate alla citt\u00e0 che li ospita.\nIl concetto alla base del progetto era quello di trasformare la televisione da mezzo di comunicazione in un mezzo di creazione di arte.\nL'unica edizione del format si \u00e8 svolta in collaborazione con la Fondazione Adriano Olivetti nel 2005 ed \u00e8 stata ospitata dalla citt\u00e0 di Senigallia, nella Marche.\nBartolomeo Pietromarchi, il curatore del progetto artistico dal titolo \"Senigallia Dream\" invit\u00f2 5 artisti, Elisabetta Benassi, Dragana Parlac, Norma Jeane (nome d'arte), Jorge Peris ed Enzo Umbaca.\nGli artisti hanno usato il mezzo televisivo per realizzare le loro opere d'arte, trasformando la messa in onda televisiva in una vera e propria performance artistica.\nNel 2006 il documentario Factory Rewind, realizzato dall'autore del format, ha vinto il Premio \"Lo spirito del tempo\" al Festival di Palazzo Venezia dedicato ai documentari d'arte."}
{"id": "3217008", "revid": "287204", "url": "https://it.wikipedia.org/wiki?curid=3217008", "title": "Campionato asiatico maschile di pallacanestro 1997", "text": "Il 19\u00ba Campionato Asiatico Maschile di Pallacanestro FIBA si \u00e8 svolto dall'11 al 19 settembre 1997 a Riad in Arabia Saudita.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "3217009", "revid": "293954", "url": "https://it.wikipedia.org/wiki?curid=3217009", "title": "Blissfully Yours", "text": ""}
{"id": "3217010", "revid": "324090", "url": "https://it.wikipedia.org/wiki?curid=3217010", "title": "Ingenuity (album)", "text": "Ingenuity \u00e8 il decimo album del gruppo inglese Ultravox, pubblicato nel 1994.\n\u00c8 il secondo album registrato dopo lo scioglimento del gruppo nel 1988. Il violinista originale Billy Currie, detentore del marchio Ultravox, ha formato il gruppo con altri musicisti, mantenendone il nome. I musicisti dell'album non sono gli stessi comparsi nel precedente \"Revelation\" del 1993.\nTracce.\nMusiche di Billy Currie e testi di Sam Blue."}
{"id": "3217016", "revid": "110157", "url": "https://it.wikipedia.org/wiki?curid=3217016", "title": "Alf (album)", "text": "Alf \u00e8 l'album di debutto come solista della cantautrice pop Alison Moyet, gi\u00e0 componente del gruppo musicale Yazoo, pubblicato nel 1984 dalle etichette discografiche CBS e Columbia Records. Originariamente uscito come 33 giri, nel 1990 \u00e8 stato ripubblicato in formato CD dalla Sony BMG. A fine novembre 2016 viene pubblicata una edizione speciale a 2 CD dell'album (insieme ad altri tre titoli della sua discografia), edizione che include anche tutti i remix pubblicati su 12\" e una serie di brani dal vivo.\nTutte le tracce sono state scritte dalla stessa Moyet insieme ai produttori del disco, Steve Jolley e Tony Swain, tranne \"Invisible\", composta da Lamont Dozier. Dal disco sono stati estratti tre singoli: \"Love Resurrection\", \"All Cried Out\" e la stessa \"Invisible\".\nIl disco ha ottenuto un buon successo commerciale, in particolar modo in Regno Unito e Nuova Zelanda, dove ha raggiunto la vetta delle rispettive classifiche di vendita.\nTracce versione LP.\nLato A\nLato B"}
{"id": "3217018", "revid": "1305772", "url": "https://it.wikipedia.org/wiki?curid=3217018", "title": "World Series of Poker (videogioco)", "text": "World Series of Poker \u00e8 un videogioco basato sul popolare evento di poker sportivo World Series of Poker. Il videogioco ha avuto due sequel: ' e '. \u00c8 stato prodotto per GameCube, PlayStation 2, Xbox, PlayStation Portable e PC.\nLe specialit\u00e0 incluse nel videogioco sono Omaha, Omaha hi-Low Split, 7 card stud, Seven Card Stud Hi-Low Split, Razz e Texas hold 'em."}
{"id": "3217020", "revid": "287204", "url": "https://it.wikipedia.org/wiki?curid=3217020", "title": "Campionato asiatico maschile di pallacanestro 1999", "text": "Il 20\u00ba Campionato Asiatico Maschile di Pallacanestro FIBA si \u00e8 svolto dal 28 agosto al 5 settembre 1999 a Fukuoka in Giappone.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "3217023", "revid": "6923", "url": "https://it.wikipedia.org/wiki?curid=3217023", "title": "Batista Vinatzer", "text": "Non si deve confondere con l'omonimo Johann Baptist Vinatzer che fu un cacciatore gardenese che raggiunse per primo la cima della Furchetta nel 1870 ed il 27 luglio 1886 scal\u00f2 la \"Piccola Furchetta\" (3000\u00a0m) lungo il pendio sudest e nello stesso giorno scal\u00f2 il \"Sas dla Porta\" (2964\u00a0m) con Ludwig Purtscheller.\nBiografia.\nIl Vinatzer nacque da una famiglia di contadini e divenne scultore nel legno come tanti suoi coetanei.\nAll'epoca l'alpinismo non era ben accetto dalla societ\u00e0 e dalla chiesa per cui, racconta lo stesso Vinatzer, doveva nascondere la corda nello zaino quando attraversava il paese. Come molti suoi coetanei scalava spesso senza scarpe non avendo i soldi per acquistarle. Per lo stesso motivo usava pochissimi chiodi, come hanno osservato molti che ripetevano le sue vie. Il Vinatzer pu\u00f2 essere pertanto a ragione essere considerato un precursore della arrampicata libera.\nIl superamento da parte sua nel 1932 dello \"scalino D\u00fclfer\" della parete nord della Furchetta rappresent\u00f2 un notevole risultato, ed era stato considerato per molti anni una impresa impossibile dopo gli insuccessi di Emil Solleder e di Hans D\u00fclfer. Nel 1935 divenne istruttore del Club Alpino Italiano. Nel 1954 fu cofondatore del Servizio di soccorso alpino e dell'associazione degli scalatori gardenesi Catores.\nEra anche scultore nel legno, maestro di sci e direttore della Scuola di Sci di Ortisei. Era noto per il suo carattere schivo.\nReinhold Messner ed Erich Abram stimavano molto il Vinatzer e lo consideravano uno dei migliori scalatori delle Alpi.\nOmaggi.\nIl 30 luglio 2001 il gardenese Adam Holzknecht ed il brissinese Diego Zanesco ripeterono, per onorarlo, in una sola giornata 5 prime vie di Vinatzer: la parete sud della Marmolada alla Cima Punta Rocca, la parete nord della Furchetta, la fessura parete nord dello Stevia, la parete ovest della Terza torre del Sella ed infine la parete sudovest del Piz de Ciavazes."}
{"id": "3217027", "revid": "196159", "url": "https://it.wikipedia.org/wiki?curid=3217027", "title": "Giovanni Battista Vinatzer", "text": ""}
{"id": "3217033", "revid": "2519", "url": "https://it.wikipedia.org/wiki?curid=3217033", "title": "S\u00e9ileu", "text": "S\u00e9ileu \u00e8 un comune e sottoprefettura della Costa d'Avorio del dipartimento di Danan\u00e9 nel distretto di Montagnes."}
{"id": "3217036", "revid": "834", "url": "https://it.wikipedia.org/wiki?curid=3217036", "title": "Fiume Murray", "text": ""}
{"id": "3217042", "revid": "92723", "url": "https://it.wikipedia.org/wiki?curid=3217042", "title": "Diocesi di Kri\u017eevci", "text": ""}
{"id": "3217046", "revid": "1305772", "url": "https://it.wikipedia.org/wiki?curid=3217046", "title": "Muskogee", "text": ""}
{"id": "3217047", "revid": "116992412", "url": "https://it.wikipedia.org/wiki?curid=3217047", "title": "Heap binomiale", "text": "Un heap binomiale \u00e8 un insieme di alberi binomiali che soddisfa le seguenti propriet\u00e0:\nGli heap binomiali appartengono alla classe di strutture dati definite come \"heap aggregabili\" ossia strutture dati di tipo heap che oltre alle consuete procedure di ricerca della chiave minima, inserimento di un nodo, estrazione del nodo con chiave minima ed eliminazione di una chiave (operazioni implementate ad esempio negli heap binari), consentono anche l'implementazione dell'operazione di \"unione\" fra due heap che, a partire da due heap iniziali, restituisce un unico heap il cui insieme delle chiavi \u00e8 pari all'unione degli insiemi delle chiavi dei due heap di partenza.\nCreazione di uno heap binomiale.\nLa procedura di creazione restituisce uno heap binomiale vuoto e richiede tempo di esecuzione formula_3. Il puntatore \"head[H]\" punter\u00e0 alla testa della lista delle radici dello heap.\n Make-Heap()\n crea H ed assegna ad esso spazio di memoria\n head[H] \u2190 NIL\n return H\nRicerca della chiave minima.\nOgni albero binomiale che costituisce uno heap binomiale gode della propriet\u00e0 di ordinamento parziale degli heap, pertanto ognuno di essi avr\u00e0 la chiave minima in corrispondenza della radice. La chiave minima dello heap binomiale sar\u00e0, quindi, contenuta, in uno dei nodi radice dei vari alberi binomiali che lo costituiscono, di conseguenza la ricerca della chiave minima si riduce ad una ricerca del minimo nella lista delle radici degli alberi binomiali. Il numero massimo di radici di alberi binomiali di uno heap binomiale \u00e8 al pi\u00f9 formula_4 dunque il tempo per l'esecuzione della ricerca \u00e8 formula_5.\nUnione di due heap binomiali.\nDato che un albero binomiale, per sua definizione, contiene esattamente formula_6 nodi al suo interno, con formula_2 grado dell'albero, deduciamo che uno heap binomiale possa contenere un qualsiasi numero di nodi al suo interno, componendo alberi binomiali di gradi diversi, esattamente come una cifra binaria \u00e8 espressa in funzione delle diverse potenze di 2.\nLa somma di due heap binomiali avviene esattamente come la somma tra due numeri binari, dove un formula_8 in posizione formula_2 indica la presenza di un albero di grado formula_2 all'interno della struttura. Lo heap binomiale risultante avr\u00e0 di conseguenza la stessa struttura del numero decimale risultato della somma.\n Union(H1, H2)\n Creo una nuova lista contenente tutti gli alberi binomiali di H1 e H2 ordinati per grado\n Per ogni albero x della lista:\n next &lt;- next[x];\n sibling &lt;- next[next];\n if(rank[x] == rank[next])\n if(rank[next] == rank[sibling])\n merge(next, sibling);\n else\n merge(x, next);\n x &lt;- next;\n Merge(H1, H2)\n Pongo H2 come figlio della radice di H1\nL'algoritmo di unione crea un'unica lista dinamica contenente tutti gli alberi binomiali ordinati per grado crescente.\nDopodich\u00e9 scorre ogni elemento (che sar\u00e0 la radice di un albero binomiale) osservando i suoi due elementi successivi.\nInserimento di un nodo.\nL'operazione di inserimento di un nodo in uno heap binomiale consiste nella creazione di un nuovo heap binomiale costituito solo dal nodo da inserire (con tempo di esecuzione formula_11) e in una successiva operazione di unione dello heap binomiale originale con lo heap binomiale appena creato (operazione che richiede tempo di esecuzione formula_5). Il tempo complessivo di esecuzione \u00e8 pertanto formula_5.\nEstrazione del nodo con chiave minima.\nL'operazione di estrazione del nodo con chiave minima prevede l'eliminazione dallo heap binomiale del nodo con chiave minima restituendone il puntatore. Tale procedura consta di tre fasi e si supponga di indicare con formula_14 lo heap binomiale di partenza:\nLa procedura impiega tempo di esecuzione formula_5.\nDecremento di una chiave.\nL'operazione di decremento di una chiave consiste nel sovrascrivere il valore del nodo con un nuovo valore strettamente minore. Quindi, dato un heap binomiale formula_14, il puntatore formula_20 al nodo da modificare e la nuova chiave formula_2 da inserire in formula_20, la procedura consta di 3 fasi:\nLa procedura impiega tempo di esecuzione formula_5.\nEliminazione di una chiave.\nL'operazione di eliminazione di una chiave (senza che ne venga restituito un puntatore) consiste in due fasi:\nLe due operazioni richiedono rispettivamente tempo di esecuzione formula_5 pertanto il tempo di esecuzione complessivo \u00e8 sempre formula_5."}
{"id": "3217053", "revid": "123549624", "url": "https://it.wikipedia.org/wiki?curid=3217053", "title": "Opere di Filippo Lippi", "text": "Segue l'elenco delle opere di Filippo Lippi, poste in ordine cronologico."}
{"id": "3217055", "revid": "92723", "url": "https://it.wikipedia.org/wiki?curid=3217055", "title": "Theta nigrum", "text": "Il Theta nigrum (\u03b8) \u00e8 un segno convenzionale utilizzato nell'epigrafia latina per indicare il decesso della persona nominata (nel caso di un'epigrafe funeraria) oppure raffigurata (per esempio nei rilievi dei gladiatori). Non si conosce il suo esatto significato: potrebbe essere un theta greco (\u03b8), iniziale della parola \u03b8\u03ac\u03bd\u03b1\u03c4\u03bf\u03c2 (= morte), oppure il segno della O barrato (\u00f8), con il significato di \"obit\" (mor\u00ec). \nStoria.\nCollegato con l'uso greco di indicare i soldati morti con un theta e quelli sopravvissuti con una tau, lo stesso sistema pass\u00f2 poi nell'esercito romano dove, nel linguaggio militare (\"sermo militaris\"), si usava indicare la morte di un soldato con il termine \"thetatus\" . \nL'utilizzo di questa lettera per indicare i morti non \u00e8 attestato solo nell'arte ma anche nella letteratura, per esempio in Marziale, che la definisce \"theta mortiferum\" , in Ennio, che lo definisce \"theta infelix\" , Persio che la chiama proprio \"theta nigrum\" .\nL'uso \u00e8 attestato anche per l'epoca moderna, per esempio nell'iscrizione sul monumento funebre del poeta tedesco rinascimentale Conrad Celtis nel Duomo di Vienna. "}
{"id": "3217058", "revid": "287204", "url": "https://it.wikipedia.org/wiki?curid=3217058", "title": "Campionato asiatico maschile di pallacanestro 2001", "text": "Il 21\u00ba Campionato Asiatico Maschile di Pallacanestro FIBA si \u00e8 svolto dal 20 luglio al 28 luglio 2001 a Shanghai in Cina.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia.\nSquadre partecipanti.\nTabellone finale.\nCon il ritiro della Corea del Nord e dell'Arabia Saudita, il numero delle nazionali ammesse venne ridotto a 14."}
{"id": "3217061", "revid": "834", "url": "https://it.wikipedia.org/wiki?curid=3217061", "title": "Getting There", "text": ""}
{"id": "3217062", "revid": "1543377", "url": "https://it.wikipedia.org/wiki?curid=3217062", "title": "DSSI", "text": "DSSI, acronimo che sta per Disposable Soft Synth Interface, \u00e8 un'API per plugin audio in grado di comportarsi come strumenti musicali.\nIn particolare, DSSI aggiunge l'evento \"nota\" alla preesistente architettura LADSPA, con la quale \u00e8 possibile emulare soltanto filtri ed effetti audio.\nPertanto un plugin DSSI \u00e8 in grado di accettare segnali MIDI in ingresso e di generare suoni, mentre i plugin LADSPA, essendo effetti virtuali e non strumenti musicali, accettano segnale audio in ingresso che viene poi processato.\nDSSI, come LADSPA, \u00e8 uno standard sviluppato per sistemi operativi GNU/Linux\nTramite il pacchetto \"dssi-vst\", che fa uso del layer di compatibilit\u00e0 Wine, \u00e8 possibile incapsulare plugin VSTi (VST instruments) rendendoli compatibili con host che accettino plugin DSSI.\nNel nuovo standard LV2, che ha sostituito LADSPA, la generazione sonora e l'ingresso di eventi MIDI sono supportati nativamente. Per questo motivo, LV2 ha reso obsoleto lo standard DSSI."}
{"id": "3217067", "revid": "1543377", "url": "https://it.wikipedia.org/wiki?curid=3217067", "title": "Mokubilo", "text": "Mokubilo \u00e8 un villaggio del Botswana situato nel Distretto Centrale. \nIl villaggio, secondo il censimento del 2001 aveva 1.129 abitanti, suddivisi tra 485 maschi e 644 femmine; nel 2011 la popolazione \u00e8 invece passata a 2.383 abitanti.\nSi trova a 110 chilometri ad ovest da Francistown la seconda citt\u00e0 del paese. Associate al villaggio vi sono numerose localit\u00e0, tra le quali Makgaba.\nCollegamenti esterni.\nUfficio centrale di Statistica del Botswana"}
{"id": "3217068", "revid": "442595", "url": "https://it.wikipedia.org/wiki?curid=3217068", "title": "Otto inseguito", "text": ""}
{"id": "3217069", "revid": "442595", "url": "https://it.wikipedia.org/wiki?curid=3217069", "title": "Savoia ganciato", "text": ""}
{"id": "3217072", "revid": "287204", "url": "https://it.wikipedia.org/wiki?curid=3217072", "title": "Mutual", "text": ""}
{"id": "3217073", "revid": "152625", "url": "https://it.wikipedia.org/wiki?curid=3217073", "title": "Antologia Temporale", "text": ""}
{"id": "3217075", "revid": "36395344", "url": "https://it.wikipedia.org/wiki?curid=3217075", "title": "Empanadas", "text": ""}
{"id": "3217076", "revid": "729019", "url": "https://it.wikipedia.org/wiki?curid=3217076", "title": "Disordine reticolare della pigmentazione legata al cromosoma X", "text": "Il disordine reticolare della pigmentazione legata al cromosoma X (conosciuta anche come \"Amiloidosi cutanea familiare\", \"amiloidosi Partington\", \"amiloidosi cutanea Partington\", \"sindrome Partington di tipo II\", \"Disordine reticolare della pigmentazione\", e \"Disordine reticolare della pigmentazione legata al Cromosoma X con manifestazioni sistemiche\".) \u00e8 una condizione cutanea che \u00e8 stata descritta nelle donne adulte che presentano striature lineari di iperpigmentazione e nella quale i pazienti maschi manifestano una pigmentazione della pelle reticolata e a macchie che, in biopsia, evidenziano depositi cutanei di amiloide..\nLa sindrome viene anche identificata con l'acronimo X-linked-PDR (\"X-Linked-Pigmentary Disorder Reticulate\"), o pi\u00f9 sinteticamente come XLPDR.\n\u00c8 una malattia molto rara, geneticamente determinata, a sviluppo cronico. Non \u00e8 stato ancora identificato il gene responsabile della condizione. Ci si aspetta che sia nell'intervallo Xp21-Xp22.\nI maschi sviluppano nella prima infanzia una iper-pigmentazione reticolare generalizzata.\nI capelli sono spesso disordinati, o a spazzola verso dietro. L'attaccatura bassa sulla fronte.\nPresentazione.\nFra le manifestazioni extracutanee associate alla malattia sono state descritte:\nCome in ogni malattia, ogni paziente fa storia a s\u00e9. Non \u00e8 detto che una persona ammalata di X-linked-PDR debba presentare tutti i sintomi elencati.\nNelle donne la condizione da iperpigmentazione a strisce lineari che seguono le Linee di Blaschko, morfologicamente simili allo stadio 3 dell'incontinenza della pigmentazione. Nelle donne non sono segnalate manifestazioni sistemiche."}
{"id": "3217078", "revid": "442595", "url": "https://it.wikipedia.org/wiki?curid=3217078", "title": "Nodo Klemheist", "text": ""}
{"id": "3217079", "revid": "1305772", "url": "https://it.wikipedia.org/wiki?curid=3217079", "title": "Nanticoke", "text": ""}
{"id": "3217083", "revid": "1305772", "url": "https://it.wikipedia.org/wiki?curid=3217083", "title": "Narasingapuram", "text": ""}
{"id": "3217086", "revid": "1305772", "url": "https://it.wikipedia.org/wiki?curid=3217086", "title": "Narborough", "text": ""}
{"id": "3217087", "revid": "287204", "url": "https://it.wikipedia.org/wiki?curid=3217087", "title": "Campionato asiatico maschile di pallacanestro 2003", "text": "Il 22\u00ba Campionato Asiatico Maschile di Pallacanestro FIBA si \u00e8 svolto dal 23 settembre al 1\u00ba ottobre 2003 a Harbin in Cina.\nI Campionati asiatici maschili di pallacanestro sono una manifestazione biennale tra le squadre nazionali del continente, organizzata dalla FIBA Asia."}
{"id": "3217091", "revid": "228587", "url": "https://it.wikipedia.org/wiki?curid=3217091", "title": "Smile Please", "text": ", fondata nell'ottobre del 2004, \u00e8 una societ\u00e0 di produzione musicale fondata da Nobuo Uematsu ex-compositore della holding giapponese Square Enix.\nSmile Please ha avuto come primo cliente proprio la Square Enix, che ha chiesto a Uematsu di portare i suoi concerti anche in Nord America.\nLa societ\u00e0 di Uematsu lavora attualmente per Mistwalker, uno studio di sviluppo per videogiochi avviato dal creatore della serie \"Final Fantasy\", Hironobu Sakaguchi. Uematsu ha composto le musiche di due giochi di ruolo per Xbox 360 che sono stati sviluppati da Mistwalker: \"Blue Dragon\" e \"Lost Odyssey\"."}
{"id": "3217093", "revid": "110157", "url": "https://it.wikipedia.org/wiki?curid=3217093", "title": "L\u00f6wenstedt", "text": "L\u00f6wenstedt \u00e8 un comune di 662 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3217095", "revid": "697352", "url": "https://it.wikipedia.org/wiki?curid=3217095", "title": "Lukavice", "text": "Lukavice pu\u00f2 riferirsi a diversi toponimi della Repubblica Ceca:"}
{"id": "3217096", "revid": "287204", "url": "https://it.wikipedia.org/wiki?curid=3217096", "title": "Norstedt", "text": "Norstedt \u00e8 un comune di 419 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3217097", "revid": "300067", "url": "https://it.wikipedia.org/wiki?curid=3217097", "title": "Nazionale di pallacanestro dello Yemen", "text": "La nazionale di pallacanestro dello Yemen \u00e8 la rappresentativa cestistica dello Yemen ed \u00e8 posta sotto l'egida della Federazione cestistica dello Yemen."}
{"id": "3217098", "revid": "110157", "url": "https://it.wikipedia.org/wiki?curid=3217098", "title": "Sollwitt", "text": "Sollwitt \u00e8 un comune di 298 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3217101", "revid": "287204", "url": "https://it.wikipedia.org/wiki?curid=3217101", "title": "Oster-Ohrstedt", "text": "Oster-Ohrstedt \u00e8 un comune di 647 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3217103", "revid": "300067", "url": "https://it.wikipedia.org/wiki?curid=3217103", "title": "Nazionale di pallacanestro del Vietnam", "text": "La nazionale di pallacanestro del Vietnam (\u0110\u1ed9i tuy\u1ec3n b\u00f3ng r\u1ed5 qu\u1ed1c gia Vi\u1ec7t Nam) \u00e8 la rappresentativa cestistica del Vietnam ed \u00e8 posta sotto l'egida della Federazione cestistica del Vietnam."}
{"id": "3217104", "revid": "1442080", "url": "https://it.wikipedia.org/wiki?curid=3217104", "title": "Lucio Apustio Fullone", "text": "Biografia.\nFu eletto console nel 226 a.C. ed ebbe come collega Marco Valerio Massimo Messala. In quell'anno Roma si stava preparando ad una imminente invasione dei Galli. I libri sibillini avevano predetto che i Galli ed i Greci avrebbero preso possesso della citt\u00e0; per soddisfare ed allo stesso tempo scongiurare la profezia, i pontefici fecero seppellire vivi un gallo con la moglie ed una donna greca. La condanna fu eseguita nel Foro Boario di Roma. L'intero anno del consolato di Fullone fu impiegato nella preparazione alla guerra e ad una leva generale in tutta l'Italia romana.\nNel 215 a.C. era a capo della guarnigione di Taranto, da dove i suoi soldati vennero imbarcati sulle 55 navi della flotta del \"praefectus classis\" Publio Valerio Flacco. Tale flotta era destinata a proteggere il litorale della Puglia e a fare ricognizione lungo le coste orientali dell'Adriatico per controllare le mosse di Filippo. Contemporaneamente vennero reperiti i fondi necessari alla missione: "}
{"id": "3217108", "revid": "1573940", "url": "https://it.wikipedia.org/wiki?curid=3217108", "title": "Sylt (comune)", "text": "Sylt \u00e8 un comune di 15.243 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF)."}
{"id": "3217109", "revid": "599013", "url": "https://it.wikipedia.org/wiki?curid=3217109", "title": "Lu\u017eec", "text": "Lu\u017eec pu\u00f2 riferirsi a diversi toponimi della Repubblica Ceca:"}
{"id": "3217111", "revid": "287204", "url": "https://it.wikipedia.org/wiki?curid=3217111", "title": "Nazionale di pallacanestro dell'Uzbekistan", "text": "La nazionale di pallacanestro dell'Uzbekistan \u00e8 la rappresentativa cestistica dell'Uzbekistan ed \u00e8 posta sotto l'egida della Federazione cestistica dell'Uzbekistan."}
{"id": "3217113", "revid": "287204", "url": "https://it.wikipedia.org/wiki?curid=3217113", "title": "Hooge (Germania)", "text": "Hooge \u00e8 un'isola delle isole Frisone Settentrionali, ed amministrativamente \u00e8 un comune di 72 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 indipendente delle comunit\u00e0 amministrative (\"Amt\")."}
{"id": "3217115", "revid": "1776051", "url": "https://it.wikipedia.org/wiki?curid=3217115", "title": "V\u00e5lerenga Fotball 1998", "text": "Questa pagina raccoglie i dati riguardanti il V\u00e5lerenga Fotball nelle competizioni ufficiali della stagione 1998.\nStagione.\nLa stagione \u00e8 iniziata con l'avvicendamento in panchina tra Vidar Davidsen ed Egil Olsen: \"Drillo\", infatti, ha avuto il compito di guidare la squadra in Coppa delle Coppe e nella Tippeligaen, l'anno dopo la promozione e la vittoria in Norgesmesterskapet.\nLa squadra si \u00e8 classificata al settimo posto finale: i capocannonnieri sono stati John Carew e Kjell Roar Kaasa, entrambi con sette reti. L'avanzata in Coppa delle Coppe \u00e8 stata terminata dal Chelsea ai quarti di finale, con i \"Blues\" che si sono imposti sia all'andata che al ritorno. In Coppa di Norvegia, il V\u00e5lerenga non \u00e8 andato oltre il terzo turno, dove \u00e8 stato eliminato dallo Skeid."}
{"id": "3217116", "revid": "300067", "url": "https://it.wikipedia.org/wiki?curid=3217116", "title": "Nazionale di pallacanestro del Turkmenistan", "text": "La nazionale di pallacanestro del Turkmenistan \u00e8 la rappresentativa cestistica del Turkmenistan ed \u00e8 posta sotto l'egida della Federazione cestistica del Turkmenistan."}
{"id": "3217122", "revid": "287204", "url": "https://it.wikipedia.org/wiki?curid=3217122", "title": "Nazionale di pallacanestro del Tagikistan", "text": "La nazionale di pallacanestro del Tagikistan \u00e8 la rappresentativa cestistica del Tagikistan ed \u00e8 posta sotto l'egida della Federazione cestistica del Tagikistan."}
{"id": "3217131", "revid": "1543377", "url": "https://it.wikipedia.org/wiki?curid=3217131", "title": "Risoluzione 74 del Consiglio di sicurezza delle Nazioni Unite", "text": "La Risoluzione del Consiglio di Sicurezza ONU 74 fu adottata il 16 settembre del 1949, dopo che fu ricevuta ed esaminata una lettera del Presidente della Commissione ONU per l'Energia Atomica, che trasmetteva due risoluzioni.\nIl Consiglio di Sicurezza diede mandato al Segretario generale delle Nazioni Unite di trasmettere la lettera e le due risoluzioni, unitamente a tutte le registrazioni inerenti alla questione discussa in seno alla Commissione ONU per l'Energia Atomica, all'Assemblea generale delle Nazioni Unite ed agli stati membri dell'ONU.\nLa risoluzione pass\u00f2 con nove voti favorevoli e due astensioni.\nVotazione.\nVotarono a favore della risoluzione:\nSi astennero:"}
{"id": "3217132", "revid": "1442080", "url": "https://it.wikipedia.org/wiki?curid=3217132", "title": "ATP Montevideo 1995 - Singolare", "text": "Il singolare del torneo di tennis ATP Montevideo 1995, facente parte dell'ATP Tour, ha avuto come vincitore Bohdan Ulihrach che ha battuto in finale Alberto Berasategui 6-2,6-3."}
{"id": "3217133", "revid": "155634", "url": "https://it.wikipedia.org/wiki?curid=3217133", "title": "Serie A1 1990-1991 (pallamano maschile)", "text": "La Serie A1 1990-1991 \u00e8 stata la 22\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dal Sudtiroler Sportverein Brixen per la 1\u00aa volta nella sua storia.\nA retrocedere in serie A2 furono l'Handball Club Rovereto, l'Handball Club Imola 1973 e la Pallamano Citt\u00e0 Sant'Angelo.\nFormula del torneo.\nStagione regolare.\nIl campionato si svolse tra 12 squadre che si affrontarono in una fase iniziale con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificarono per i play off scudetto le squadre classificate dal 1\u00ba al 10\u00ba posto; le squadre classificate dall'11\u00ba al 12\u00ba posto furono retrocesse in serie A2.\nPlay off scudetto.\nLe squadre classificate dal 1\u00ba al 10\u00ba posto in serie A1 e dal 1\u00ba al 4\u00ba posto in serie A2 alla fine della stagione regolare parteciparono ai play off scudetto, che si disputarono con la formula ad eliminazione diretta dagli ottavi di finale in poi, al meglio di due gare su tre.\nLa squadra 1\u00aa classificata al termine dei play off fu proclamata campione d'Italia.\nPlay-out.\nI play-out furono divisi in due fasi."}
{"id": "3217134", "revid": "22416", "url": "https://it.wikipedia.org/wiki?curid=3217134", "title": "Automotrice FdS ADe", "text": ""}
{"id": "3217136", "revid": "1442080", "url": "https://it.wikipedia.org/wiki?curid=3217136", "title": "ATP World Tour Finals 2010 - Singolare", "text": "Il singolare dell'ATP World Tour Finals 2010 \u00e8 stato un torneo di tennis facente parte dell'ATP World Tour 2010.\nIl campione uscente Nikolaj Davydenko non \u00e8 riuscito a qualificarsi al torneo, non \u00e8 stato presente neanche Juan Mart\u00edn del Potro, finalista nell'edizione del 2009.\nRoger Federer ha battuto in finale Rafael Nadal per 6-3, 3-6, 6-1."}
{"id": "3217138", "revid": "155634", "url": "https://it.wikipedia.org/wiki?curid=3217138", "title": "Ami Oreiller", "text": "Biografia.\n, Oreiller ha esordito nel Circo bianco il 16 dicembre 2002 a Les Orres giungendo 61\u00ba in uno slalom speciale valido come gara FIS; ha partecipato per la prima volta a una prova di Coppa Europa il 4 febbraio 2005, disputando uno slalom gigante a Veysonnaz senza classificarsi. Il 25 ottobre 2009 ha debuttato in Coppa del Mondo disputando lo slalom gigante sul ghiacciaio di S\u00f6lden, non riuscendo a qualificarsi per la seconda manche. Il 14 gennaio 2010 a Patscherkofel ha conquistato in discesa libera il suo primo successo in Coppa Europa, nonch\u00e9 primo podio, e il 5 marzo a Sarentino in supergigante il suo ultimo podio nel circuito (2\u00ba).\nIl 21 febbraio 2015 ha ottenuto a Saalbach-Hinterglemm in discesa libera il suo miglior piazzamento in Coppa del Mondo (41\u00ba) e il giorno seguente ha disputato nella medesima localit\u00e0 la sua ultima gara nel circuito, piazzandosi 46\u00ba in supergigante. Si \u00e8 ritirato al termine di quella stagione 2014-2015 e la sua ultima gara \u00e8 stata uno slalom gigante FIS disputato il 14 aprile a Zinal, chiuso da Oreiller al 6\u00ba posto; in carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3217139", "revid": "110157", "url": "https://it.wikipedia.org/wiki?curid=3217139", "title": "Utah Museum of Fine Arts", "text": "Lo Utah Museum of Fine Arts \u00e8 la principale istituzione culturale nel campo dell'arte nello Utah. Si trova a Salt Lake City presso la University of Utah.\nFa parte della American Association of Museums ed ha pi\u00f9 di 20 gallerie, dedicate all'esposizione di pi\u00f9 di 17000 pezzi, provenienti da Africa, Oceania, Asia ed Europa, compresi pezzi di arte classica.\nStoria.\nAgli inizi del Novecento si pens\u00f2 di creare una galleria d'arte all'ultimo piano del Park Building della University of Utah, composta soprattutto da opere di artisti locali. Negli anni successivi la collezione si \u00e8 arricchita in maniera straordinaria, grazie soprattutto a donazioni, che hanno comportato la trasformazione del dipartimento d'arte dell'universit\u00e0 in un vero e proprio museo, aperto dal 6 maggio 1951, con un direttore dal 1957.\nNel 1970 \u00e8 stato trasferito in un edificio pi\u00f9 idoneo, anche per la continua espansione delle collezioni."}
{"id": "3217140", "revid": "729019", "url": "https://it.wikipedia.org/wiki?curid=3217140", "title": "Pace (Mississippi)", "text": "Pace \u00e8 una citt\u00e0 (\"town\") degli Stati Uniti d'America, situata nella contea di Bolivar, nello Stato del Mississippi."}
{"id": "3217141", "revid": "461603", "url": "https://it.wikipedia.org/wiki?curid=3217141", "title": "Panserraikos FC", "text": ""}
{"id": "3217143", "revid": "729019", "url": "https://it.wikipedia.org/wiki?curid=3217143", "title": "Pachuta", "text": "Pachuta \u00e8 una citt\u00e0 (\"town\") degli Stati Uniti d'America, situata nella contea di Clarke, nello Stato del Mississippi."}
{"id": "3217147", "revid": "767487", "url": "https://it.wikipedia.org/wiki?curid=3217147", "title": "Sigmund Lebert", "text": "Biografia.\nDopo aver compiuto gli studi musicali a Stoccarda e al Conservatorio di Praga, a partire dal 1839 si dedic\u00f2 all'insegnamento privato. Nel 1846 si convert\u00ec al cattolicesimo, cambiando in Lebert l'originario cognome Levi. Fu tra i fondatori del Conservatorio di Stoccarda, dove fu docente di pianoforte. \nLa fama di Lebert \u00e8 legata all'opera, da lui pubblicata insieme a Ludwig Stark nel 1858, \"Grosse theoretisch-praktische Klavierschule\", un metodo per pianoforte che fu tradotto in diverse lingue ed ebbe larghissima diffusione in Europa e in America. La \"Klavierschule\" di Lebert e Stark, arrivata alla quarta edizione gi\u00e0 nel 1870, comparve in traduzione italiana nel 1905 a cura di Mugellini e poi nel 1921 a cura di Ivaldi, per essere poi pi\u00f9 volte ristampata negli anni successivi.\nLa tecnica pianistica e il metodo Lebert e Stark.\nIl \"metodo Lebert e Stark\" \u00e8 un tipico documento della tecnica pianistica ottocentesca di derivazione clavicembalistica, basata sull'\"indipendenza\" e \"articolazione\" delle dita isolate - le quali, come piccoli martelletti, devono cadere sui tasti dall'alto (\"alzare bene le dita\") - con l'esclusione totale del peso del braccio e dell'avambraccio. \"La mano\", si legge nel \u00a7 19 della \"Klavierschule\", \"deve stare leggermente inclinata verso il pollice ed in modo che ciascun dito alzandosi, ricada sulla tastiera \"dalla stessa altezza. Solo in questa disposizione le singole dita possono essere educate ad un'indipendenza assoluta\"\". Si trattava di una sistemazione ed anche estremizzazione di \"una concezione della meccanica pianistica basata unicamente sull'azione del dito\". \nNonostante le critiche avanzate, tra Ottocento e Novecento, contro tale impostazione dai fautori del rinnovamento della tecnica pianistica in senso fisiologico, come i teorici tedeschi della tecnica del peso (Steinhausen, Breithaupt, Bandmann) e l'inglese Matthay, il \"metodo Lebert e Stark\" continu\u00f2 a godere di grande fortuna per oltre un secolo."}
{"id": "3217153", "revid": "1442080", "url": "https://it.wikipedia.org/wiki?curid=3217153", "title": "Stockholm Open 1995 - Singolare", "text": "Il singolare del torneo di tennis Stockholm Open 1995, facente parte dell'ATP Tour, ha avuto come vincitore Thomas Enqvist che ha battuto in finale Arnaud Boetsch 7-5,6-4."}
{"id": "3217154", "revid": "729019", "url": "https://it.wikipedia.org/wiki?curid=3217154", "title": "Pascagoula", "text": "Pascagoula \u00e8 una citt\u00e0 (\"city\") degli Stati Uniti d'America, capoluogo della contea di Jackson, nello Stato del Mississippi.\nLa citt\u00e0 \u00e8 nota perch\u00e9 nel 1973 \u00e8 avvenuto il rapimento alieno di Pascagoula."}
{"id": "3217156", "revid": "1718925", "url": "https://it.wikipedia.org/wiki?curid=3217156", "title": "Baragazza", "text": "Baragazza \u00e8 una frazione di circa 1000 abitanti del Comune di Castiglione dei Pepoli, della Citt\u00e0 metropolitana di Bologna, nell'appennino tosco-emiliano.\nIl nucleo del paese ed il suo territorio, delimitato ad ovest dal fiume Setta e ad est dal torrente Gambellato, sorge in prossimit\u00e0 di quello che si stima fosse l'asse principale di comunicazione tra la Toscana e l'Emilia-Romagna nell'antichit\u00e0, ovvero la Via Flaminia militare.\nGeografia fisica.\nTerritorio.\nBaragazza \u00e8 terra e paese dell'alto Appennino bolognese sul confine toscano, a met\u00e0 strada circa tra Bologna da un lato e Prato-Firenze dall'altro, facilmente raggiungibile sia con i mezzi pubblici di trasporto (treno ed autobus), sia con quelli privati (anche e soprattutto utilizzando l'Autostrada del Sole \u00e8 possibile scegliere se percorrere il tracciato storico, detto anche A1 panoramica o la variante di valico, detta anche A1 direttissima).\nDiverse sono le ipotesi avanzate sul significato del toponimo. Tralasciando qui quanto d'altro (ed anche di suggestivo) \u00e8 stato scritto al proposito, diciamo solo che il nome Baragazza, da ricondursi al longobardo o al celtico, evoca le due caratteristiche fondamentali del luogo: monte e bosco.\nL'agglomerato urbano, infatti adagiato a \u201cmezza costa\u201d sulle pendici del Monte Coroncina ( 1169 metri s.l.m.) si trova a 675 metri sul livello del mare, quasi incastonato nel verde di folti boschi a monte e vasti campi a valle.\nIl paese, quale oggi si presenta, risulta formatosi, a partire dal Settecento, con l'espandersi e l'unirsi di preesistenti agglomerati, ubicati in prossimit\u00e0 dell'attuale pieve, che ben appaiono nella \u201cPianta o Mappa della Contea di Baragazza\u201d, redatta nel 1708 dal perito Marco Antonio Caldani, la cui comparazione con il corrispondente territorio ai nostri giorni di ci\u00f2 d\u00e0 buona prova.\nBeni culturali.\nLa pieve viene eretta negli anni 1785/1788 su disegno dell'architetto Angelo Venturoli, essendosi ormai definitivamente abbandonato, in quanto franoso, il luogo non lontano dall'odierno centro del paese ove sorgevano le precedenti pievi; anch'esse, come quella d'oggi, dedicate all'Arcangelo Michele, da sempre patrono della terra di Baragazza.\nAll'armonica Chiesa di fine Settecento, arcipretale, plebana ed insignita della dignit\u00e0 di \u201cecclesia stationum urbis\u201d, viene poi unito lo svettante campanile dell'ingegnere Giuseppe Brighenti che, realizzato negli anni 1852/1867 (e da ultimo restaurato nel 1996) oggi \u00e8 simbolo di municipalit\u00e0 e costituisce cuore del paese e suo segno, anche da lontano.\nAll'interno della pieve, ad una navata con sei cappelle laterali e due ampi vani ai quali si accede dal presbiterio, l'uno adibito a sagrestia, l'altro adibito a cappella, gi\u00e0 per la compagnia del Santissimo Sacramento, di particolare interesse sono il quadro del 1792 raffigurante San Michele Arcangelo, posto nell'abside, opera di Pietro Fancelli e Giovanni Pancaldi; il quadro \u201cin medaglia\u201d di fine Settecento raffigurante il Padre Eterno, anch'esso posto nell'abside tra due angeli che lo sorreggono, opera di Bonaventura Forgani; l'altare maggiore di fine Settecento in legno finemente lavorato a finto marmo dai fratelli Giuseppe e Gaetano Roppa, ai quali si deve pure il relativo tabernacolo e sovrastante tronetto anch'essi in legno con finiture in oro zecchino; l'organo a canne del 1791, opera dell'organaro Pietro Agati e la relativa cantoria in legno, del 1793, di Alessandro Salioni; il fonte battesimale del 1801 pure opera dei fratelli Roppa; la statua della Madonna del Rosario, del 1801, opera di Antonio Borzaga, posto sull'altare a Lei dedicato, la cui ancona del 1922/1923 in legno con fregi in oro zecchino \u00e8 opera di Lodovico Pozzetti; l'altare e l'ancona dedicati al Santissimo Crocifisso, cinquecenteschi, gi\u00e0 facenti parte di una Chiesa sconsacrata di Bologna e qui collocati nel 1909; le quattordici stazioni della \u201cVia Crucis\u201d eretta nell'anno 1885.\nAll'interno del campanile le quattro notevoli campane per il \u201cDoppio alla bolognese\u201d fuse da Clemente Brighenti nel 1867 e qui poste nel maggio dello stesso anno.\nAlla pieve poi si affiancano edifici di culto minori: la Chiesa Parrocchiale di San Giacomo delle Calvane (1629), l'Oratorio di Santa Croce (e l'attigua Chiesa Sussidiale) in Roncobilaccio, l'Oratorio dedicato a San Giovanni Battista a Casigni (1690), l'Oratorio dedicato alla Madonna Immacolata e a San Sebastiano (1855) a Monte.\nStoria antica.\nI pi\u00f9 vecchi documenti che ci parlano di Baragazza datano attorno al Mille, presentandocela gi\u00e0, pur nel silenzio delle sue pi\u00f9 antiche vicende che, prive dei conforti documentali della storia, si confondono nel buio dei secoli precedenti, quale realt\u00e0 viva ed emergente, il cui polo di aggregazione ecclesiale \u00e8 dato dall'antica pieve e quello politico-militare \u00e8 costituito dallo strategico castello, ubicato sul monte omonimo.\nLa terra di Baragazza \u00e8 legata ai nomi dei Conti Cadolingi, di origine longobarda residenti in Pistoia, della Contessa Matilde di Canossa, dei Conti Alberti di Mangona chiamati i (\"Conti Rabbiosi\" per la prepotenza, gli intrighi e i delitti che caratterizzarono il loro dominio), dei Conti Pepoli di Bologna.\nL'importante fortezza di Baragazza, di cui \u00e8 stata fatta una \u201cricostruzione grafica\u201d, per la quale bolognesi e fiorentini tanto combattono nel Duecento, Trecento e Quattrocento, \u00e8 pure borgo, \u201ccittadella\u201d.\nLa storia ci parla di episodi d'intrigo, di lotta, di vicende cruente consumatesi nel Castello di Baragazza ma ci parla anche, nei suoi documenti, della \u201cstruttura muraria\u201d di questo castello, di cui oggi non restano che brandelli di fondamenta.\nSappiamo cos\u00ec anche dell'esistenza di case dentro le mura della fortezza; edifici che, poi demoliti e ricostruiti alle pendici del monte perch\u00e9 d'ingombro alla difesa, costituiscono, appunto, una \u201ccittadella\u201d all'interno del castello stesso in cui, oltre agli uomini in armi, trova spazio pure una \u201cvita di borgo\u201d.\nIl Castello di Baragazza comunicava poi, a mezzo di un cunicolo sotterraneo, almeno secondo la leggenda, con la Roccaforte di Civitella (della quale restano oggi pi\u00f9 significative vestigia), trovando senz'altro in quest'ultima il proprio avamposto di armati direttamente sovrastante la confluenza dei fiumi Setta e Gambellato, per secoli punto obbligato di passaggio della viabilit\u00e0.\nCastello sulla vetta di un monte (il Monte Castello) e pieve nella valletta ai piedi del monte (alla Pieve Vecchia): ecco Baragazza cos\u00ec come ci viene presentata dalla storia fino al Quattrocento.\nNel Quattrocento per\u00f2 il castello \u00e8 superato dai tempi, abbandonato e distrutto; e nella storia di Baragazza viene a collocarsi, alla fine dello stesso secolo, un evento singolare e prodigioso: l'apparizione della Madonna nel luogo chiamato Boccadirio, parte della terra di Baragazza.\nNel 1480 a due fanciulli baragazzini, Cornelia Vangelisti e Donato Nutini, appare la Vergine Maria che chiede un Santuario in Suo onore, nel luogo stesso dell'apparizione: il Santuario di Boccadirio, anche oggi meta di tanti.\nBaragazza, luogo di monti e di boschi, gi\u00e0 castello, \u00e8 da allora, oltrech\u00e9 un paese con i suoi segni di municipalit\u00e0, anche Santuario.\nSecondo il volere della Madonna, dunque, il popolo di Baragazza costruisce dapprima un piccolo oratorio, poi una seconda piccola chiesa e, sul finire del Cinquecento, quella chiesa che, nel suo impianto a tre navate, sebbene pi\u00f9 basse e pi\u00f9 corte, \u00e8 la chiesa attuale, la cui facciata viene rifatta, a fine Ottocento, dalle maestranze locali dirette dall'insigne artista baragazzino Aristotele Puccetti (1853-1916), cui si deve pure il rifacimento della facciata della pieve nel 1907, che ne cura il relativo disegno.\nNel Santuario viene custodita la preziosa immagine della Beata Vergine delle Grazie, uscita dalla bottega dei Della Robbia negli anni tra il Quattrocento e il Cinquecento ed inviata dalla veggente Cornelia, religiosa domenicana in Prato col nome di Suor Brigida, ai baragazzini, affinch\u00e9 venisse posta nel luogo dell'apparizione.\nLa storia del santuario \u00e8 stata descritta da un sacerdote, don Lorenzo Amorotti, parroco a Castiglione dei Pepoli dal 1609 al 1621, anno della sua morte, nel libro \u201cOrigine e ritratto della miracolosa Madonna di Boccadirio\u201d, ripreso in seguito in uno scritto di Paolo Guidotti, coautore di una pubblicazione sul santuario.\nStoria di inizio Novecento.\nIl 29 agosto 1921 a Baragazza, si ebbero due scontri tra fascisti e antifascisti.\nQuesta \u00e8 la versione del sotto prefetto di Vergato, in data 31 agosto 1921.\nAlle ore 13 i fascisti Enrico Gherardi e il figlio Mario - iscritti al fascio di Bologna e a Baragazza in villeggiatura - ebbero un diverbio politico con l'operaio socialista Lorenzo Poli, al quale spararono nella schiena.\nAlle 18,45 i familiari del Poli e numerosi militanti socialisti si recarono nell'abitazione dei Gherardi, entrarono e chiesero ai responsabili del ferimento di recarsi nell'abitazione del Poli e di chiedergli scusa. I due fascisti si dissero disponibili a recarsi nell'abitazione del ferito e a sostenere le spese mediche.\nQuando fu loro chiesto di consegnare il fucile e le rivoltelle che avevano in casa, si rifiutarono. Segu\u00ec una breve colluttazione nel corso della quale i due gruppi si scambiarono colpi di rivoltella, coltellate e bastonate. La signora Cremonini, moglie di Enrico, rest\u00f2 uccisa.\nI carabinieri denunciarono 30 militanti di sinistra.\nTra questi vi era Lorenzo Poli. I Gherardi non furono denunciati. Il 5 settembre 1921 una squadra fascista, guidata da Giuseppe \u201cPeppino\u201d Ambrosi, fece una spedizione punitiva a Castiglione dei Pepoli.\nFurono bruciate la sede del PSI e le abitazioni di tre dirigenti socialisti. Durante una sparatoria, Ambrosi riport\u00f2 una lieve ferita.\nIl 3 marzo 1923 davanti alla Corte d'Assise di Bologna comparvero 27 imputati in stato d'arresto.\nI giudici - nel paese era gi\u00e0 in atto la dittatura - ebbero la mano particolarmente pesante.\nVersione popolare dei fatti: \"fascisti provenienti da Prato e Bologna aggrediscono militanti socialisti di Baragazza. Negli scontri muore accidentalmente la madre di un fascista del luogo. La reazione fascista \u00e8 violentissima, sono bruciate abitazioni e fienili di socialisti conosciuti. Per la morte della donna sono denunciati 72 abitanti di Baragazza, al termine di un mega processo per l'accusa di strage, saranno comminati complessivamente 495 anni di reclusione a 42 dei 72 denunciati.\"\nCronologia degli eventi storici.\nFin dal 20 settembre 1529 erano calate in Mugello, per ordine del Papa Clemente VII, le prime bande di ladroni romagnoli che erano state assoldate per portar rinforzo all'esercito imperiale assediante Firenze. Queste saccheggiavano la campagna, riempivano le popolazioni di sgomento e terrore, rubavano il bestiame e incendiavano le case. \nNella \u201cStoria antica e moderna del Mugello\u201d di Don Lino Chini (vol.3, pag 159), si leggono le parole che venivano ripetute agli uomini di queste bande da uno dei caposquadra, un certo Antonio Taddeo: \u201c\"Quei che non credono di fare il peggio che si pu\u00f2, non vengano meco\"\u201d, parole forti che furono messe in pratica da tutti i componenti dell'esercito, tanto che dietro di loro non lasciavano altro che rovina, saccheggio, distruzione e morte. Nel libro del Chini si continua a leggere infatti: \u201c\"Non soldati, ma orsi, lupi, erano i loro uomini; la peggio schiuma de' monti di Baragazza, di Castiglion de' Gatti e altri luoghi di sul confine romagnolo, non buoni ad altro che a bruciar case, ammazzar gente, e tutto saccheggiare e distruggere\"\u201d.\nI disordini della primavera ebbero conseguenze penali per alcune persone. In tutto gli imputati furono 21, di cui nove gi\u00e0 in stato di detenzione. I dimostranti cercarono di entrare in Castiglione e si opposero con violenza ai carabinieri che cercavano di impedire loro l'assembramento, cos\u00ec come era stato stabilito dal prefetto in materia di pubblica sicurezza. Una commissione si era presentata al sindaco formata da Robustiano Milani, Sensi Luigi, Costantino Milani, Ovidio Puccetti, Domenico dott. Milani e Antonio Puccialli... da (da \"Il Castiglionese di fine Ottocento\", a cura di Luciano Righetti, Gruppo di Studi Savena Setta Sambro), (da \"La Gazzetta dell'Emilia\" del 4 dicembre 1898).\nIl 5 e 6 giugno 1944 scioperano i lavoratori della Todt impegnati nei lavori di fortificazione della Linea Gotica nella frazione di Baragazza, chiedendo la liberazione di una ventina di loro compagni arrestati dai tedeschi con l'accusa di connivenza con i partigiani. L'azione dei lavoratori \u00e8 appoggiata e protetta dai partigiani della Stella Rossa. Dopo tre giorni gli arrestati sono\nliberati.\nAlle 9.12 dell\u201911 settembre 1944 decollarono dalla Sardegna 24 bombardieri medi bimotori B-26 del 17\u00b0 Bombardament Group americano. Un aereo ritorn\u00f2 alla base, cinque bombardarono alle 11.14 il paese di Baragazza lanciando oltre 500 bombe a frammentazione da 20 libbre, provocando la morte di 11 soldati tedeschi e 33 civili, diciotto aerei ritornarono alla base a pieno carico in quanto, a causa delle nuvole, non furono capaci di identificare l'obbiettivo. Il vero obbiettivo dell'azione, contrastata dal maltempo, era il paese di Santa Lucia (FI), zona fortificata della Linea Gotica nei pressi del Passo della Futa.\nQuel giorno anche il Feldmaresciallo Albert Kesselring, Comandante in Capo delle truppe tedesche in Italia, era a Baragazza in visita al comando della 334.a Divisione fanteria, ne usc\u00ec illeso.\nIl 25 settembre le truppe alleate, appartenenti alla 6\u00aa Divisione corazzata sudafricana e alla 34\u00aa Divisione americana, entrarono a Baragazza (dopo aver conquistato il Passo della Futa avvenuta il 22 settembre).\nSociet\u00e0.\nTradizioni e folclore.\nOggi, nella vita di Baragazza, paese indubbiamente di \u201cforti\u201d tradizioni, religiose e non, momento particolarmente importante ed altamente significativo \u00e8 dato dalla solennit\u00e0 delle Rogazioni.\nTutti gli anni, in maggio, l'immagine della Madonna di Boccadirio fa visita al \u201csuo popolo\u201d, alla gente di Baragazza.\nLa terracotta robbiana viene processionalmente accompagnata alla pieve arcipretale di San Michele Arcangelo, sede parrocchiale, e vi resta, dalla V domenica dopo la Pasqua a quella dell'Ascensione, intronizzata sull'altare maggiore.\nAltra solennit\u00e0 religiosa che costituisce parte del patrimonio culturale baragazzino \u00e8, da sempre, quella di San Michele; la festa si svolge sul finire di settembre d'ogni anno, in onore dell'Arcangelo, patrono della terra di Baragazza e titolare della pieve.\nLa terza grande annuale ricorrenza religiosa della tradizione baragazzina, poi, \u00e8 quella della Madonna del Rosario, documentata fin dal XVII secolo quale grande solennit\u00e0 del paese, che, gi\u00e0 fissata alla prima domenica di ottobre, viene oggi celebrata il 14 e 15 agosto.\nMa i grandi momenti di vita paesana non si esauriscono certo nelle solennit\u00e0 d'impianto religioso/ecclesiale. A Baragazza, tralasciando altre manifestazioni come quelle in commemorazione dei caduti in occasione di guerra (in ricordo dei quali \u00e8 stato eretto, nel 1981, il solenne monumento\nall'ingresso del paese), si svolgono i \u201ccanta maggio\u201d, ogni anno, nel solco di una tradizione che affonda radici nell'umanesimo e Rinascimento, in particolare toscani.\nAd ogni manifestazione e celebrazione importanti, poi, sempre di regola partecipa il locale Corpo Bandistico.\nSi ha notizia di una banda musicale in Baragazza fin dalla seconda met\u00e0 dell'Ottocento. Essa, oggi intitolata al maestro baragazzino Sisto Predieri, che lungamente la diresse tenendo anche, in paese, fiorente scuola di musica, sempre anima i pi\u00f9 begli eventi di Baragazza."}
{"id": "3217161", "revid": "287204", "url": "https://it.wikipedia.org/wiki?curid=3217161", "title": "Kremlin Cup 1995 - Singolare", "text": "Il singolare del Kremlin Cup 1995 \u00e8 stato un torneo di tennis facente parte dell'ATP Tour.\nAleksandr Volkov era il detentore del titolo, ma ha perso nei quarti di finale contro Daniel Vacek.\nCarl-Uwe Steeb ha battuto in finale 7\u20136(5), 3\u20136, 7\u20136(6) Daniel Vacek."}
{"id": "3217163", "revid": "287204", "url": "https://it.wikipedia.org/wiki?curid=3217163", "title": "Kremlin Cup 1995 - Doppio", "text": "Il doppio del torneo di tennis Kremlin Cup 1995, facente parte dell'ATP Tour, ha avuto come vincitori Byron Black e Jared Palmer che hanno battuto in finale Tommy Ho e Brett Steven 6\u20134, 3\u20136, 6\u20133."}
{"id": "3217182", "revid": "1442080", "url": "https://it.wikipedia.org/wiki?curid=3217182", "title": "Grand Slam Cup 1995 - Singolare maschile", "text": "Il singolare maschile del torneo di tennis Grand Slam Cup 1995, facente parte dell'ATP Tour, ha avuto come vincitore Goran Ivani\u0161evi\u0107 che ha battuto in finale Todd Martin 7-6(4), 6-3, 6-4."}
{"id": "3217191", "revid": "36396807", "url": "https://it.wikipedia.org/wiki?curid=3217191", "title": "Sadral", "text": ""}
{"id": "3217204", "revid": "22416", "url": "https://it.wikipedia.org/wiki?curid=3217204", "title": "Automotrice FdS ADe serie 90", "text": ""}
{"id": "3217212", "revid": "287204", "url": "https://it.wikipedia.org/wiki?curid=3217212", "title": "Federico Pagani", "text": "Statistiche.\nPresenze e reti nei club.\n\"Statistiche aggiornate al 23 dicembre 2010.\""}
{"id": "3217215", "revid": "15756", "url": "https://it.wikipedia.org/wiki?curid=3217215", "title": "Wonder Girl", "text": "Wonder Girl \u00e8 il nome di tre personaggi immaginari che compaiono come supereroine nei fumetti e negli altri media pubblicati dalla DC Comics. L'originale era una versione pi\u00f9 giovane di Wonder Woman. La seconda e la terza sono protette di Wonder Woman, e membri di diverse incarnazioni dei Teen Titans.\nBiografie dei personaggi.\nDiana.\nAnche se non venne mai chiamata Wonder Girl, una giovane Wonder Woman comparve come parte dell'origine del personaggio in \"All-Star Comics\" n. 8 (dicembre 1941), la prima comparsa di Wonder Woman. Una Principessa Diana in piena adolescenza comparve nella storia di origine in \"Wonder Woman\" vol. 1 n. 23 (maggio-giugno 1947), scritto da William Moulton Marston e illustrata da H. G. Peter.\nWonder \"Girl\" comparve per la prima volta in \"The Secret Origins of Wonder Woman\", scritta e pubblicata da Robert Kanigher, in \"Wonder Woman\" vol. 1 n. 105 (aprile 1958). In questa origine rinnovata della Silver Age, fu narrato che di fatto Wonder Woman non nacque dalla creta, ma che venne al mondo prima che le Amazzoni si stabilissero sull'Isola Paradiso. Dopo questo numero ci furono numerose avventure di Wonder Woman, e anni dopo comparve un personaggio aggiuntivo, Wonder Tot - Wonder Woman da bambina molto piccola. Kanigher ricostitu\u00ec le vecchie origini di Diana nel 1966.\nDa \"Wonder Woman\" vol. 1 n. 124 (agosto 1961) in poi, Wonder Woman, Wonder Girl e Wonder Tot comparvero frequentemente insieme in storie apostrofate come \"racconti impossibili\", presentati come film dalla madre di Diana, la Regina Hippolyta, che aveva il potere di mettere insieme i film di s\u00e9 e di Diana insieme a diverse et\u00e0. Cos\u00ec i personaggi di Wonder Girl e Wonder Woman cominciarono a differenziarsi, come scritto nelle storie di Bob Haney ambientate nello stesso periodo di quelle di Wonder Woman.\nHaney stava sviluppando un nuovo gruppo di supereroi ragazzi, che nella sua comparsa informale vide l'alleanza di Robin (Dick Grayson), Kid Flash (Wally West), e Aqualad - rispettivamente le spalle dei membri della Justice League Batman, Flash e Aquaman. Nella loro comparsa successiva in \"The Brave and the Bold\" n. 60 (luglio 1965), furono nominati Teen Titans e furono raggiunti da Wonder Girl, raffigurata in modo molto somigliante a Wonder Woman e che chiamava Hippolyta \"madre\".\nL'ultima significante comparsa di Wonder Woman come giovane Wonder Girl avvenne nel novembre 1965. In \"Wonder Woman\" vol. 1 n. 158, Kanigher ruppe la quarta parete facendo arrivare Wonder Girl e il resto del cast di supporto che aveva creato (Wonder Tot, Gloop, Bird-Boy, Mer-Boy, Birdman e Manno) nell'ufficio di un \"certo\" editore. Protestato dai fan per aver rovinato il personaggio, Kanigher disse che amava Wonder Girl, insieme a tutte le sue \"figlie\", come Black Canary, Star Sapphire e Harlequin. Anche cos\u00ec, con una pressione crescente, non ebbe scelta se non quella di dichiararla retconnessa. Wonder Girl accett\u00f2 stoicamente il suo fato e sia lei che gli altri personaggi furono tramutati in semplici disegni sulla scrivania di Kanigher. Poco dopo, Wonder Woman rimase scioccata nel vedere \"uccidere\" la sua s\u00e9 pi\u00f9 giovane.\nNonostante tutto, Diana da bambina non fu completamente rigettata. Ristampe di altre storie di Wonder Girl furono occasionalmente incluse nel fumetto. Nel n. 200, si vede Wonder Woman, nella sua identit\u00e0 civile, passeggiare vicino ad alcuni bambini che giocano e le torna in mente di quando era una giovane di quattordici anni con una cotta per Mer-Boy.\nDonna Troy.\nWonder Girl e gli altri membri dei Teen Titans comparvero poi in \"Showcase\" n. 59 (dicembre 1965) prima di essere trasferiti nella loro serie omonima in \"Teen Titans\" vol. 1 n. 1 (febbraio 1966). Con il personaggio chiamato solo Wonder Girl, o \"Wonder Pulcina\" dai suoi compagni, non fu spiegato come il suo status, cos\u00ec come la giovane Wonder Woman, furono divise nella linea temporale o divennero altri personaggi, fino a \"Teen Titans\" vol. 1 n. 22 (agosto 1969). In una storia di Marv Wolfman e Gil Kane, fu stabilito che Wonder Girl \u00e8 un'orfana non-Amazzone, salvata da Wonder Woman da un palazzo incendiato. Incapace di ritrovare i genitori o una famiglia, Wonder Woman port\u00f2 la bambina sull'Isola Paradiso, dove infine le furono donati poteri Amazzoni dal Raggio Viola. La storia termina con Wonder Girl che indossa un nuovo costume e porta un nuovo taglio di capelli, adottando l'identit\u00e0 segreta di Donna Troy.\nOrigini multiple.\nUno speciale evento fumettistico come le miniserie \"Crisi sulle Terre infinite\" e \"Crisi infinita\" riscrissero le storie di numerosi personaggi, e le origini di Donna Troy furono riviste numerose volte. In breve, queste origini furono le seguenti:\nCassandra Sandsmark.\nCassie Sandsmark \u00e8 la figlia della Dtt.ssa Helena Sandsmark, un'archeologa, e di Zeus. Fu membro sia dei Young Justice che dei Teen Titans. Inizialmente, i suoi poteri derivavano da alcuni antichi magici artefatti greci. Successivamente, Zeus le concesse la grazia di poteri innati. I suoi poteri sono simili a quelli di Wonder Woman, anche se porta con s\u00e9 un lazzo che espelle il fulmine di Zeus, che le fu donato dal suo fratellastro, Ares, il dio greco della guerra. Quando gli dei greci lasciarono il piano mortale durante \"Crisi Infinita\", Zeus strapp\u00f2 a Cassie i suoi poteri. Tuttavia, le furono riproposti da Ares in cambio del favore di diventare la sua campionessa.\nDopo la morte di Superboy, lasci\u00f2 i Teen Titans per qualche tempo e divenne una vigilante indipendente. Fu in lutto per la perdita del suo amato, Superboy, e rattristata ancora di pi\u00f9 dall'abbandono di Robin e di Wonder Woman nell'anno successivo. Si riun\u00ec successivamente al gruppo dopo un combattimento con la Confraternita del male e il ritorno di Cyborg. \u00c8 un'intima amica della compagna di squadra Supergirl.\nVersioni alternative.\nSuperman &amp; Batman: Generations.\nIn \"Superman &amp; Batman: Generations\" n. 2, Wonder Girl comparve per la prima volta nel 1953 come \"proiezione mistica\" al fine di prendere il posto di Wonder Woman mentre Diana partoriva. Trov\u00f2 Steve Trevor ferito e lo port\u00f2 a Themyscira, dove nonostante fosse stato sottoposto al raggio viola, mor\u00ec a causa delle ferite, lasciando Diana a crescere sua figlia da sola.\nNel 1964, Stephanie (o \"Stevie\") decise di andarsene per conto suo come Wonder Girl. Condivise un collegamento con Supergirl (Kara Kent), dato che nacquero nello stesso istante. Anni dopo, divenne la nuova Wonder Woman. Il suo costume fu molto simile a quello di sua madre, eccetto il fatto che non possedeva n\u00e9 la tiara n\u00e9 il lazzo magico di Afrodite, ma invece, possedeva i sandali alati di Hermes. Indossava anche una maschera. Quando divenne la nuova Wonder Woman, aggiunse un mantello al suo insieme.\nIn \"Superman &amp; Batman: Generations\" n. 3, venne uccisa da Darkseid.\nAltri media.\nWonder Woman (serie televisiva).\nNel 1976, una versione di Wonder Girl comparve nella serie televisiva \"Wonder Woman\", interpretata sul piccolo schermo dall'attrice Debra Winger, in uno dei suoi primi ruoli nei mass media.\nAnche se l'episodio pilota rivel\u00f2 che l'alter ego di Wonder Woman, la Principessa Diana dell'Isola Paradiso, era l'unica figlia della Regina Hippolyta, episodi successivi videro la sorella pi\u00f9 giovane di Diana, Drusilla.\nDrusilla comparve per la prima volta nell'episodio in due parti \"The Feminum Mistique\". In quest'episodio, la Regina Hippolyta (Carolyn Jones) invi\u00f2 Drusilla in America al fine di riportare sua sorella a casa.\nDrusilla fin\u00ec per ingarbugliarsi in una trama nazista per scoprire il segreto dei mistici braccialetti di Diana, e nel processo svel\u00f2 la super trasformazione utilizzata dalla sorella maggiore. Anche se Drusilla cre\u00f2 la persona di Wonder Girl, la distinzione fu persa sui nazisti, che credettero che lei fosse Wonder Woman e la rapirono.\nDrusilla ricomparve di nuovo nell'episodio finale della prima stagione, \"Wonder Woman in Hollywood\". Era in sviluppo una serie su Wonder Girl, quando l'attrice Debra Winger ruppe il contratto e lasci\u00f2 la serie. Si vociferava che il personaggio di Drusilla/Wonder Girl sarebbe ricomparso in molti altri episodi, sia nella seconda che nella terza serie, ma questa volta interpretata dall'attrice Eileen Chesis, precedentemente vista nell'episodio \"Scuba Duba\" della serie \"Secret of Isis\" nel ruolo di Nancy.\nUna figura somigliante alla Drusilla di Winger ebbe un cammeo in \"Crisi Infinita\" n. 6, come la Wonder Girl di Terra 462. Nei fumetti Cassandra Sandsmark avrebbe adottato l'alias di Drusilla per proteggere la sua identit\u00e0.\nLate Night with David Letterman.\nIl 3 settembre 1993, Debra Winger comparve come ospite al \"David Letterman Show\", pi\u00f9 che altro per promuovere il suo nuovo film, \"Wilder Napalm\". Letterman mostr\u00f2 al pubblico degli spezzoni di lei nel ruolo di Wonder Girl e le fece numerose domande a proposito della serie televisiva e sulla collega Lynda Carter. Inizialmente la Winger si finse imbarazzata, per poi affermare che era tardi per qualcosa che doveva fare e togliendosi il suo vestito grigio mostr\u00f2 il suo costume da Wonder Girl, e corse attraverso il pubblico per raggiungere l'uscita con tanto di scroscio d'applausi.\nTeen Titans.\nLa prima comparsa animata di Donna Troy come Wonder Girl nei Teen Titans avvenne in un segmento della serie animata del 1967 \"The Superman/Aquaman Hour of Adventure\". Nella quinta stagione della serie animata \"Teen Titans\", una donna somigliante alla versione di Wonder Girl di Donna Troy - bruna con gli orecchini a forma di stella - fu visibile nella seconda parte dell'episodio \"Homecoming\" (2005) e nell'episodio \"Calling All Titans\" (2006). Il personaggio non pot\u00e9 essere utilizzare o menzionata per nome a causa di problemi di copyright.\nTeen Titans Go!\nIl n. 36 (ottobre 2006), dal titolo \"Troy\" del fumetto omonimo tratto dalla serie animata \"Teen Titans Go!\", vide protagonista questa versione di Wonder Girl come parte del gruppo. La si vide brevemente nel numero precedente in un cammeo sull'Isola Paradiso e comparve nei numeri successivi della serie, incluso il numero di Valentino del 2007.\nYoung Justice.\nAnche se non fece parte della lista di partenza dello show, fu annunciato al \"San Diego Comic-Con International 2010\" che ci sono dei piani al fine di utilizzare alcune versioni di Wonder Girl ad un certo punto dell'imminente serie televisiva \"Young Justice\".\nTitans (2018).\nWonder Girl compare a partire dall'episodio 1x08 intitolato Donna Troy della serie televisiva DC \"Titans\" (2018). Viene interpretata da Conor Leslie"}
{"id": "3217216", "revid": "300067", "url": "https://it.wikipedia.org/wiki?curid=3217216", "title": "Nazionale di pallacanestro dello Sri Lanka", "text": "La nazionale di pallacanestro dello Sri Lanka \u00e8 la rappresentativa cestistica dello Sri Lanka ed \u00e8 posta sotto l'egida della Federazione cestistica dello Sri Lanka."}
{"id": "3217218", "revid": "599013", "url": "https://it.wikipedia.org/wiki?curid=3217218", "title": "Pedro Gonz\u00e1lez Vera", "text": " Figura al secondo posto della classifica dei realizzatori della Primera Divisi\u00f3n de Chile.\nCaratteristiche tecniche.\nGioc\u00f2 come attaccante.\nCarriera.\nClub.\nInizi\u00f2 nella squadra della sua citt\u00e0, il Deportes Valdivia; presto approd\u00f2 alla massima divisione nazionale, tramite l'ingaggio con l'Uni\u00f3n Espa\u00f1ola. Nel 1991 si accas\u00f2 al Coquimbo Unido, e in due stagioni segn\u00f2 oltre venti reti, guadagnandosi il trasferimento al Cobreloa. Durante le stagioni con la squadra di Calama, continu\u00f2 a mantenere elevate medie realizzative e, nel 1997, fu acquistato dall'Universidad de Chile di Santiago. La parentesi con la compagine dalla maglia blu fu positiva per Gonz\u00e1lez, che raccolse successi sia a livello personale che di squadra. Difatti, nel 1998 arriv\u00f2 la vittoria in Coppa del Cile e il titolo di capocannoniere, il primo, della prima divisione nazionale, con ventitr\u00e9 reti. Il 1999 fu particolarmente degno di nota: oltre alla vittoria del campionato, grazie alle sue prestazioni Gonz\u00e1lez fu nominato miglior calciatore cileno dell'anno. L'anno successivo, oltre alla doppietta campionato-coppa, arriv\u00f2 anche un altro titolo di miglior marcatore, stavolta con ventisei reti in ventotto gare. La lunga militanza con l'Universidad de Chile si interruppe nel 2002, e Gonz\u00e1lez si risolse a fare ritorno all'Uni\u00f3n Espa\u00f1ola, dove gioc\u00f2 per altre due stagioni. Il 2006 fu l'ultimo anno della sua carriera, e per ritirarsi, l'attaccante scelse nuovamente l'Universidad de Chile.\nNazionale.\nFu convocato per la prima volta in una selezione nazionale in occasione del , organizzato in Cile: nella manifestazione giovanile gioc\u00f2 due partite e segn\u00f2 una rete, quella del pareggio contro la . Debutt\u00f2 in Nazionale maggiore il 30 maggio 1993; a dieci anni di distanza dalla partecipazione al Mondiale U-20, torn\u00f2 in una competizione internazionale durante la Copa Am\u00e9rica 1997. Durante tale torneo, tenutosi in Bolivia, gioc\u00f2 la seconda partita (contro l') da titolare, mentre subentr\u00f2 al minuto numero ottanta a Vergara durante -Cile, ultimo incontro della sua nazionale, eliminata alla fase a gironi con tre sconfitte su tre. Nel 1999 fu nuovamente incluso nella lista dei convocati per la Copa Am\u00e9rica, e prese parte ai primi due match entrando a partita in corso. Scelto come titolare per la sfida con il , fall\u00ec un rigore (parato da Dida). Gioc\u00f2 poi le successive partite, tra cui la finale per il terzo posto contro il partendo dall'inizio."}
{"id": "3217223", "revid": "179980", "url": "https://it.wikipedia.org/wiki?curid=3217223", "title": "Primera Divisi\u00f3n de Chile", "text": ""}
{"id": "3217228", "revid": "767487", "url": "https://it.wikipedia.org/wiki?curid=3217228", "title": "Matsyendra", "text": "Matsyendra o Matsyendranath (Bengala, X secolo c.a.) \u00e8 un maestro yoga, considerato il fondatore dell'Hatha Yoga, insieme al suo celebre allievo Goraksha. Il suo nome ricorda anche il significato \"signore dei pesci\", in quanto \"matsya\" significa \"pesce\" e \"indra\" significa \"signore\". La posizione di torsione Matsyendrasana \u00e8 la posizione di Matsyendra.\nLeggenda.\nNonostante Matsyendra sia un personaggio reale, le gesta della sua vita si sono tramandate mediante alcune leggende, tra le quali la pi\u00f9 nota narra che egli, da bambino, fu gettato nell'oceano indiano a causa della sua nascita in corrispondenza di congiunture astrali infauste. Venne cos\u00ec ingoiato da un pesce gigante, all'interno del quale sopravvisse e dove rest\u00f2 lungamente apprendendo lo yoga udendo per caso gli insegnamenti di Shiva alla consorte Parvati, che risiedevano in fondo all'oceano. Dopo 12 anni, Matsyendra usc\u00ec dalla pancia del pesce come un maestro illuminato.\nUn'altra versione della leggenda, si basa sulla creazione di Matsyendra direttamente da Shiva modellando in forma umana i cinque elementi: acqua, cielo, terra, aria e fuoco. In questo modo, Matsyendra rappresenta la purezza estrema. Successivamente alla creazione, Shiva gli don\u00f2 la saggezza, la conoscenza e la filosofia."}
{"id": "3217231", "revid": "287204", "url": "https://it.wikipedia.org/wiki?curid=3217231", "title": "Aerolineas Argentinas", "text": ""}
{"id": "3217234", "revid": "1305772", "url": "https://it.wikipedia.org/wiki?curid=3217234", "title": "Panic Park", "text": " \u00e8 un videogioco party arcade sviluppato e pubblicato dalla Namco nel 1998. In Giappone fu il terzo titolo nel genere pi\u00f9 popolare nelle sale a partire da luglio dello stesso anno.\nCaratteristiche e regole.\nIl cabinato di \"Panic Park\" presenta, invece dei comuni joystick, due manopole scorrevoli che hanno lo scopo di controllare e muovere, in base alla manopola scelta, i due avatar chiamati Red e Blue (rispettivamente per il primo e per il secondo giocatore). In base al numero dei giocatori, il titolo \u00e8 costituito da un numero diverso di livelli, i quali sono sette per la modalit\u00e0 ad uno e cinque in quella a due; per entrambi c'\u00e8 anche un breve livello di introduzione o pratica, consistente nei tali avatar che correndo raccolgono monete mentre entrano nel parco, gestito dal duo di mostriciattoli D&amp;L.\nLo scopo principale del gioco \u00e8 quello di riuscire a completarlo superando tutti i suoi livelli, in modo da poter vincere il trofeo finale. Tuttavia, sono diverse le regole nella modalit\u00e0 a due giocatori, dove il trofeo finale \u00e8 vinto solo da colui che ha superato pi\u00f9 livelli, ed \u00e8 inoltre possibile colpire la manopola dell'avversario in modo da ostacolarlo: questo viene introdotto con la frase \"Push One Another!\", prima dell'inizio della sfida.\nMinigiochi.\n\"Panic Park\" \u00e8 composto in totale da venticinque minigiochi, ognuno con un diverso limite di tempo e la cui difficolt\u00e0, durante il corso della partita, \u00e8 scelta in base alle prestazioni dei giocatori (ad eccezione solo del primo livello, dove \u00e8 il computer stesso a sceglierla); essa pu\u00f2 essere facile (Easy), media (Normal) o difficile (Hard). Infine, cinque di essi rappresentano lo \"stage finale\", ma solo per la modalit\u00e0 ad un giocatore.\n\"Panic King\".\nSi tratta di un gioco speciale esclusivo della modalit\u00e0 ad un giocatore, in cui vi ci si accede inserendo il gettone mentre si tiene premuto il pulsante di avvio. In \"Panic King\" \u00e8 possibile giocare ad uno dei minigiochi aggiuntivi, detti anche \"livelli bonus\", nella loro difficolt\u00e0 estrema con due uniche possibilit\u00e0 di riprova. Si pu\u00f2 inoltre tentare di battere (per quel minigioco) il record stabilito in precedenza da un altro giocatore. Infine, in base ai turni mensili classificati dall'orologio in tempo reale sono sei i minigiochi scelti ed allegati, secondo questo calendario:"}
{"id": "3217241", "revid": "250057", "url": "https://it.wikipedia.org/wiki?curid=3217241", "title": "Hockey Roller Club Monza", "text": "LHockey Roller Club Monza, abbreviato in HRC Monza e sponsorizzato col nome di \"TeamServiceCar\", \u00e8 una societ\u00e0 italiana di hockey su pista con sede a Monza. I suoi colori sociali, che idealmente richiamano le due squadre monzesi di hockey su pista pi\u00f9 blasonate, l'Hockey Club Monza e il Roller Monza, sono il rosso, il bianco e l'azzurro. Dal 2007 al 2013, prima della rifondazione, era nota col nome di \"Hockey Monza e Brianza\".\nStoria.\nL'Hockey Monza e Brianza.\nA Monza la storia dell'hockey \u00e8 legata alle vicende di pi\u00f9 societ\u00e0 sportive. Furono infatti almeno 5 le societ\u00e0 che si avvicendarono sotto l'Arengario.\nL'hockey su pista in citt\u00e0 \u00e8 tornato con l'iscrizione al campionato di Serie B 2007-2008 della neonata Hockey Monza e Brianza, che disputava tutte le gare casalinghe presso l'impianto sportivo di via Ardig\u00f2 a Monza. Il primo torneo vide i brianzoli giungere secondi nel girone A qualificandosi alle finali promozioni ma senza riuscire a salire di categoria. \nI monzesi disputarono altre cinque stagioni in Serie B senza riuscire tuttavia a salire di categoria. Nel 2013 la societ\u00e0 venne sciolta per problemi finanziari.\nL'Hockey Roller Club Monza.\nSubito dopo la cessazione dell'Hockey Monza Brianza la societ\u00e0 venne rifondata con la denominazione Hockey Roller Club Monza; il nome e i colori del nuovo sodalizio volevano ricordare l'Hockey Club Monza e il Roller Monza vincitori in totale di 11 scudetti. L'HRC Monza si iscrisse alla serie B 2013-2014. Inserito nel girone B giunse primo qualificandosi per le final eight per la promozione in serie A2 dove per\u00f2 la sconfitta patita contro il pregiudic\u00f2 la promozione della categoria superiore. Grazie alla defezione del Centrosport Valdagno i monzesi furono ripescati e la citt\u00e0 di Monza ritrov\u00f2, dopo 18 anni, la serie A. Nella Serie A2\u00a02014-2015 i brianzoli disputarono un campionato da assoluti protagonisti chiudendo in prima posizione e venedo promossi in serie A1 con un turno di anticipo. Durante la prima stagione in serie A1 la squadra di Colamaria fece un ottimo campionato classificandosi all'ottavo posto e centrando la qualificazione ai play-off scudetto. La squadra brianzola venne eliminata ai quarti di finale dal campione d'Italia in carica e che si avvier\u00e0 a rivincere il titolo. Il torneo del 2016-2017 vide il Monza classificarsi al decimo posto finale fallendo l'accesso ai play-off scudetto. Nella medesima stagione vi fu il ritorno in una competizione europea. Infatti grazie al buon piazzamento della stagione precedente l'HRC fu qualificato per la Coppa CERS 2016-2017. L'esordio nella manifestazione avvenne contro gli svizzeri dell' i quali vennero sconfitti sia all'andata che al ritorno. Agli ottavi di finale i biancorossoblu pescarono il che elimin\u00f2 i brianzoli ai tiri di rigore. In questa stagione vi fu anche l'esordio in Coppa Italia; il Monza fu eliminato ai quarti di finale dal . Il campionato successivo vide il club monzese accedere nuovamente ai play-off scudetto grazie all'ottavo posto finale conseguito nella stagione regolare. L'avversario fu il forte . La gara giocata al PalaRovagnati di Biassono vide il club di casa mettere in difficolt\u00e0 i pi\u00f9 quotati avversari venendo sconfitto di misura per 3 a 2; in gara 2 giocata a Lodi vide i campioni d'Italia in carica vincere per 10 a 3 e conseguentemente eliminare ai quarti di finale i ragazzi di Colamaria. La stagione 2018-2019 verr\u00e0 ricordata per il ritorno a disputare la massima competizione europea. L'ultimo club di Monza a partecipare all'Eurolega fu il nel torneo 1992-1993. L'HRC fu inserito nel girone D dell'Eurolega insieme agli spagnoli del , ai portoghesi del e agli svizzeri del . Riusc\u00ec a vincere tre gare su sei ma per un solo punto fu eliminato alla prima fase del torneo. In serie A1 arrivando al nono posto finale per soli due punti non riusc\u00ec a centrare la qualificazione ai play-off scudetto.\nColori e simboli.\nI colori sociali del club sono il rosso, il bianco e l'azzurro che idealmente richiamano le due squadre monzesi di hockey su pista pi\u00f9 blasonate, l'Hockey Club Monza e il Roller Monza.&lt;br&gt;\nLo stemma del club riporta le lettere \"HRC\" incastrate tra due bastoni da hockey, la scritta \"Monza\" sulla parte bassa con sotto la Corona ferrea e l'anno di fondazione \"2013\"; lo sfondo del logo \u00e8 a quadrati bianchi e azzurri sormontati da righe rosse e bianche. Il bordo sinistro verde e quello destro rosso richiamerebbero lo scudetto tricolore, vinto 11 volte dalle due squadre storiche.\nStrutture.\nL'impianto interno dell'Hockey Roller Club Monza \u00e8 il PalaRovagnati di Biassono (MB). Dal 2007 \u00e8 il palazzo dello sport di casa della squadra. Pu\u00f2 ospitare 848 spettatori."}
{"id": "3217248", "revid": "124602743", "url": "https://it.wikipedia.org/wiki?curid=3217248", "title": "Discografia di L'Aura", "text": "Questa pagina contiene la discografia di L'Aura, cantautrice italiana."}
{"id": "3217251", "revid": "300067", "url": "https://it.wikipedia.org/wiki?curid=3217251", "title": "Nazionale di pallacanestro della Malaysia", "text": "La nazionale di pallacanestro della Malaysia \u00e8 la rappresentativa cestistica della Malaysia ed \u00e8 posta sotto l'egida della Federazione cestistica della Malaysia."}
{"id": "3217255", "revid": "2373", "url": "https://it.wikipedia.org/wiki?curid=3217255", "title": "La Macchia Antonini", "text": ""}
{"id": "3217258", "revid": "1728", "url": "https://it.wikipedia.org/wiki?curid=3217258", "title": "Franco Levi (ingegnere)", "text": "Biografia.\nSi laurea in ingegneria civile a Parigi preso l'\u00e9cole Centrale Paris nel 1936 seguito da un dottorato di ricerca preso il Politecnico di Milano. Fu assistente di Gustavo Colonnetti.\nNel 1938 \u00e8 assistente universitario a Torino, ma pochi mesi dopo, per effetto delle leggi razziali, \u00e8 esule in Francia e quindi in Svizzera. Ritornato in Italia nel 1945, nel 1947 \u00e8 Professore incaricato.\nDal 1962 \u00e8 Professore ordinario di Scienza delle costruzioni prima a Venezia e poi a Torino.\nContemporaneamente insegna a Parigi al Centre des Hautes Etudes de la Construction.\nDal 1990 \u00e8 Professore emerito del Politecnico di Torino.\nDal 1957 al 1968 \u00e8 Presidente del CEB (Comit\u00e9 Europ\u00e9en du B\u00e9ton), dal 1966 al 1970 Presidente della FIP (F\u00e9d\u00e9ration International de la Pr\u00e9contrainte) e di entrambe le associazioni rimane presidente honoris causa.\nNegli anni fra il 1980 e il 1990, per incarico della Comunit\u00e0 Europea, \u00e8 chairman del Gruppo di redazione dell'Eurocodice 2.\nAutore di oltre 300 pubblicazioni e trattati, \u00e8 insignito di tre lauree honoris causa (Liegi, Waterloo, Venezia) e di numerose medaglie intitolate a personaggi famosi (Trasenster, Freyssinet, Moersch, Caquot, Torroja).\n\u00c8 affiliato a numerose Associazioni tecnico-scientifiche in Europa e in America ed \u00e8 Socio nazionale residente dell'Accademia delle Scienze di Torino.\nOnorificenze.\nSocio Nazionale dell'Accademia delle Scienze di Torino\nMedaglia d'onore intitolata a \"Emil M\u00f6rsch\""}
{"id": "3217259", "revid": "250563", "url": "https://it.wikipedia.org/wiki?curid=3217259", "title": "Euroseries 3000 stagione 2006", "text": ""}
{"id": "3217260", "revid": "1543377", "url": "https://it.wikipedia.org/wiki?curid=3217260", "title": "Di me", "text": "Di me \u00e8 il secondo EP del cantautore italiano Luca Napolitano, pubblicato il 26 ottobre 2010 dalla Warner Music.\nIl disco \u00e8 stato anticipato dal singolo \"A sud di NY\", registrato in duetto con la cantautrice Federica Camba ed uscito in radio l'8 ottobre 2010. Il brano \u00e8 stato prodotto da \"Daniele Coro\" mentre le successive 6 tracce da Nicol\u00f2 Fragile."}
{"id": "3217261", "revid": "599013", "url": "https://it.wikipedia.org/wiki?curid=3217261", "title": "Pallottola Mini\u00e9", "text": "La pallottola Mini\u00e9 (o palla Mini\u00e8) fu un tipo di pallottola per fucili ad avancarica che prese il nome dal suo co-sviluppatore, Claude-\u00c9tienne Mini\u00e9, inventore del \"fucile Mini\u00e9\". Venne alla ribalta nella guerra di Crimea (1853 - 1856) e nella guerra di secessione.\nStoria.\nL'antenata della pallottola Mini\u00e9 venne creata nel 1848 dai capitani dell'esercito francese Montgomery e Henri-Gustave Delvigne. Il loro disegno era stato fatto per permettere un rapido caricamento del fucile, una innovazione che aveva agevolato l'uso diffuso del fucile come arma di battaglia di massa. Delvigne aveva inventato nel 1826 una pallottola che poteva espandersi all'interno della canna, per aderire alle scanalature di un fucile. Il disegno della pallottola era stato proposto, nel 1832, come \"pallottola cilindro-conica\" dal capitano John Norton, ma non venne preso in considerazione.\nDescrizione.\nLa pallottola Mini\u00e9 era un proiettile cilindrico-conico di piombo morbido, leggermente pi\u00f9 piccolo del calibro della canna del fucile, con (in origine) quattro scanalature, che venivano riempite di grasso, con una cavit\u00e0 conica alla base. Come progettato da Mini\u00e9, il proiettile aveva un piccolo tappo di ferro alla base il cui scopo era quello di portare avanti il proiettile e, sotto la pressione dei gas creati dall'esplosione della polvere da sparo, allargare il proiettile per riempire lo spazio vuoto ed espandere il piombo portandolo a contatto con la rigatura della canna."}
{"id": "3217263", "revid": "300067", "url": "https://it.wikipedia.org/wiki?curid=3217263", "title": "Nazionale di pallacanestro degli Emirati Arabi Uniti", "text": "La nazionale di pallacanestro degli Emirati Arabi Uniti \u00e8 la rappresentativa cestistica degli Emirati Arabi Uniti ed \u00e8 posta sotto l'egida della Federazione cestistica degli Emirati Arabi Uniti."}
{"id": "3217266", "revid": "831312", "url": "https://it.wikipedia.org/wiki?curid=3217266", "title": "Valerio Rizzo", "text": "Carriera.\nClub.\nCresciuto nella Rari Nantes Savona, dopo una stagione alla Telimar Palermo ha militato per dieci stagioni consecutive nel Savona con cui ha conquistato uno scudetto nel 2005 e tre Coppe Len nel 2005, 2011 e 2012.\nNel 2013 \u00e8 passato all'AN Brescia, dove ha giocato fino al 2019, vincendo un'altra Coppa Len nel 2016.\nNel 2019 fa ritorno alla Rari Nantes Savona.\nNazionale.\nCon la Nazionale ha vinto quattro medaglie di bronzo: una ai Campionati Europei juniores a Bari nel 2002, una ai Campionati Mondiali Juniores a Napoli nel 2003, una ai Giochi del Mediterraneo a Pescara nel 2009 ed una nella World League ad Almaty nel 2012.\nStatistiche.\nPresenze e reti nei club.\n\"Statistiche parziali aggiornate al 26 giugno 2011.\""}
{"id": "3217270", "revid": "767487", "url": "https://it.wikipedia.org/wiki?curid=3217270", "title": "Summer's Moon", "text": "Summer's Moon (\"Summer's Blood\") \u00e8 un film del 2009 diretto da Lee Gordon Demarbre.\nProtagonista della pellicola \u00e8 Ashley Greene.\nTrama.\nSummer Matthews, un'adolescente molto vivace, scappa di casa e va in cerca di suo padre, che aveva abbandonato lei e sua madre quando era piccola. Ha un unico indizio: una lettera malconcia, con il timbro di una piccola citt\u00e0, Massey. Summer decide di andare in questo posto e appena arriva viene scoperta a rubare in un negozio e viene poi salvata da un uomo molto affascinante, Tom Hoxey. I due vanno subito d'accordo e vanno a casa di Tom, condivisa con la madre Gaia, per una notte di sesso. Questa per\u00f2 sar\u00e0 il pi\u00f9 grande errore che Summer potesse fare.\nSummer il mattino dopo cerca di andare via da Tom per tornare a cercare suo padre, ma lui le dice che ha cambiato i suoi programmi. La ragazza si sveglia urlando incatenata in una scatola con del fango. Si guarda intorno e ad un certo punto vede una ragazza di nome Amber incatenata come lei. Tom ha creato un \"giardino umano\" nella cantina di casa, e Summer \u00e8 l'ultima aggiunta al gruppo. Non c'\u00e8 nessun modo di scappare, ma Summer ci prova comunque senza risultati.\nLa giovane capisce che l'unico modo per scappare da quell'orribile posto \u00e8 quello di manipolare Tom, e infatti nasce subito un insolito rapporto con lui. Preoccupato per il ritorno del proprio padre Gant, un uomo che ama molto le donne, Tom inizia a nutrire sospetti nei confronti del padre di Amber Darwin che minaccia di mostrare tutto ci\u00f2 che ha costruito Tom.\nSummer e Tom sono pi\u00f9 legati di quanto immaginano: sono fratelli. Quando Gant arriva a casa scopre che Summer \u00e8 sua figlia, ma questo momento tanto atteso da lei diventa terribile, poich\u00e9 Gant, invece di godere della presenza di sua figlia, decide di godersi il suo giovane corpo. Gant allora porta Summer in un luogo appartato dove ha intenzione di consumare un rapporto con la giovane figlia. Ma Summer riuscir\u00e0 a scappare e ad ucciderlo."}
{"id": "3217275", "revid": "287204", "url": "https://it.wikipedia.org/wiki?curid=3217275", "title": "Nazionale di pallacanestro dell'Arabia Saudita", "text": "La nazionale di pallacanestro dell'Arabia Saudita (\u0645\u0646\u062a\u062e\u0628 \u0627\u0644\u0633\u0639\u0648\u062f\u064a\u0629 \u0644\u0643\u0631\u0629 \u0627\u0644\u0633\u0644\u0629) \u00e8 la rappresentativa cestistica dell'Arabia Saudita ed \u00e8 posta sotto l'egida della Federazione cestistica dell'Arabia Saudita."}
{"id": "3217284", "revid": "709565", "url": "https://it.wikipedia.org/wiki?curid=3217284", "title": "Abraham Merritt", "text": "Biografia.\nNato a Beverly in New Jersey nel 1884, si trasfer\u00ec a Filadelfia nel 1894. Abbandon\u00f2 il praticantato come avvocato per dedicarsi al giornalismo, prima come corrispondente e in seguito come direttore. Dal 1912 al 1937 \u00e8 stato vice-direttore del \"The American Weekly\", per poi diventarne direttore dal 1938 fino alla sua morte.\nLa sua produzione letteraria fu poco pi\u00f9 che un'attivit\u00e0 di svago, e ci\u00f2 spiega il numero basso di sue pubblicazioni. Merritt era uno dei giornalisti pi\u00f9 pagati della sua epoca, basti pensare che nel 1919 guadagnava $25.000 all'anno, fino ad arrivare ai $100.000 all'anno sul finire della carriera. Il suo successo economico gli consent\u00ec di viaggiare molto, specialmente in Giamaica ed Ecuador, luoghi in cui possedeva delle abitazioni e dove poteva dedicarsi alla coltivazione di piante esotiche, tra cui orchidee e marijuana.\nMerritt si spos\u00f2 due volte: la prima nel 1910 con Eleanore Ratcliffe, insieme alla quale adott\u00f2 una bambina, la seconda nel 1930 con Eleanor H. Johnson. Nella sua casa di Hollis Park Gardens a Long Island accumul\u00f2 collezioni di armi, sculture e maschere primitive raccolte durante i suoi viaggi. Inoltre, la sua personale biblioteca di libri dedicati all'occulto contava oltre 5000 volumi.\nMor\u00ec a causa di un attacco di cuore nel 1943 a Indian Rocks Beach (Florida), dove era solito trascorrere il periodo invernale.\nOpere.\nGli scritti di Merritt erano fortemente influenzati dall'opera di H. Rider Haggard e Gertrude Barrows Bennett (che scriveva dietro lo pseudonimo di Francis Stevens). I racconti di Merritt avevano al centro i temi tipici dei \"pulp magazine\" dell'epoca: civilt\u00e0 perdute, mostruose creature e via discorrendo. I suoi eroi erano sempre valorosi guerrieri irlandesi o scandinavi, i cattivi di turno provenivano spesso dalla Germania e dalla Russia (in accordo con la politica estera americana di quei tempi), mentre i personaggi femminili erano verginali e scarsamente vestiti. Ci\u00f2 che ha reso Merritt diverso dagli altri autori \"pulp\" \u00e8 stata la sua prosa ricca e la ricerca ossessiva del dettaglio.\nNel 1917 pubblic\u00f2 il suo primo racconto fantasy, intitolato \"Through the Dragon Glass\". Inoltre contribu\u00ec alla stesura del racconto \"Sfida dall'ignoto\" (1935) insieme a Howard Phillips Lovecraft, Robert E. Howard, C. L. Moore e Frank Belknap Long.\nReputazione.\nLe qualit\u00e0 di Merritt come scrittore non sono ancora del tutto riconosciute n\u00e9 dalla critica n\u00e9 dal pubblico, tuttavia la sua influenza sull'opera di Lovecraft ha contribuito a garantirgli una certa fama. Ancora oggi Merritt non \u00e8 un autore molto letto, ma i suoi romanzi fantasy ebbero un discreto successo negli anni venti e trenta del XX secolo: partendo con \"The Moon Pool\" nel 1919, produsse una serie di racconti incentrati su caverne segrete, antiche razze perdute, tecnologie immaginifiche e altre meraviglie.\nAdattamenti.\nL'opera di Merritt \u00e8 stata spesso adattata per produzioni cinematografiche e televisive, tra cui:\nLe opere di Merritt vengono spesso indirettamente citate anche nella serie televisiva di successo mondiale \"Lost\"."}
{"id": "3217291", "revid": "125131613", "url": "https://it.wikipedia.org/wiki?curid=3217291", "title": "Nazionale di pallacanestro dell'Indonesia", "text": "La nazionale di pallacanestro dell'Indonesia (Tim nasional bola basket Indonesia) \u00e8 la rappresentativa cestistica dell'Indonesia ed \u00e8 posta sotto l'egida della Federazione cestistica dell'Indonesia."}
{"id": "3217293", "revid": "1442080", "url": "https://it.wikipedia.org/wiki?curid=3217293", "title": "Ropalidia", "text": "Ropalidia \u00e8 un genere di vespe eusociali della famiglia dei Vespidae.\nDistribuzione geografica.\nQuesto genere abita tutta l'Africa tropicale, l'Indonesia e l'Australia.\nDescrizione.\nSono vespe piuttosto piccole (7\u201312\u00a0mm) e di vari colori."}
{"id": "3217304", "revid": "300067", "url": "https://it.wikipedia.org/wiki?curid=3217304", "title": "Nazionale di pallacanestro di Hong Kong", "text": "La nazionale di pallacanestro di Hong Kong \u00e8 la rappresentativa cestistica di Hong Kong ed \u00e8 posta sotto l'egida della Federazione cestistica di Hong Kong."}
{"id": "3217310", "revid": "110157", "url": "https://it.wikipedia.org/wiki?curid=3217310", "title": "Claude-\u00c9tienne Mini\u00e9", "text": "Biografia.\nMini\u00e9 prest\u00f2 servizio in una serie di campagne d'Africa con i \"cacciatori\", dopo di che fu promosso capitano. Nel 1849 progett\u00f2 la \"pallottola Mini\u00e9\", un proiettile cilindrico con una punta conica. Questo proiettile, abbinato al suo fucile (fucile Mini\u00e9), apport\u00f2 un notevole miglioramento nella precisione delle armi.\nIl governo francese ricompens\u00f2 Mini\u00e9 con una somma di 20.000 franchi e lo inser\u00ec nel corpo docente della \"scuola militare di Vincennes\". Nel 1858 si ritir\u00f2 dall'esercito francese, con il grado di colonnello e divenne istruttore militare del Chediv\u00e8 d'Egitto e manager della Remington Arms negli Stati Uniti. La sua tecnologia di rigatura della pallottola si rivel\u00f2 fondamentale per l'aumento della precisione delle armi da fuoco durante la Guerra di secessione."}
{"id": "3217311", "revid": "121742498", "url": "https://it.wikipedia.org/wiki?curid=3217311", "title": "A sud di NY", "text": "A sud di NY \u00e8 un brano musicale scritto da Federica Camba, Daniele Coro ed Elena Bonelli ed interpretato dal cantautore italiano Luca Napolitano, pubblicato come primo singolo dal suo secondo EP, \"Di me\".\nIl brano, pubblicato dalla casa discografica Warner Music Italy e registrato in duetto con Federica Camba, \u00e8 in rotazione radiofonica dall'8 ottobre 2010 ed in contemporanea disponibile per il download digitale.\nIl brano \u00e8 contenuto nella colonna sonora dell'omonimo film \"A sud di New York\" di Elena Bonelli, nel quale il cantante recita la parte del protagonista, Marco.\nIl video.\nIl videoclip ufficiale del brano, realizzato da Gaetano Morbioli, \u00e8 stato pubblicato il 23 novembre 2010 in anteprima sul sito di Tgcom ed \u00e8 stato mostrato per la prima volta in TV il 28 novembre nel programma di Canale 5 Domenica 5. Il video \u00e8 ambientato a New York e vi sono presenti entrambi gli interpreti (Federica Camba e Luca Napolitano)."}
{"id": "3217312", "revid": "287204", "url": "https://it.wikipedia.org/wiki?curid=3217312", "title": "Villa Porta", "text": "La Villa Porta, Rizzini \u00e8 una villa veneta che risale alla fine del XVII secolo. Essa si trova nel comune di Marano di Valpolicella, in localit\u00e0 Canzago, in Valpolicella, nella provincia di Verona.\nQuesta dimora unisce alcuni particolari di tradizione cinquecentesca, a significative novit\u00e0 barocche.\nLa villa \u00e8 caratterizzata da un blocco paralleloepipedo al quale venne successivamente aggiunto un loggiato a due piani a forma di L.\nA sinistra del fabbricato padronale sorge la cappella privata dedicata a San Carlo, che venne restaurata nel 1933 per mano della famiglia attuale proprietaria della Villa."}
{"id": "3217315", "revid": "729019", "url": "https://it.wikipedia.org/wiki?curid=3217315", "title": "Tour della Nazionale di rugby a 15 della Scozia 1975", "text": "Il Tour della Nazionale di rugby a 15 della Scozia 1975 fu una serie di incontri di rugby a 15 disputato dalla nazionale scozzese di rugby a 15 nel maggio-giugno 1975. Si trattava del primo tour della Scozia in Nuova Zelanda.\nMalgrado buoni risultati nei match contro le selezioni provinciali, il bilancio fu negativo per la sconfitta nel test contro la Nuova Zelanda."}
{"id": "3217319", "revid": "1305772", "url": "https://it.wikipedia.org/wiki?curid=3217319", "title": "Filipeni", "text": ""}
{"id": "3217328", "revid": "1543377", "url": "https://it.wikipedia.org/wiki?curid=3217328", "title": "Guerre romano-partiche", "text": "Le guerre romano-partiche furono un complesso di ostilit\u00e0 a bassa o alta intensit\u00e0 che opposero l'Impero romano e i Parti. Per circa tre secoli, dalla prima battaglia avvenuta tra i due imperi a Carre il 9 giugno del 53 a.C., fino alla caduta della dinastia dei Parti a vantaggio di quella dei Sasanidi, i due imperi si combatterono principalmente lungo il fiume Eufrate, dalle sue sorgenti fino alla Mesopotamia ed al deserto palmireno.\nContesto storico.\nLa guerra tra l'Occidente romano e l'Oriente cambi\u00f2 in modo significativo gli equilibri delle forze politiche nel Mediterraneo antico, come ci racconta lo stesso storico greco Polibio, contemporaneo agli eventi. La guerra tra la Repubblica romana ed Antioco III segn\u00f2 l'inizio di una nuova fase, in cui Roma sottomise, una dopo l'altra le grandi potenze mediterranee (da Cartagine, al regno di Macedonia), confrontandosi prima con l'Oriente dei Seleucidi, un secolo e mezzo pi\u00f9 tardi con quello dei Parti. In questo lasso di tempo, Roma divenne inizialmente erede del regno di Pergamo, trasformato in provincia romana a partire dal 129 a.C. con il nome di provincia d'Asia, ed in seguito trov\u00f2 il pretesto per poter cominciare la conquista dell'Oriente mediterraneo, in seguito alla minaccia giuntagli dal vicino Regno del Ponto, governato dal re Mitridate VI. Quest'ultimo, al termine di un lungo trentennio di guerre fu sconfitto, sebbene fosse riuscito a fermare, almeno parzialmente e provvisoriamente, le mire espansionistiche romane in questa parte di Mediterraneo. L'esito dell'ultima fase della guerra, condotta da Gneo Pompeo Magno, fu poi fatale non solo al re pontico, ma a tutto l'Oriente mediterraneo. I Romani dal canto loro portarono i confini di Roma ancora pi\u00f9 ad oriente, creando le province della Bitinia e Ponto, della Cilicia (strappata da Pompeo, insieme all'isola di Creta, ai pirati) e della Siria, e ponendo le basi per le successive campagne militari orientali contro i vicini Parti.\nForze in campo.\nRomani.\nGaio Giulio Cesare nel 44 a.C., in vista dell'imminente campagna contro i Parti, raccolse ad Apollonia ben 16 legioni e 10.000 cavalieri. Questo progetto gigantesco pot\u00e9 essere ripreso pochi anni pi\u00f9 tardi, senza successo, da Marco Antonio. Quest'ultimo mise in campo un esercito di oltre 100.000 armati come ci racconta Plutarco, formato da truppe alleate e numerose legioni tra cui la \"III Gallica\", \"IV Scythica\", \"V Alaudae\", \"VI Ferrata\", \"X Equestris\" (o \"X Gemina\"), \"XII Fulminata\", \"XVII Classica\", \"XVIII Lybica\", \"XXII Deiotariana\".\nCon la fine della guerra civile tra Antonio e Ottaviano, quest'ultimo decise di posizionare in modo stabile lungo le frontiere del nascituro Impero romano, 28 legioni romane ed un numero imprecisato di truppe ausiliarie. Qui sotto viene mostrata la situazione relativa all'anno 9 riguardo al cosiddetto \"limes Orientis\" (dall'Eufrate al Mar Rosso, Egitto compreso). Si trattava di 6 legioni su un totale di 25/28.\nSotto le successive dinastia giulio-claudia e flavia furono annessi tutti i territori ad ovest dell'Eufrate, dalla Cappadocia, alla Cilicia fino alla Commagene. L'esercito orientale fu cos\u00ec aumentato a un numero di legioni pari a 8 (su un totale di 29), come segue:\nIl II secolo vide poi l'avanzata romana oltre l'Eufrate per ben tre volte: sotto Traiano (114-117) con l'annessione dell'Arabia Petrea, Lucio Vero (162-166) e Settimio Severo (194-198) con l'annessione dell'Osroene e della Mesopotamia ed un vassallaggio a Roma dell'Armenia. Ci\u00f2 comport\u00f2 attorno alla fine del principato di Marco Aurelio un nuovo leggero aumento delle unit\u00e0 legionarie (e relative unit\u00e0 ausiliarie alle prime collegate) pari a 9 lungo il fronte orientale su 30 complessive, come segue:\nLe ultime campagne militari del II secolo di Settimio Severo, portarono infine il numero delle legioni complessive schierate lungo il fronte orientale a 11 su un totale di 33, pari ad un terzo esatto dell'intero sistema difensivo romano.\nParti.\nI Parti utilizzavano in combattimento unit\u00e0 di cavalleria pesante corazzata, i catafratti, appoggiata da arcieri a cavallo. Ai Romani, che si affidavano alla fanteria pesante, ci\u00f2 caus\u00f2 notevoli problemi. La mancanza di fanteria, d'altro canto, non permetteva ai Parti di assediare i centri abitati, ben difesi dai Romani. Questo spiegherebbe la situazione d'equilibrio che si verific\u00f2 almeno inizialmente.\nFasi del conflitto (92 a.C.\u2014224).\nDal primo incontro tra Silla e Mitridate II, fino a Fraate III (96-60 a.C.).\nNel 96 a.C. si assistette ad un avvenimento storico per quell'epoca. La Repubblica romana ed il grande Impero dei Parti vennero a contatto in modo del tutto pacifico. Una delegazione inviata dal sovrano parto, Mitridate II, si incontr\u00f2 sulle rive dell'Eufrate con il pretore Lucio Cornelio Silla, governatore della nuova provincia di Cilicia.\nQuesto primo incontro fiss\u00f2 sull'Eufrate il confine tra i due imperi. Una curiosit\u00e0 di quell'incontro fu che Silla cerc\u00f2, anche in quella circostanza, di affermare la preminenza di Roma sulla Partia, sedendosi fra il rappresentante del Gran Re ed il re di Cappadocia, come se desse udienza a dei vassalli. Una volta venuto a conoscenza dell'accaduto, il re dei Parti fece giustiziare colui che lo aveva cos\u00ec maldestramente sostituito all'incontro con il generale romano. Ecco come racconta l'episodio Plutarco:\nNel decennio 70-60 a.C. il nuovo re dei Parti, Fraate III, approfittando della guerra tra Roma ed il Regno del Ponto ed Armenia, riusc\u00ec ad annettere diversi territori perduti in precedenza. Fece, per\u00f2, l'errore di appoggiare Tigrane II contro il generale romano, Lucio Licinio Lucullo, e per poco non scaten\u00f2 una guerra contro Roma, se le legioni romane non si fossero rifiutate di seguire il loro generale. Si racconta infatti che, dopo la battaglia di Tigranocerta del 69 a.C., che vide il proconsole romano vincitore su Tigrane e Mitridate, Lucullo venne a sapere che Fraate III, sovrano dei Parti, aveva offerto la propria amicizia sia a Lucullo, sia ai re di Armenia e Ponto, suoi avversari, decidendo comunque di non aiutare nessuno di loro. Gli accordi tra Fraate e Tigrane prevedevano, quindi, un'alleanza in cambio della cessione della Mesopotamia al parto. Lucullo non perse tempo e decise di marciare contro i Parti. Egli cercava fama e gloria in questa sua nuova impresa, che lo vedeva cos\u00ec impegnato contro tre importanti regni orientali contemporaneamente: Ponto, Armenia e Partia. Ma le armate romane, ormai stanche, si ribellarono agli ordini del proconsole e lo costrinsero a far ritorno nei territori romani.\nNell'ultima fase della guerra tra Roma e Mitridate, quest'ultimo contava di farsi alleato il re dei Parti, Fraate III, che per\u00f2 si era gi\u00e0 accordato con Pompeo alle medesime condizioni (nel 66 a.C.), ed aveva ricevuto il consiglio dal proconsole romano, di assalire l'Armenia di Tigrane (Gordiene). Fraate III reclam\u00f2, quindi, i possedimenti perduti al re d'Armenia, Tigrane II, ma non ottenendoli decise di impugnare le armi.\nFrattanto nel 65 a.C., mentre Pompeo era intento a stipulare nuovi trattati di amicizia con le popolazioni caucasiche, vennero da lui alcuni ambasciatori del re dei Parti, allo scopo di rinnovare il trattato esistente, considerando che i vari luogotenenti del generale romano avevano sottomesso le restanti regioni di Armenia e Ponto, e Gabinio si era spinto oltre l'Eufrate fino al Tigri, generando grande apprensione nel sovrano partico Fraate III, al quale Pompeo sembra richiese la Conduene, ovvero la regione per la quale Fraate e Tigrane stavano litigando. Non ricevendo, per\u00f2 risposta da Fraate, invi\u00f2 il suo legato Lucio Afranio a prenderne possesso (respingendo le forze partiche fino ad \"Arbela\"), per poi concederlo a Tigrane.\nFraate, pur temendo Pompeo, avendo dallo stesso ricevuto un'ambasciata nella quale era abolita la formula di \"Re dei re\" a vantaggio del semplice \"Re\", si sdegn\u00f2 a tal punto, quasi fosse stato privato della sua dignit\u00e0 regale, da minacciare lo stesso generale romano di non oltrepassare pi\u00f9 l'Eufrate. E poich\u00e9 Pompeo non gli dava alcuna risposta, Fraate marci\u00f2 contro Tigrane II, accompagnato dal figlio di quest'ultimo. E se in un primo momento perse il primo scontro, nel successivo risult\u00f2 vincitore. Fu cos\u00ec che Tigrane padre chiam\u00f2 Pompeo in suo aiuto, mentre Fraate invi\u00f2 ambasciatori al generale romano, muovendo gravi accuse al rivale, come pure agli stessi Romani. Ci\u00f2 indusse Pompeo a riflettere, preferendo non intervenire in questa contesa, per evitare che a causa della brama di conquista, potesse perdere quelle appena fatte a causa della potenza militare partica, tanto pi\u00f9 che Mitridate non era stato ancora sconfitto definitivamente. Pompeo accamp\u00f2, quindi, come scusa ai suoi che lo spingevano ad una nuova avventura militare, che non pensava di combattere i Parti senza un decreto del Senato. Fu cos\u00ec che il generale romano si offr\u00ec invece di fare da pacere tra i due contendenti, inviando loro tre arbitri, poich\u00e9 riteneva si trattasse di una mera questione di confini tra i due regni. Fraate e Tigrane II accettarono la proposta di Pompeo e si riconciliarono, poich\u00e9 entrambi sapevano che una sconfitta, o l'annientamento di uno dei due, avrebbe solo favorito i Romani. Erano consapevoli che solo la loro sopravvivenza o una comune e futura alleanza avrebbe potuto fermare l'avanzata romana in Oriente. E cos\u00ec Pompeo, dopo questi accordi, pot\u00e9 ritirarsi in Aspide durante l'inverno. Alla fine fu trovato un accordo tra la Repubblica ed il regno dei Parti, secondo il quale, il fiume Eufrate avrebbe costituito, d'ora in poi, il confine tra i due stati.\nCrasso in Oriente (54-53 a.C.).\nIn seguito al rinnovo del patto di collaborazione tra i tre componenti del primo triumvirato (nel 54 a.C.), vale a dire Gneo Pompeo Magno, Gaio Giulio Cesare e Marco Licinio Crasso, a quest'ultimo tocc\u00f2 l'Oriente. Succedeva ad un certo Aulo Gabinio, governatore della Siria, che nel 56 a.C. fu fermato dal Senato poco prima che invadesse la Mesopotamia dei Parti. Gabinio era stato \"invitato\" ad intervenire nella disputa tra gli eredi al trono del sovrano dei Parti, Fraate III, morto nel 57 a.C. Egli avrebbe dovuto sostenere Mitridate III di Partia, contro il fratello Orode II, se non fosse stato fermato poco prima di attraversare l'Eufrate. Sarebbe stato il primo vero conflitto militare tra i due imperi.\nUna volta succeduto a Gabinio, Crasso, animato dal desiderio di gloria e di successi militari, decise di riprendere il progetto di \"intervento\" contro i Parti e di muovere loro guerra, con la prospettiva di spingersi, sulle orme di Alessandro Magno, fino in India. Crasso, per\u00f2, che non aveva le capacit\u00e0 militari di Pompeo o di Cesare, non si era sufficientemente documentato sulle caratteristiche geofisiche del territorio nemico n\u00e9 sulle formidabili tattiche usate dalla temibile cavalleria dei Parti. Per questi motivi and\u00f2 incontro ad un disastro paragonabile alla disfatta di Canne. Nella battaglia di Carre, del 9 giugno del 53 a.C., egli fu infatti duramente sconfitto dal generale parto di Orode II, che si chiamava Surena. L'intera sua armata, composta da sette legioni (30/32.000 legionari) e 4.000 cavalieri, fu quasi completamente annientata, mentre la Siria romana, privata di gran parte dei suoi difensori da questa sconfitta, si trov\u00f2 a doversi difendere dall'invasione partica.\nL'anno successivo infatti Orode II raccolse un esercito imponente e lo invi\u00f2, sotto l'alto comando dell'erede al trono, Pacoro I, fin sotto le mura di Antiochia. Le forze romane superstiti dopo la disfatta di Crasso, erano passate al comando dell'energico Gaio Cassio Longino che costitu\u00ec due nuove legioni e riusc\u00ec a respingere l'invasione del 51 a.C. infliggendo alcune sconfitte ai Parti, indeboliti dalla morte del Surena, fatto uccidere per gelosia da Orode. Cassio Longino mantenne il comando fino all'arrivo del proconsole Marco Calpurnio Bibulo. La prima guerra tra Roma ed i Parti terminava nel 50 a.C. quando Orode richiam\u00f2 il figlio dalla Siria.\nCesare programma la conquista della Partia (44 a.C.).\nGaio Giulio Cesare stava programmando, poco prima di morire, due campagne militari: in Dacia contro le popolazioni getiche di Burebista ed in Partia. Questi due popoli certamente rappresentavano un nemico potenziale per il mondo romano, comunque da non sottovalutare. Una guerra di tale portata, certamente non difensiva, nasceva per\u00f2 anche dalla sua brama di conquistare il mondo, ora che si sentiva invincibile, o dal desiderio di emulare il Grande Alessandro conquistando tutto l'Oriente, o pi\u00f9 semplicemente per vendicare la scomparsa dell'amico Marco Licinio Crasso. Ecco come descrivono il suo progetto di conquista alcuni storici antichi:\nGi\u00e0 a partire dall'autunno del 45 a.C. ebbero inizio intensi preparativi per la guerra, stabilendo inoltre i mandati politici delle magistrature pi\u00f9 importanti per il periodo della sua progettata assenza. Ad Apollonia andavano concentrandosi ben 16 legioni e 10.000 cavalieri e la campagna militare doveva iniziare in primavera del 44 a.C., tre giorni dopo le famose idi di marzo. Ma Cesare fu ucciso e questo progetto gigantesco pot\u00e9 essere ripreso pochi anni pi\u00f9 tardi, senza successo, da Marco Antonio, e in parte completato da Traiano, a cui si dovr\u00e0 la conquista della Dacia e le campagne contro i Parti in Mesopotamia.\nCampagne partiche di Marco Antonio (40-33 a.C.).\nCon la riconciliazione e spartizione della Repubblica romana tra Ottaviano, Marco Emilio Lepido (triumviro) e Marco Antonio nel 40 a.C., a quest'ultimo tocc\u00f2 l'Oriente. Tutti i territori da Scodra, citt\u00e0 dell'Illirico fino alle rive dell'Eufrate gli appartenevano.\nEgli, impegnato a districarsi a Roma nelle questioni sentimentali tra la prima moglie Fulvia, Cleopatra e la nuova moglie Ottavia minore (sorella di Ottaviano), invi\u00f2 in avanscoperta (nel 39 a.C.), l'abile luogotenente Publio Ventidio Basso per contrastare le recenti incursioni dei Parti di Orode II in Siria, tra i quali si era rifugiato, dopo la battaglia di Filippi del 42 a.C., anche il figlio di Tito Labieno, Quinto Labieno.\nVentidio, percorsa l'Asia romana, venne a contatto con le armate di Quinto Labieno e dei Parti, che riusc\u00ec a battere in due anni successivi di campagne, nel 39 a.C., sul Monte Tauro, e nel 38 a.C. nella decisiva battaglia del Monte Gindaro, dove il re partico Pacoro I trov\u00f2 la morte.\nIn seguito ai successi romani, il vecchio Orode II fu assassinato dal figliastro Fraate IV, che saliva al trono con il nome di Arsace XV. Quest'ultimo fu dunque costretto a riportare il confine dell'impero partico al fiume Eufrate, rinunciando cos\u00ec alle sponde del Mar Mediterraneo.\nAntonio, giunto in Oriente alla fine del 38 a.C., cominci\u00f2 a programmare una campagna di proporzioni colossali che prese le mosse da Zeugma, in Siria, nel 36 a.C. L'esito finale fu per\u00f2 un totale insuccesso. Dei 100.000 armati che presero parte alla spedizione (di cui ben 60.000 legionari) tornarono in Siria solo 30.000 legionari e 5/6000 cavalieri iberi/celti.\nE mentre Ottaviano otteneva successi in Occidente, con la sconfitta di Sesto Pompeo a Nauloco nel 36 a.C. e le vittoriose campagne sugli Illiri del 35-34 a.C., Antonio, reduce da una cos\u00ec grave sconfitta, decise di regolare prima i conti con il re d'Armenia, Artavaside II, reo di averlo abbandonato nel corso della campagna del 36 a.C., per poi riprendere la campagna contro i Parti.\nMarci\u00f2 rapidamente sulla capitale armena, Artaxata, e depose il re che lo aveva tradito. Quanto al re dei Medi che da poco si era scontrato con il sovrano dei Parti, a causa della ripartizione del bottino romano, si accontent\u00f2 di stringere con lo stesso un trattato di alleanza (con il fidanzamento del figlio Alessandro con la figlia del re dei Medi, Iotape), in vista di una possibile nuova invasione della Partia da nord, discendendo il fiume Tigri dai monti della Media (satrapia).\nSoddisfatto della campagna di quell'anno, lasci\u00f2 il grosso delle truppe in Armenia e torn\u00f2 in Egitto per celebrare il trionfo, cosa inaudita, anzich\u00e9 sfilare per le strade di Roma.\nAntonio, con questo gesto simbolico, decret\u00f2 la sua sostanziale estraneit\u00e0 all'Occidente romano. Ci\u00f2 provoc\u00f2 la rottura definitiva con Ottaviano, che lo fece dichiarare nemico pubblico della Repubblica e del popolo romano. Era l'inizio della che avrebbe portato alla fine di Antonio e Cleopatra con la battaglia di Azio del 31 a.C.\nParti e principato augusteo: nuovi equilibri politico-militari (23 a.C.-14).\nNel 23 a.C., poco dopo l'invio di Marco Vipsanio Agrippa in Oriente in qualit\u00e0 di vice reggente dello stesso imperatore Augusto, arrivarono a Roma ambasciatori del re dei Parti, per trattare la restituzione di un ex sovrano parto e del giovane figlio del nuovo re, Fraate. Augusto, pur rifiutandosi di consegnare il primo, decise di liberare il figlio del re Fraate IV, a condizione che le insegne di Marco Licinio Crasso ed i prigionieri di guerra del 53 a.C. fossero restituiti allo Stato romano.\nAl termine del 21 a.C., Augusto ordin\u00f2 al figliastro Tiberio, di condurre un esercito legionario dai Balcani in Oriente, con il compito di porre sul trono armeno Tigrane II, e recuperare le insegne imperiali.\nLo stesso Augusto si rec\u00f2 in Oriente. Il suo arrivo e l'avvicinarsi dell'esercito di Tiberio produssero l'effetto desiderato sul re dei Parti. Di fronte al pericolo di un'invasione romana che avrebbe potuto costargli il trono, Fraate IV decise di cedere e restituire le insegne ed i prigionieri. Fu un successo diplomatico paragonabile alle migliori vittorie ottenute sul campo di battaglia.\nAugusto, che aveva cos\u00ec deciso, di abbandonare la politica aggressiva di Cesare e Antonio, riusc\u00ec a stabilire relazioni amichevoli con il vicino impero dei Parti.\nNel 1 a.C. si ebbe per\u00f2 una nuova crisi lungo il fronte orientale, quando Artavaside III, re d'Armenia filo-romano, fu eliminato dall'intervento dei Parti e dal pretendente al trono Tigrane IV. Questo fu un grave affronto al prestigio romano. Augusto, decise di inviare il giovane nipote Gaio Cesare a trattare la questione armena, conferendogli poteri proconsolari superiori a quella di tutti i governatori provinciali d'Oriente.\nAlla fine venne concluso un patto tra il principe romano Gaio Cesare, ed il gran re dei Parti, in territorio neutrale su di un'isola dell'Eufrate, riconoscendo ancora una volta questo fiume come confine naturale fra i due imperi. Tale incontro sanciva il reciproco riconoscimento tra Roma e la Partia, di Stati indipendenti con uguali diritti di sovranit\u00e0.\nNel frattempo Tigrane IV era stato ucciso nel corso di una guerra. La morte di Tigrane fu seguita dall'abdicazione di Erato, sua sorellastra e moglie, e Gaio, in nome di Augusto, diede la corona ad Ariobarzane, gi\u00e0 re della Media dal 20 a.C. Il partito antiromano, rifiutandosi di riconoscere Ariobarzane quale nuovo re d'Armenia, provoc\u00f2 disordini ovunque, costringendo Gaio Cesare ad intervenire direttamente con l'esercito.\nPatto reciproco di non aggressione: da Tiberio a Domiziano (14-96).\nAd Oriente la situazione politica, dopo un periodo di relativa tranquillit\u00e0 successivo agli accordi tra Augusto e i sovrani partici, torn\u00f2 a farsi conflittuale: a causa delle lotte intestine, Fraate IV e i suoi figli morirono mentre a Roma regnava ancora Augusto, e i Parti chiesero dunque che Vonone, figlio di Fraate inviato tempo prima come ostaggio, potesse tornare in Oriente, per salire al trono in qualit\u00e0 di unico membro ancora in vita della dinastia arsacide. Il nuovo sovrano, per\u00f2, estraneo alle tradizioni locali, risult\u00f2 inviso ai Parti stessi, e fu quindi sconfitto e scacciato da Artabano II, e costretto a rifugiarsi in Armenia. Qui i re imposti sul trono da Roma erano morti, e Vonone fu dunque scelto come nuovo sovrano; tuttavia, ben presto Artabano fece pressione su Roma perch\u00e9 Tiberio destituisse il nuovo re armeno, e l'imperatore, per evitare di dover intraprendere una nuova guerra contro i Parti, fece arrestare Vonone dal governatore romano di Siria.\nA turbare la situazione orientale intervennero anche le morti del re della Cappadocia Archelao, che era venuto a Roma a rendere omaggio a Tiberio, di Antioco III, re di Commagene, e di Filopatore, re di Cilicia: i tre stati, che erano vassalli di Roma, si trovavano in una situazione di instabilit\u00e0 politica, e si acuivano i contrasti tra il partito filoromano e i fautori dell'autonomia.\nLa difficile situazione orientale rendeva necessario un intervento romano, e Tiberio nel 18 invi\u00f2 il figlio adottivo, Germanico, che fu nominato console e insignito dell\"'imperium proconsolaris maius\" su tutte le province orientali. Contemporaneamente l'imperatore nomin\u00f2 un nuovo governatore per la provincia di Siria, Gneo Calpurnio Pisone, che era stato suo collega durante il consolato del 7 a.C. Giunto in Oriente, Germanico, con il consenso dei Parti, incoron\u00f2 ad Artaxata un nuovo sovrano d'Armenia: il regno, infatti, dopo la deposizione di Vonone era rimasto privo di una guida, e Germanico confer\u00ec la carica di re al giovane Zenone, figlio del sovrano del Ponto Polemone I, che prese il nome di Artaxias. Stabil\u00ec, inoltre, che Commagene ricadesse sotto la giurisdizione di un pretore,pur mantenendo la propria formale autonomia, che la Cappadocia fosse istituita come provincia a s\u00e9 stante, e che la Cilicia entrasse invece a far parte della provincia di Siria. Germanico aveva cos\u00ec brillantemente risolto tutti i problemi che avrebbero potuto far temere l'accendersi di nuove situazioni di conflitto nella regione orientale. Ricevette, intanto, un'ambasceria da parte del re dei Parti Artabano, che era intenzionato a confermare e rinnovare l'amicizia e l'alleanza dei due imperi: in segno di omaggio alla potenza romana Artabano decise di recarsi in visita da Germanico in riva al fiume Eufrate, e chiese che in cambio Vonone fosse scacciato dalla Siria, dov'era rimasto dal momento del suo arresto, poich\u00e9 fomentava nuove discordie; Germanico accett\u00f2 di rinnovare l'amicizia con i Parti, e acconsent\u00ec dunque all'allontanamento dalla Siria di Vonone, che aveva stretto un legame di amicizia con il governatore Pisone. L'ex-re dell'Armenia fu dunque confinato nella citt\u00e0 di Pompeiopoli in Cilicia, e mor\u00ec poco tempo dopo, ucciso da alcuni cavalieri romani mentre tentava la fuga. Nel 19 anche Germanico mor\u00ec, dopo aver evitato con oculati provvedimenti che una carestia sviluppatasi in Egitto avesse conseguenze catastrofiche per la provincia stessa.\nLa sistemazione dell'Oriente approntata da Germanico garant\u00ec la pace fino al 34: in quell'anno il re Artabano II di Partia, convinto che Tiberio, ormai vecchio, non avrebbe opposto resistenza da Capri, pose il figlio Arsace sul trono di Armenia dopo la morte di Artaxias. Tiberio, allora, decise di inviare Tiridate, discendente della dinastia arsacide tenuto in ostaggio a Roma, a contendere il trono partico ad Artabano, e sostenne l'insediamento di Mitridate, fratello del re di Iberia, sul trono di Armenia. Mitridate, con l'aiuto del fratello Farasmane, riusc\u00ec ad impossessarsi del trono di Armenia: i servi di Arsace, corrotti, uccisero il loro padrone, gli Iberi invasero il regno e sconfissero, alleatisi con i popoli locali, l'esercito dei Parti guidato da Orode, figlio di Artabano. Artabano, temendo un nuovo massiccio intervento da parte dei Romani, rifiut\u00f2 di inviare altre truppe contro Mitridate, e abbandon\u00f2 le proprie pretese sul regno di Armenia. Contemporaneamente, gli odi che Roma fomentava tra i Parti contro Artabano costrinsero il re a lasciare il trono e a ritirarsi, mentre il controllo del regno passava all'arsacide Tiridate. Poco tempo pi\u00f9 tardi, tuttavia, quando Tiridate era sul trono da circa un anno, Artabano, radunato un grosso esercito, marci\u00f2 contro di lui; l'arsacide inviato da Roma, impaurito, fu costretto a ritirarsi, e Tiberio dovette accettare che lo stato dei Parti continuasse ad essere governato da un sovrano ostile ai Romani.\nMorto Tiberio nel 37, i Parti riuscirono a costringere ancora una volta l'Armenia a sottomettersi), anche se sembra che i Romani nel 47 ottennero nuovamente il controllo del regno, a cui offrirono lo \"status\" di cliente. La situazione era in continuo divenire. Nerone, preoccupato dal fatto che il re della Partia, Vologese I, avesse posto sul trono del regno d'Armenia il proprio fratello Tiridate, decise di inviare un suo valente generale, Gneo Domizio Corbulone, a capo delle operazioni orientali. Quest'ultimo, una volta riorganizzato l'esercito, penetr\u00f2 nel 58 in Armenia e giunto fino alla capitale Artaxata riusc\u00ec ad impadronirsene dopo aver battuto lo stesso Tiridate. L'anno successivo fu la volta di Tigranocerta. Al termine delle operazioni, nel 60, pose Tigrane VI sul trono di Armenia.\nScoppiata una nuova crisi nel 62, in seguito alla quale, l'esercito del governatore della Cappadocia, Lucio Cesennio Peto, fu battuto dalle forze partico-armene, Corbulone fu costretto ad intervenire. Egli infatti raggiunse un accordo definitivo con il \"re dei re\" nel 63, restaurando il prestigio di Roma, e concludendo con Tiridate I di Armenia (sostituitosi a Tigrane VI) un accordo che riconosceva il protettorato romano e che rimase pressoch\u00e9 invariato fino al principato di Traiano (98-117).\nOffensive romane del II-inizi III secolo: fine della dinastia dei Parti.\nLe campagne di Traiano (114-117).\nNel 113, Traiano decise di procedere all'invasione del regno dei Parti. Il motivo era la necessit\u00e0 di ripristinare sul trono d'Armenia un re che non fosse un fantoccio nelle mani del re parto.\nLa verit\u00e0 \u00e8 che Traiano progettava questa campagna da diversi anni, sulle orme del grande Alessandro e della progettata, ma mai realizzata, spedizione di Cesare di 150 anni prima.\nEgli riusc\u00ec non solo a sottomettere l'Armenia, facendone una nuova provincia, ma fu il primo romano ad occupare la capitale dei Parti, Ctesifonte (nel 116) e raggiungere il golfo persico.\nLa salute malferma e la morte improvvisa chiusero questo primo capitolo di offensive romane in territorio partico nel 117. Il successore, Publio Elio Traiano Adriano, decise al contrario di ripristinare lo \"status quo\" precedente ai primi scontri e riport\u00f2 i confini imperiali lungo il fiume Eufrate.\nDa Antonino Pio a Commodo (138-192).\nAlla morte di Antonino Pio, l'Impero romano, ormai in pace da lungo tempo sub\u00ec una serie di attacchi contemporanei lungo molti dei suoi fronti. I Pitti nella Scozia premevano contro il vallo Antonino, la Spagna subiva le continue scorrerie dei pirati Mauri, mentre in Germania, tra l'alto Danubio ed il Reno, i Catti e i Cauci penetravano oltre le frontiere e lungo le coste, invadendo la Gallia Belgica e gli Agri Decumates. Il nuovo sovrano partico Vologese IV, divenuto re nel 148, occupava l'Armenia di Soemo, sovrano filo-romano dai tempi di Antonino Pio (\"REX ARMENIIS DATUS\", monetazione del 141-143), ponendo sul suo trono il fratello Pacoro, per poi invadere la vicina provincia romana di Siria (fine del 161, inizi del 162).\nTra il 163 ed il 166 Lucio Vero fu cos\u00ec costretto dal fratello, Marco Aurelio a condurre una nuova campagna in Oriente contro i Parti, che l'anno precedente avevano attaccato i territori romani di Cappadocia e Siria ed occupato nuovamente il regno \"cliente\" d'Armenia. Il nuovo imperatore lasci\u00f2 che fossero i suoi stessi generali ad occuparsene, tra cui lo stesso Avidio Cassio (che riusc\u00ec ad usurpare il trono imperiale, anche se solo per pochi mesi, dieci anni pi\u00f9 tardi nel 175). Le armate romane, come cinquant'anni prima quelle di Traiano, riuscirono anche questa volta ad occupare i territori fino alla capitale dei Parti, Ctesifonte. La peste scoppiata durante l'ultimo anno di campagna, nel 166, costrinse i Romani a ritirarsi dai territori appena conquistati, portando questa terribile malattia all'interno dei suoi stessi confini, e flagellandone la sua popolazione per oltre un ventennio.\nLe campagne di Settimio Severo e Caracalla (195-217).\nIl nuovo imperatore, Settimio Severo, che sosteneva di essere fratello dell'imperatore Commodo, trucidato nel 192, intraprese una nuova guerra contro i Parti in due riprese. La prima fu condotta nel 195 al termine della quale ricostitu\u00ec la provincia di Mesopotamia ponendovi a presidio due delle tre nuove legioni appena create (la legio I e la III Parthica), sotto la guida di un prefetto di rango equestre. La seconda campagna fu condotta dall'estate del 197 alla primavera del 198. Durante questa guerra i suoi soldati saccheggiarono nuovamente la capitale dei Parti, Ctesifonte e per questi successi si merit\u00f2 l'appellativo di \"Adiabenicus\" e \"Parthicus maximus\", oltre alla costruzione di un arco di Trionfo.\nLe campagne di Settimio Severo, erano riuscite a riconquistare in modo permanente la Mesopotamia settentrionale facendone, come in passato avevano fatto Traiano e Lucio Vero, una nuova provincia romana con a capo un \"praefectus Mesopotamiae\" di rango equestre. Per questi successi ottenne il titolo vittorioso di \"Parthicus maximus\", gli fu decretato un Trionfo ed eretto un arco trionfale nel foro romano.\nNel 215 fu la volta del figlio Caracalla, il quale alla testa di una \"pseudo-falange\" (sull'esempio di Alessandro Magno) penetr\u00f2 nel territorio dei Parti riuscendo a spostare la frontiera della provincia romana di Mesopotamia pi\u00f9 ad oriente, anche se un tentativo di invadere l'Armenia si rivel\u00f2 del tutto inutile. L'anno seguente (nel 216) decise di invadere la Media, devastando l'Adiabene fino ad Arbela con l'inganno ai danni del sovrano dei Parti, Artabano IV. Al termine di quest'anno torn\u00f2 a svernare ad Edessa, ma l'anno successivo fu ucciso durante una gita a Carre, interrompendo una nuova possibile campagna contro i Parti.\nMorto Caracalla, il prefetto del pretorio, Macrino, si fece proclamare imperatore e fece ritorno ad Antiochia, dove incontr\u00f2 il figlio Diadumeniano, che proclam\u00f2 a sua volta \"Cesare\". Le attivit\u00e0 militari continuarono per\u00f2 in Mesopotamia, poich\u00e9 Artabano IV era intenzionato a recuperare i territori perduti nella campagna precedente. Egli infatti riusc\u00ec a battere un esercito romano presso Nisibi ed a ottenere la pace, dietro il pagamento di una grossa somma da parte di Roma, la quale in cambio riusc\u00ec a mantenere i suoi possedimenti in Mesopotamia, probabilmente fino ad Hatra. La Mesopotamia sembra rimase sotto il controllo romano almeno fino al 229/230 circa (a meno che non vi siano state ulteriori perdite di territori da parte dell'Impero romano, sotto Eliogabalo), quando la nuova dinastia sasanide, appena insediatasi sul trono persiano e succeduta a quella partica (nel 224), mut\u00f2 completamente i rapporti con il vicino Impero romano, diventando assai pi\u00f9 aggressiva nei confronti dei Romani, mentre il regno d'Armenia continu\u00f2 ed essere oggetto di contesa nei successivi due secoli. E cos\u00ec ad invasioni sasanidi, si susseguirono nuove invasioni da parte delle armate romane, in un continuo susseguirsi di vittorie e sconfitte da parte di entrambi gli imperi.\nConseguenze: l'avvento dei Sasanidi (224).\nLe ripetute disfatte subite dai Parti da parte degli imperatori romani del II secolo, generarono discredito sulla dinastia arsacide, alimentando un movimento nazionale all'interno dell'attuale Iran. E cos\u00ec nel 224 un nobile persiano, di nome Ardashir I, messosi a capo di una rivolta, riusc\u00ec a porre fine al regno dei Parti \"in tre battaglie\". La nuova dinastia dei Sasanidi, che si dice discendesse dagli Achemenidi, sostitu\u00ec una dinastia pi\u00f9 tollerante, con una centralista, altamente nazionalista e impegnata in una politica di espansione imperialistica, destinata ad essere avversaria orientale dei Romani fino al VII secolo.\nI Sasanidi, che si consideravano discendenti dei Persiani, rivendicavano il possesso di tutto l'impero che era stato degli Achemenidi, ivi compresi i territori, ora romani, dell'Asia Minore e del Vicino Oriente fino al mare Egeo."}
{"id": "3217332", "revid": "599013", "url": "https://it.wikipedia.org/wiki?curid=3217332", "title": "Radovesnice", "text": "Radovesnice pu\u00f2 riferirsi a diversi toponimi della Repubblica Ceca:"}
{"id": "3217340", "revid": "1573940", "url": "https://it.wikipedia.org/wiki?curid=3217340", "title": "Ropalidia marginata", "text": "Ropalidia marginata \u00e8 un imenottero della famiglia Vespidae, diffuso in Pakistan, India peninsulare, Sri Lanka, Sud-est asiatico e Australia.\nBiologia.\nLa sottospecie pi\u00f9 studiata (\"Ropalidia marginata marginata\") \u00e8 intensivamente studiata in India, anche se non si sa molto della sua biologia.\nNidifica in luoghi al riparo, come tubi di ferro, casette per gli uccelli, cassonetti delle tapparelle, scatole di qualunque materiale.\nIl nido \u00e8 costruito con un misto di cellulosa, saliva delle vespe stesse ed un ormone repellente per formiche secreto dall'addome delle vespe. Il suo predatore naturale \u00e8 la vespa tropica, da cui si nasconde il pi\u00f9 possibile per evitare assalti al nido comunque ben nascosto.\nAll'inizio della stagione ogni nido \u00e8 composto da molte regine che lavorano insieme, tranne una che ha preso il comando ed \u00e8 l'unica che depone le uova; mentre per il resto dell'anno ci sono moltissime operaie, il nido \u00e8 pi\u00f9 esteso e le regine recessive sono ormai pseudooperaie sterili.\nSe la regina viene a mancare perch\u00e9 morta o dispersa, una delle regine recessive prende il comando facendo risviluppare le sue ovaie e sostituendo l'intera covata nuova con uova proprie.\nLa regina, a differenza che in altre specie, non dimostra la sua dominanza con l'aggressivit\u00e0 (come succede in polistes) ma emette ferormoni non volatili che diffonde per il nido tramite il tatto.\nIl nido resta abitato tutto l'anno, ed in qualsiasi momento una o pi\u00f9 nuove regine possono separasi dallo sciame iniziale per fondare nuovi nidi.\nSottospecie.\nVi sono 4 sottospecie di \"Ropalidia marginata\":"}
{"id": "3217341", "revid": "110157", "url": "https://it.wikipedia.org/wiki?curid=3217341", "title": "...Featuring", "text": "...Featuring \u00e8 il primo greatest hits della cantante-cantautrice statunitense Norah Jones, pubblicato il 12 novembre 2010 dall'etichetta discografica Blue Note. Contiene esclusivamente collaborazioni dell'artista con altri cantanti."}
{"id": "3217347", "revid": "223320", "url": "https://it.wikipedia.org/wiki?curid=3217347", "title": "AA. VV.", "text": ""}
{"id": "3217353", "revid": "767487", "url": "https://it.wikipedia.org/wiki?curid=3217353", "title": "Archivio di Babatha", "text": "L'archivio di Babatha \u00e8 l'archivio di una ricca famiglia della Giudea a cavallo tra il I e il II secolo d.C.\nSi tratta di una raccolta di 35 papiri contenenti atti giudiziari e contratti in greco antico, nabateo ed aramaico: i testi sono stati rinvenuti nella cosiddetta \"Grotta delle Lettere\", nel sito archeologico di Nahal Hever. Sono stati datati tra il 93 ed il 132. La grotta fu scavata da Yigael Yadin nel corso di due spedizioni fra il 1960 e il 1961, ma la pubblicazione completa dei testi ivi ritrovati \u00e8 avvenuta solamente nel 2002.\nI papiri erano stati posti dentro una nicchia nell'angolo nord-ovest della grotta (locus 61). I documenti della Grotta delle Lettere sono fondamentali per comprendere della vita quotidiana di una donna benestante del I secolo d.C., argomento di cui non vi \u00e8 spesso alcuna tradizione. Babatha era una ricca donna ebrea residente ad En Gedi, da dove fugg\u00ec durante la terza guerra giudaica e si rifugi\u00f2 nella grotta: nonostante la sua citt\u00e0 non fosse stata toccata dalla rivolta, mor\u00ec senza riprendere possesso dei suoi beni. Nella grotta si trovavano ancora un cofanetto per gioielli, vasellame, abiti, scarpe, uno specchio ed una chiave; non \u00e8 stato possibile identificare la donna tra i resti individuati."}
{"id": "3217360", "revid": "212348", "url": "https://it.wikipedia.org/wiki?curid=3217360", "title": "Tour della Nazionale di rugby a 15 del Giappone 1975", "text": "Il Tour della Nazionale di rugby a 15 del Giappone 1975 fu una serie di match di rugby a 15 disputati dalla nazionale Giapponese in Australia nel 1975.\nSe nel 1974 la nazionale giapponese di \"rugby a 15\" si era recata in tour in Nuova Zelanda, nel 1974 si rec\u00f2 nell'Australia. In questo caso ebbe la possibilit\u00e0 di giocare due test ufficiali contro i padroni di casa"}
{"id": "3217361", "revid": "152625", "url": "https://it.wikipedia.org/wiki?curid=3217361", "title": "Hoodoo (album)", "text": ""}
{"id": "3217362", "revid": "122438859", "url": "https://it.wikipedia.org/wiki?curid=3217362", "title": "Graphilm", "text": "Graphilm \u00e8 uno studio di animazione italiano con sede a Roma che produce serie tv, lungometraggi, video clip e spot pubblicitari.\nCollaborazioni.\nGraphilm vanta un notevole numero di collaborazioni con grandi produzioni italiane ed estere (fra cui Rai, Medusa Film, Ferrero, Magic Production Group, Xilam-France (La Xilam per Summercamp: Il Misterioso \"Floopaloo\", serie animata nel 2011 - 2015), Canal+, Ellipsanime). La pi\u00f9 recente \u00e8 quella con Lucky Dreams (di Andrea Lucchetta) \u2013 Rai Fiction per Spike Team, serie animata 26x26', di cui Graphilm ha curato la produzione esecutiva."}
{"id": "3217365", "revid": "30610", "url": "https://it.wikipedia.org/wiki?curid=3217365", "title": "Deterministico", "text": ""}
{"id": "3217366", "revid": "1305772", "url": "https://it.wikipedia.org/wiki?curid=3217366", "title": "Hoodoo", "text": ""}
{"id": "3217369", "revid": "72396", "url": "https://it.wikipedia.org/wiki?curid=3217369", "title": "Potito Randi", "text": "Attivo principalmente nel settore dell'Industria ceramica, tra gli anni cinquanta e settanta del XX secolo \u00e8 stato tra gli artefici della industrializzazione della provincia di Teramo. Fondatore della Spica (Societ\u00e0 prodotti italiani ceramici e affini) di Castelli, della Spica di Teramo e della Spea (Societ\u00e0 porcellane Europa e affini) di Sant'Atto di Teramo, sindaco di Castelli, presidente dell'unione provinciale degli industriali per oltre un decennio, fondatore dell'Edigrafital (Edizioni grafiche italiane), azienda tipografica e casa editrice, che ha operato per oltre un trentennio. Nel 1974 le aziende di Randi nel loro insieme davano lavoro ad oltre 1500 dipendenti.\nBiografia.\nLa formazione.\nAll'inizio degli anni trenta si iscrisse alla Scuola d'Arte di Faenza, all'epoca diretta dallo storico dell'arte Gaetano Ballardini.\nFrequent\u00f2 la sezione di Chimica e Tecnologia Ceramica i cui laboratori erano diretti dall'ingegnere ungherese Maurizio Korach (o Cora), noto per la sua attivit\u00e0 di chimico ma anche di letterato, germanista e redattore del periodico \u201cLa Ronda\u201d.\nNel 1936 Randi si laure\u00f2 in Chimica industriale a Marsiglia.\nDopo un periodo di viaggi e di esperienze presso industrie europee e soprattutto tedesche, assunse prima la direzione generale della Barbieri e Burzi di Bologna e poi, sempre a Bologna, dell'azienda Brevetti Baroncini, che fin dal 1920 produceva candele per aerei e autoveicoli. Quando lo stabilimento di quest'ultima ditta fu distrutto dai bombardamenti, si trasfer\u00ec a Castelli, in provincia di Teramo, cittadina nota per le sue ceramiche la cui produzione risaliva al XV secolo.\nQui nel 1943 fond\u00f2 la Spica, rilevando la vecchia Simac (Societ\u00e0 Industriale Maioliche Abruzzesi Castelli) di propriet\u00e0 della Brevetti Baroncini.\nAttivit\u00e0 a Castelli.\nLa Spica di Castelli.\nLa nuova azienda, che inizialmente produsse candele per motori, si indirizz\u00f2 successivamente verso la produzione di stoviglie e di piastrelle per edilizia: pavimenti e rivestimenti, nonch\u00e9 di refrattari per forni di ceramica. La Spica si qualific\u00f2 anche per l'impianto di laboratori volti alla di ricerca di nuovi smalti, alla innovazione tecnologica in genere e alla sperimentazione di nuove soluzioni artistiche.\nCariche pubbliche.\nIl legame con la cittadina di Castelli, dove Randi si trasferisce con la famiglia, fu rinsaldato dalla nomina a Sindaco, incarico che rivest\u00ec dal 1951 al 1960. Dal 1952, su nomina ministeriale, assume l'incarico di Presidente del Consiglio di Amministrazione della Scuola d'Arte di Castelli. In questa veste si impegner\u00e0 per il riconoscimento della Scuola e per la sua trasformazione in Istituto d'Arte per la Ceramica. Conserv\u00f2 l'incarico per oltre vent'anni fino al 1973.\nIl \"Terzo cielo\".\nNel periodo in cui fu presidente della Scuola d'arte fu realizzato da insegnanti e allievi dell'Istituto uno dei prodotti artistici pi\u00f9 interessanti della moderna produzione castellana, il cosiddetto \"terzo soffitto della \"Chiesa di San Donato\" poi rinominato pi\u00f9 felicemente \"il terzo cielo\". Scrive Giovanni Corrieri che \"il compito allora fu facilitato dalla elezione a Presidente della Scuola di Potito Randi, il quale, proprietario dello stabilimento industriale della Spica di Castelli, consentiva l'utilizzo delle attrezzature del suo stabilimento viste le limitate potenzialit\u00e0 della scuola; i forni ad alta temperatura della Spica invogliavano la moltiplicazione di queste esperienze necessarie ad una scuola intenzionata a conseguire obiettivi di livello internazionale\".\nL'opera si componeva di 356 tavelloni (25x50), con decorazioni ispirate al soffitto seicentesco della chiesa di San Donato di Castelli e realizzate dal direttore della scuola Guerrino Tramonti e dai professori Arrigo Vissani, Serafino Mattucci e Antonio Rosa insieme a un gruppo di studenti. Esposto e premiato alla di Milano del 1954, il soffitto fu poi esposto alla XIX mostra di Arti decorative di Firenze e quindi depositato presso l'Istituto d'arte di Porta romana di Firenze dove fino ad oggi si \u00e8 conservato.\nL'opera \u00e8 stata di recente riscoperta da un apposito comitato (Comitato Organizzatore Mostre Ceramiche Antiche e Contemporanee) che ne ha curato l'esposizione prima alla scuola d'arte di Castelli e poi presso l'Archivio di Stato di Teramo (nell'anno 2010). Nel progetto 2012-2015 \"Cielo d'Italia\", sempre a cura del medesimo Comitato, il \"Terzo cielo\" \u00e8 stato esposto a Faenza (MIC, febbraio 2012) e a Grottaglie (Dicembre 2013).\nAttivit\u00e0 a Teramo.\nLa Spica di Teramo.\nNel 1954 fond\u00f2 la Spica di Teramo (sita nel quartiere Gammarana), un nuovo e moderno stabilimento per la produzione di materiale ceramico e affini con impianti d'avanguardia dal punto di vista tecnologico e con una produzione quantitativamente superiore rispetto alla omonima azienda di Castelli.\nLa nuova azienda riesce a conquistare il mercato europeo collocandosi tra le prime aziende italiane con una produzione media di circa 180.000\u00a0m\u00b2 mensili.\nL'Edigrafital di Sant'Atto.\nDel 1968 \u00e8 la fondazione della Edigrafital S.p.A. industria editoriale tra le pi\u00f9 importanti dell'Italia centrale per la produzione di volumi e cataloghi d'arte. Nello stabilimento fu inserita la prima rotativa tipografica d'Abruzzo per la stampa di un periodico che nello specifico fu \"Le Notizie\", primo giornale quotidiano uscito in Abruzzo.\nLa Spea di Sant'Atto.\nStabilimento fondato nel 1964 nel nuovo nucleo industriale di Sant'Atto di Teramo per la produzione di materiale igienico-sanitario e di mattonelle da pavimento su materiali modernissimi tipo il Gres.\nCelebrazioni per il centenario della nascita 1909-2009.\nIl comitato \u00e8 sorto con l'adesione del Presidente della Repubblica Italiana Giorgio Napolitano, il patrocinio del Ministero per i beni e le attivit\u00e0 culturali e del Ministero dello sviluppo economico.\nNegli spazi della sala Carino Gambacorta della Banca di Teramo, si \u00e8 tenuta dal 21 maggio al 26 giugno 2010 la mostra dal titolo \"Le ceramiche di Castelli nella collezione S.P.I.C.A. 1943 - 1953\", curata da Maria Selene Sconci; la mostra \u00e8 stata poi trasferita a Castelli presso i saloni dell'Istituto d'Arte per la Ceramica dal 20 luglio al 30 settembre 2010.\nCompleta la mostra una sezione dedicata alle maschere di terracotta dello scultore ceramista faentino Giulio Ricci, che per tutta la vita collabor\u00f2 con Randi, anch'esse facenti parte della stessa collezione. L'esposizione \u00e8 accompagnata da un ricco catalogo illustrato a colori con testi in lingua italiana, inglese e tedesca per i tipi di Collezioni Numismatiche di Roma.\nAnnulli filatelici.\nIn occasione del centenario sono stati realizzati dalle Poste italiane due annulli filatelici, il primo a Teramo in data 21 maggio 2010, in occasione della inaugurazione della Mostra delle Ceramiche; il secondo a Castelli, \u201comaggio all'uomo imprenditore mecenate\u201d in data 24 luglio 2010.\nIntitolazioni.\nIn data 9 ottobre 2010 la citt\u00e0 di Teramo ha intitolato a Potito Randi il tratto di via Gammarana (sita nel quartiere omonimo) dove un tempo erano ubicati gli stabilimenti della locale azienda Spica."}
{"id": "3217377", "revid": "709565", "url": "https://it.wikipedia.org/wiki?curid=3217377", "title": "Tour della Nazionale di rugby a 15 del Galles 1975", "text": "Il Tour della Nazionale di rugby a 15 del Galles 1975 fu una serie di incontri di rugby a 15 disputata da una selezione gallese in Asia nel 1975. \nSecondo la consuetudine dell'epoca gli incontri non ebbero validit\u00e0 ufficiale per la federazione gallese, poich\u00e9 le squadre britanniche non riconoscevano come ufficiali i match al di fuori del Cinque Nazioni o delle sfide con , e "}
{"id": "3217388", "revid": "281779", "url": "https://it.wikipedia.org/wiki?curid=3217388", "title": "Statistica frequentista", "text": "La statistica frequentistica (o empirica o a posteriori) valuta la probabilit\u00e0 come rapporto tra il numero dei successi e il numero di esperimenti, ammesso che questo sia un numero molto grande, cio\u00e8\nformula_1\ndove \"s\" \u00e8 il numero di successi di un esperimento e \"k\" il numero di esperimenti fatti."}
{"id": "3217389", "revid": "1543377", "url": "https://it.wikipedia.org/wiki?curid=3217389", "title": "Mi piaci... ma non troppo", "text": "Mi piaci... ma non troppo \u00e8 il secondo singolo estratto dall'album \"Una canzone pop\" del cantautore italiano Pierdavide Carone, pubblicato nel luglio del 2010 dalla Sony Music.\nIl brano, di cui Carone \u00e8 autore, \u00e8 stato presentato durante la fase iniziale della trasmissione televisiva \"Amici di Maria De Filippi\", talent show al quale il cantante ha preso parte.\nIl video del singolo \u00e8 stato pubblicato a settembre del 2010 sul sito del cantante."}
{"id": "3217401", "revid": "125623568", "url": "https://it.wikipedia.org/wiki?curid=3217401", "title": "Patrizia Finucci Gallo", "text": "Biografia.\nHa collaborato con il quotidiano \"l'Unit\u00e0\" e in seguito alla Rai Emilia-Romagna. \nIl suo primo romanzo \"Sesso in videotel\" ha ispirato il film \"Viol@\" interpretato da Stefania Rocca e diretto da Donatella Maiorca. Tra i suoi libri si ricordano \"Il pudore dei sentimenti\" per le edizioni Pendragon, \"Guida ai piaceri di Bologna\" edizioni il Fenicottero scritto insieme a Francesca Mazzucato, \"Gli ultimi peccati\" Sperling &amp; Kupfer editori, la raccolta di racconti \"La prima volta\" edizioni ES, \"Laboratorio di scrittura femminile\" Gruppo Perdisa editore, un saggio ricco di consigli sull'attivit\u00e0 dello scrivere e con lo stesso editore \"Io non mordo ve lo giuro \u2013 Storie di donne immigrate in Italia\". Nel 2010 pubblica \"I love Islam\"', tradotto in diverse lingue.\nDal 1998 dirige la \"Harriette Stanton Blatch\", atelier di scrittura creativa. \nNumerosi gli eventi di contaminazione culturale che ha organizzato, fra questi il concorso letterario scrittura e moda in collaborazione con il brand Emmanuel Schvili e il concorso letterario Parole Amazzoni, ideato insieme alla societ\u00e0 Hippo Group di Bologna, dedicato alle donne amazzoni che corrono all'ippodromo. \nImpegnata sul versante femminile Patrizia Finucci Gallo lavora per diffondere la cultura delle donne attraverso la community da lei creata, \"Rosa Stanton\"."}
{"id": "3217409", "revid": "122826672", "url": "https://it.wikipedia.org/wiki?curid=3217409", "title": "Autosport", "text": "Autosport \u00e8 una rivista automobilistica settimanale pubblicata nel Regno Unito. Il primo numero \u00e8 stato pubblicato il 25 agosto 1950 da Gregor Grant, nel 1997 viene lanciato il sito internet della rivista, Autosport.com.\nNel 2016, Haymarket Media Group ha venduto Autosport e il resto del suo portfolio di automobilismo a Motorsport Network.\nIn italia la rivista \u00e8 pubblicata dal 1974 da Pietro e Francesco Maran a Torino."}
{"id": "3217419", "revid": "484362", "url": "https://it.wikipedia.org/wiki?curid=3217419", "title": "Famiglia Bach", "text": ""}
{"id": "3217420", "revid": "729019", "url": "https://it.wikipedia.org/wiki?curid=3217420", "title": "Great Central Railway", "text": "La Great Central Railway (acronimo GCR) era una compagnia ferroviaria privata britannica nata nel 1897, in seguito al cambio della ragione sociale precedente \"Manchester, Sheffield and Lincolnshire Railway\"; confluita nella London &amp; North Eastern Railway il 1\u00ba gennaio 1923 venne con essa nazionalizzata nel 1948.\nStoria.\nLe origini della compagnia risalgono al 1847 quando venne formata la \"Manchester, Sheffield and Lincolnshire Railway\" (MS&amp;LR). Questa cambi\u00f2, nel 1897, il suo nome in \"Great Central Railway\", due anni prima che entrasse a far parte della sua rete la cosiddetta \"London Extension\", conosciuta anche come la \"Great Central Main Line\" (che le permetteva l'accesso alla capitale) e di cui aveva ottenuto, nel 1893 l'approvazione governativa. Il 1\u00ba gennaio 1923 venne raggruppata insieme ad altre linee confluendo nella \"London and North Eastern Railway\"."}
{"id": "3217422", "revid": "287204", "url": "https://it.wikipedia.org/wiki?curid=3217422", "title": "Tour della Nazionale di rugby a 15 delle Tonga 1975", "text": "Il Tour della Nazionale di rugby a 15 di Tonga 1975 fu una serie di match disputati dalla nazionale di rugby di Tonga nel 1975 nel corso di un tour in Nuova Zelanda. Non ebbe occasione di affrontare gli All Blacks, ma la selezione dei New Zealand Maori."}
{"id": "3217424", "revid": "88740", "url": "https://it.wikipedia.org/wiki?curid=3217424", "title": "Aird", "text": ""}
{"id": "3217437", "revid": "486946", "url": "https://it.wikipedia.org/wiki?curid=3217437", "title": "Squadra continentale professionale", "text": ""}
{"id": "3217442", "revid": "308548", "url": "https://it.wikipedia.org/wiki?curid=3217442", "title": "Zuegg", "text": "Zuegg \u00e8 un'azienda multinazionale con sede a Verona specializzata nella lavorazione della frutta. La produzione si sviluppa su due fronti: il business to consumer (B2C) e il business to business (B2B). Per il B2C produce confetture, succhi di frutta, sciroppi e merendine a base di frutta con i marchi Zuegg e Skipper Zuegg per un totale di 97 tipologie di prodotto. Per il B2B \u00e8 specializzata nella produzione di semi-lavorati di frutta (ingredienti per yogurt, gelati e merendine) per altre industrie alimentari.\nLa storia.\nGli inizi.\nNel 1860 Maria ed Ernst August Zuech (il cognome diventer\u00e0 Zuegg nel 1903) cominciano a coltivare la frutta nel loro podere di Lana in Alto Adige, nell'allora Austria-Ungheria, assieme ai loro 14 figli, vendendola poi nei mercati vicini con un export esteso alla Germania fino a San Pietroburgo.\nNel 1890 i due figli Karl e Vigil salgono alla guida dell'impresa di famiglia e Karl, nonostante il periodo infelice dovuto allo scoppio della prima guerra mondiale, riuscir\u00e0 a trasformare l'impresa agricola di famiglia in un'azienda ben strutturata e specializzata nella lavorazione della frutta. Nasce la \"Karl &amp; Vigil Zuech\" (diventata nel 1903 \"Karl &amp; Vigil Zuegg\"), da cui deriver\u00e0 l'azienda attuale.\nConfetture e succhi di frutta.\nNel 1917 la Zuegg prova ad affacciarsi al mercato delle confetture ma occorre attendere il 1923 per il vero debutto su larga scala in questo settore, dopo l'annessione dell'Alto Adige all'Italia.\nL'azienda continua a crescere di generazione in generazione e intorno agli anni cinquanta (con la terza generazione di famiglia) assume le prerogative di un'importante realt\u00e0 industriale, con una distribuzione capillare su tutto il territorio italiano. Il merito di questa crescita si deve principalmente a Karl Zuegg, insignito dell'onorificenza di cavaliere del lavoro della Repubblica Italiana nel 1992.\nI primi succhi di frutta a marchio Zuegg arrivano nel 1954, con soli tre gusti disponibili: pera, pesca e albicocca. Anche i succhi, come le confetture, vengono prodotti nello stabilimento di Lana, in Alto Adige. Sette anni pi\u00f9 tardi, nel 1961, nascono le confetture Fruttaviva, le prime prodotte senza l'ausilio di conservanti e coloranti.\nNel 1962 la Zuegg inaugura un nuovo stabilimento a Verona ed inizia la produzione di semilavorati a base frutta (elementi indispensabili per dolci, gelati e yogurt) collaborando con altre aziende alimentari italiane ed estere. Il processo di innovazione continua e, nel 1979, Zuegg introduce una linea di confezionamento asettico in poli accoppiato (Tetrapak) per i succhi di frutta: si tratta di un'assoluta novit\u00e0 per il mercato italiano.\nNel 1985 Zuegg inaugura lo stabilimento di Luogosano, in provincia di Avellino, dove avviene la prima trasformazione della frutta, cio\u00e8 dove la frutta fresca viene controllata, selezionata e trasformata in puree (semplici o concentrate) o cubetti surgelati.\nLa nascita di Skipper.\nNel 1988 Zuegg lancia la linea Skipper, primo succo di frutta 100% in Tetrapak a essere introdotto in Italia.\nL'europeizzazione.\nPer la prima volta dopo 100 anni, nel 1991 una parte della produzione Zuegg \u00e8 spostata all'estero, a Werneuchen, nei pressi di Berlino, dove oggi Zuegg produce semilavorati per il settore dell'industria alimentare.\nNel 1998 la sede operativa di Zuegg viene spostata a Verona, citt\u00e0 strategicamente pi\u00f9 adatta a supportare le attivit\u00e0 internazionali dell'azienda. Nel 2001 Zuegg acquista lo stabilimento di Z\u00f6rbig, vicino a Lipsia (Germania), per la produzione di confetture e sciroppi, sia a marchio Zuegg che a marchio Zoerbiger, un marchio che gode di una buona notoriet\u00e0 nella Germania dell'est.\nNel 2002 avviene l'acquisto dello stabilimento di Elne vicino a Perpignano, in Francia, dove si producono i semilavorati destinati ai mercati francesi, spagnoli e portoghesi. Nell'aprile 2010 nasce l'azienda Zuegg Austria GmbH nei pressi di Graz per la commercializzazione in Austria e nei paesi est europei dei prodotti a marchio Zuegg. Tre mesi pi\u00f9 tardi, nel luglio 2010, inizia con un investimento di 35 milioni di euro la produzione presso lo stabilimento di Afanasovo nell'Oblast' di Kaluga, a da Mosca, in Russia, destinato ai semi-lavorati per l'industria.\nNel 2013 apre l'ufficio commerciale a Coira, nel Canton Grigioni, in un luogo nevralgico per le comunicazioni tra Europa del Nord e l'Italia.\nRiassetto familiare.\nNel 2015 Oswald Zuegg, alla guida dell'azienda, porta a termine una lunga operazione iniziata gi\u00e0 da vari anni: ricomprare le quote della Zuegg da una quarantina di esponenti della famiglia. L'ultima tranche, pari al 28,3% del capitale, \u00e8 effettuata con il sostegno di un pool di banche che include Unicredit e Banco Bpm. A cedere le quote sono i cugini Hiltraud (11,5%), Mark Tilmann (5,59%), Maerk Lucas (11,5%). L'azienda \u00e8 cos\u00ec sotto un'unica guida.\nL'interesse della Zuegg (sei stabilimenti: 2 in Italia, 2 in Germania, 1 in Francia e 1 in Russia) \u00e8 rivolto in particolare sul mercato USA dove ha stretto un accordo di collaborazione con Walmart. Nei piani c'era anche l'apertura di uno stabilimento al confine con il Canada, poi l'arrivo di Amazon ha costretto a modificare la strategia.\nOswald Zuegg ha nel frattempo ridisegnato la governance futura dell'azienda con il passaggio alla quinta generazione: il timone andr\u00e0 alla figlia Martina, avvocato con laurea a Sydney.\nIl marchio Zuegg.\nI prodotti Zuegg sono tutti a base di frutta e si declinano in 3 categorie merceologiche:\nIn totale si trovano sul mercato 51 referenze marchiate Zuegg.\nIl sotto-marchio \"Skipper Zuegg\".\n\"Skipper Zuegg\" \u00e8 nato nel 1988 come succo di frutta al 100% ed \u00e8 stato lanciato con il memorabile spot con i canottieri che recitava:\" Ehi tu...Spremi...Schiaccia...Skipper! \" Il jingle fu un vero tormentone in quegli anni, tanto che l'azienda ha deciso di riproporlo in chiave pi\u00f9 moderna con un remake nella campagna Tv del 2010.\nOggi \"Skipper Zuegg\" propone diversi tipi di succhi in diversi formati: dal brik in Tetrapak da 200ml al contenitore in PET da un litro, per un totale di 46 variet\u00e0 di gusti.\nSponsorizzazioni.\nNella stagione 1988-1989 Zuegg, con il neo-nato Skipper Zuegg, \u00e8 stata main sponsor della squadra di sci capitanata da Alberto Tomba.\nSuccessivamente, attraverso il suo sotto-marchio Skipper Zuegg, ha sponsorizzato:\nCertificazioni.\nZuegg al fine di migliorare il proprio processo produttivo e per mantenere il pi\u00f9 possibile la naturalit\u00e0 dei propri prodotti si \u00e8 dotata dei seguenti sistemi di certificazione:\nA tal proposito, l'azienda redige dal 2008 un bilancio ambientale e sociale in cui pubblica nel dettaglio i progressi fatti dall'azienda dopo l'adozione dei diversi sistemi di certificazione.\nInoltre, i prodotti Zuegg sono inseriti nel prontuario dell'Associazione Italiana Celiachia (AIC).\nMarketing ingannevole.\nRiguardo alle marmellate cosiddette \"senza zucchero\", nel 2012 viene multata per dall'Antitrust sia per gli slogan usati per pubblicizzare il prodotto sul sito web aziendale e sui giornali, sia per la dicitura \u201csenza zuccheri aggiunti\u201d riportata sull'etichetta dei barattoli."}
{"id": "3217444", "revid": "110157", "url": "https://it.wikipedia.org/wiki?curid=3217444", "title": "L'ho visto prima io", "text": "L'ho visto prima io \u00e8 un brano musicale scritto e composto da Biagio Antonacci ed interpretato dalla cantante italiana Loredana Errore, estratto come secondo singolo dall'EP, di debutto solista, \"Ragazza occhi cielo\".\nIl brano, pubblicato dalla casa discografica Sony Music, \u00e8 in rotazione radiofonica dal 14 maggio 2010 ed in contemporanea disponibile per il download digitale.\nIl video.\nIl video musicale, per la regia di Gaetano Morbioli, mostra il contesto di una spy story a fine amoroso ed \u00e8 stato pubblicato in contemporanea al brano."}
{"id": "3217446", "revid": "1714743", "url": "https://it.wikipedia.org/wiki?curid=3217446", "title": "Margherita d'Ungheria (1175-1223)", "text": " \nBiografia.\nFamiglia.\nMargherita fu la figlia maggiore di B\u00e9la III, re d'Ungheria, e della di lui prima moglie Agnese d'Antiochia. Era sorella di Andrea II il Gerosolimitano, successore del padre in Ungheria, e di Costanza, seconda moglie di Ottocaro I, re di Boemia. Altri due fratelli, Salomone e Stefano, sono citati nell\"'Europ\u00e4ische Stammtafeln: Stammtafeln zur Geschichte der Europ\u00e4ischen Staaten\" di Detlev Schwennicke (1878), e morirono in giovane et\u00e0.\nI suoi nonni paterni erano G\u00e9za III, re d'Ungheria, e Efrosin'ja Mstislavna. Mentre i suoi nonni materni erano Rinaldo di Ch\u00e2tillon e Costanza d'Antiochia, principi congiunti di Antiochia.\nPrimo matrimonio.\nNel Gennaio del 1186 Margherita and\u00f2 sposa ad Isacco II Angelo, Imperatore dell'Impero bizantino, che cercava un'alleanza strategica con il Regno d'Ungheria per rafforzare le proprie pretese sul trono di Bisanzio.\nCon il matrimonio Margherita assunse il nome di \"\"Maria\".\nMargherita diede ad Isacco due figli:\nIsacco fu deposto ed accecato nel 1195 dal fratello Alessio, che divenne di conseguenza imperatore con il nome di Alessio III. Isacco fu gettato in prigione, cos\u00ec come il figlio Alessio, ma non \u00e8 chiaro se ci\u00f2 sia capitato anche alla moglie Margherita.\nRiuscito a fuggire, il figliastro Alessio si alle\u00f2 con i crociati che attaccarono Costantinopoli, deposero lo zio e posero nuovamente sul trono di Bisanzio il padre Isacco II (parte della Quarta crociata).\nSecondo matrimonio.\nIsacco mor\u00ec nel febbraio del 1204. Allorch\u00e9 Bonifacio I degli Aleramici, marchese del Monferrato, comandante delle forze di terra della Quarta crociata che conquistarono Costantinopoli, prese il Palazzo del Bucoleone e scopr\u00ec che Margherita vi aveva trovato rifugio.\nBonifacio era uno dei due candidati alla elezione di Imperatore, ma gli fu preferito Baldovino IX, conte delle Fiandre che assunse il nome di Baldovino I. In compenso gli furono concessi \"tutti i territori del lato asiatico del Bosforo oltre l'Ille de Griesse\"\" (il Peloponneso).\nL'incoronazione del nuovo imperatore ebbe luogo nella Chiesa di Santa Sofia il 16 maggio 1204. Alla fine del medesimo anno Margherit\u00e0 spos\u00f2 Bonifacio I, tornando cos\u00ec nuovamente alla fede latina.\nBonifacio I, dopo il suo nuovo matrimonio, fond\u00f2 il Regno di Tessalonica e ne divenne il suo primo sovrano, ma non pot\u00e9 godersi i suoi domini in pace, impegnato come fu in continue guerre locali.\nLa figliastra di Margherita, Agnese degli Aleramici, spos\u00f2 nel febbraio 1207 Enrico di Fiandra, secondo Imperatore latino di Costantinopoli e nel medesimo anno Bonifacio I, caduto in un'imboscata bulgara mentre rientrava in Tessalonica, fu catturato e decapitato.\nMargherita ebbe da Bonifacio I in quell'anno un figlio:\nTessalonica fu assediata dalle truppe del re Kaloyan di Bulgaria. L'assedio termin\u00f2 con la morte dell'attaccante, ma il potere di Demetrio non era sicuro. La giovane et\u00e0 di Demetrio, infatti, ne faceva una facile preda per i nobili del regno, che cospiravano contro di lui. Molti meditavano di sostituirlo con Guglielmo VI degli Aleramici, suo fratello e successore del padre nel Monferrato. Enrico di Fiandra, mosse su Tessalonica nel dicembre 1208 per mettere ordine nel regno. I baroni, guidati da Oberto II di Biandrate, chiusero le porte della citt\u00e0 considerando inammissibili le richieste imperiali. Enrico finse di accettare le condizioni di Oberto II poi, appena entrato in citt\u00e0, incoron\u00f2 Demetrio degli Aleramici come re di Tessalonica (6 gennaio 1209). Papa Innocenzo III conferm\u00f2 l'incoronazione di Demetrio.\nLa situazione non era per\u00f2 completamente sistemata. I baroni rifiutarono di presenziare ad una riunione voluta da Enrico per conciliare il Regno di Tessalonica, mentre l'imperatore pose il suo giovane fratello Eustachio come reggente per re Demetrio. Enrico, infine, si spense nel 1216. Il nuovo imperatore, Pietro II di Courtenay, accondiscese alle pretese dei nobili tessalonicesi e nomin\u00f2 Guglielmo VI re della citt\u00e0. Margherita fugg\u00ec in Ungheria anche se il figlio Demetrio rimase in Tessalonica.\nTerzo matrimonio.\nOberto II di Biandrate fugg\u00ec, ma riprese a cospirare a distanza e torn\u00f2 nel 1216 a reclamare la reggenza del regno. Margherita intanto, verso il 1216, spos\u00f2 in terze nozze Nicola di Sant'Omero, che aveva accompagnato lo zio nella crociata e cui era stato garantito un feudo nel Doride (egli fu anche chiamato \"Signore di Beozia\").\nMargherita ebbe da Nicola due figli:\nMorte.\nSi sa con certezza che Margherita fino al 1223 era in vita ma la sua data esatta di decesso, come il luogo in cui fu inumato il suo corpo, sono ignoti."}
{"id": "3217453", "revid": "1305772", "url": "https://it.wikipedia.org/wiki?curid=3217453", "title": "Shamrock Rovers Football Club 2010", "text": "Questa voce raccoglie le informazioni riguardanti lo Shamrock Rovers Football Club nelle competizioni ufficiali della stagione 2010.\nStagione.\nNella stagione 2010 lo Shamrock Rovers conquist\u00f2 il titolo nazionale a sedici anni di distanza dall'ultima vittoria: gli \"Hoops\" dominarono a lungo la classifica del campionato per poi lottare, nelle ultime fasi del torneo, contro il Bohemians. Un pareggio nell'ultima giornata contro il Bray Wanderers assicur\u00f2 la vittoria del sedicesimo titolo della squadra, che si conferm\u00f2 come club pi\u00f9 titolato d'Irlanda.\nIn quella stessa stagione lo Shamrock Rovers and\u00f2 inoltre vicino alla vittoria della FAI Cup, essendo stato sconfitto ai tiri di rigore nella finale contro lo Sligo Rovers. Lo Shamrock Rovers partecip\u00f2 inoltre alla UEFA Europa League 2010-2011, dalla quale fu eliminato al terzo turno preliminare dalla Juventus dopo aver passato il secondo turno sconfiggendo il Bnei Yehuda.\nDivisa e sponsor.\nLo sponsor ufficiale dello Shamrock Rovers per la stagione 2010 \u00e8 Woodie's DIY, mentre le maglie sono prodotte dalla Umbro."}
{"id": "3217456", "revid": "2017968", "url": "https://it.wikipedia.org/wiki?curid=3217456", "title": "Cuore (miniserie televisiva 2001)", "text": "Cuore \u00e8 una miniserie televisiva italiana del 2001 in sei puntate diretta da Maurizio Zaccaro, con Giulio Scarpati, Anna Valle e Leo Gullotta, liberamente ispirata all'omonimo romanzo di Edmondo De Amicis.\nTrama.\nA differenza del romanzo, dove il protagonista \u00e8 un alunno e il tutto \u00e8 raccontato dal suo punto di vista, in questa fiction il ruolo centrale \u00e8 quello del maestro.\nLa storia ha luogo nel 1890, in una Torino che vive sullo sfondo di un'unit\u00e0 d'Italia ancora incompleta ma comunque proclamata da appena un ventennio. Il maestro Perboni si \u00e8 da poco trasferito da Novara a Torino in seguito ai tradimenti inflittigli dalla moglie, dopo che questi non aveva potuto farle avere un figlio. Uomo pacato, umile e paterno con i suoi allievi, si ritrova a destreggiarsi con una scolaresca caratterialmente e socio-economicamente molto varia e colorita. Afflitto da una situazione familiare estremamente difficile, cio\u00e8 l'esaurimento nervoso che ha colpito la moglie, dato che non ha potuto avere figli, insegna sin dall'inizio l'onest\u00e0 e il rispetto ai suoi ragazzi, inculcando in loro principi di bene reciproco e fratellanza, cos\u00ec come di amor di patria, ma i suoi atteggiamenti lo mettono frequentemente in contrasto (peraltro mantenuto nei termini del pi\u00f9 assoluto rispetto sia dell'et\u00e0 sia della gerarchia) col severissimo direttore, uomo dal cuore buono, ma selettivo verso gli alunni e ossessionato dal fatto che la scuola da lui diretta deve essere priva di imperfezioni.\nPerboni, dapprima schernito da allievi dalla personalit\u00e0 molto forte e ribelle (come ad esempio Franti, il monellaccio della classe che ride perfino in faccia al direttore e insulta e picchia i compagni pi\u00f9 deboli), riesce a tenere unita la classe in maniera lodevole e cerca di andare incontro alle problematiche degli alunni, come quella di Precossi; riesce infatti a porre fine alle botte accanite dategli dal padre perch\u00e8 vuole che il figlio lasci gli studi e vada a fare il fornaio quando parla col padre della premiazione che avrebbe dovuto ricevere il figlio. Inoltre insegna agli alunni il gioco del calcio, che stava nascendo e ci\u00f2 fa s\u00ec che viene sospeso dal direttore dopo che gli ha ordinato di interrompere l'allenamento per un incontro, dicendogli che il suo dovere \u00e8 solo quello di far studiare gli alunni, ma, quando gli alunni comunicano al direttore che l'avevano incitato loro all'incontro di calcetto, il direttore annulla la sospensione e d\u00e0 al maestro il consenso per l'incontro. Non manca in seguito l'occasione al direttore di usare un'altra drasticit\u00e0 nei suoi confronti, in quanto lo allontana dalla scuola perch\u00e9 ha ospitato in casa il padre di Garrone, un anarchico che cercava di scampare alla polizia, anche se riconosce le buone intenzioni del maestro. Alla fine Perboni riesce a conquistare la stima e la benevolenza del direttore.\nIl lavoro lo porta ad intrecciare la sua vita con quella di una giovane e bella maestra della scuola, che insegna ai bambini pi\u00f9 piccoli, innescando tutti i buoni presupposti per una romantica ma \"impossibile\" storia d'amore. Soltanto successivamente alla morte della moglie Emma, in seguito ai forti attacchi di squilibrio mentale, il rapporto sentimentale tra Perboni e la maestra Margherita (come viene chiamato il personaggio ispirato alla \"Maestrina dalla penna rossa\", il cui ruolo viene sviluppato ben oltre gli accenni del libro di De Amicis) sar\u00e0 reciprocamente confessato e potr\u00e0 avviarsi al presunto \"lieto fine\".\nFranti diventa l'eroe che salva la nonna dalla coltellata di un rapinatore; ed \u00e8 colpevole solo di guardare le donne nello spogliatoio, da un buco nel muro; oltre qualche marachella, come legare i battenti del portone della scuola."}
{"id": "3217458", "revid": "968255", "url": "https://it.wikipedia.org/wiki?curid=3217458", "title": "Sacco di sabbia", "text": "Un sacco di sabbia \u00e8 un sacco di canapa o di tela, riempito con della sabbia o della terra. Spesso pi\u00f9 sacchi vengono usati per la costruzione di mura, contro le inondazioni, o per un'improvvisata fortificazione.\nUno dei vantaggi di usare la fibra di canapa e la sabbia \u00e8 che sono materiali poco costosi, quindi all'esigenza si possono portare i sacchi vuoti e riempirli sul posto.\nUso.\nI sacchi di sabbia sono solitamente utilizzati durante le situazioni di emergenza, quando ad esempio i fiumi straripano e inondano, o quando un argine o una diga risultino danneggiati. Possono anche essere utilizzati in situazioni di non emergenza, o dopo un'emergenza, come fondamenta per nuovi argini o nuove strutture per il controllo del flusso dell'acqua. A volte per\u00f2 i sacchi di sabbia non sono la scelta pi\u00f9 giusta, perch\u00e9 l'acqua pu\u00f2 filtrare tra i sacchi e tra materiali pi\u00f9 fini come l'argilla. Dopo il loro utilizzo i sacchi di sabbia, dopo essere stati asciugati, possono essere immagazzinati per usi futuri. \nIn campo militare invece i sacchi vengono utilizzati per creare avamposti fortificati o per costruire strutture temporanee per la protezione di civili. Inoltre la frizione che si crea muovendo la terra o la sabbia produce un elevato dissipatore in caso di esplosioni.\nLe dimensioni e il peso dei sacchi utilizzati per le fortificazioni viene accuratamente calcolato, in modo da ottenere un muro come se fosse un muro di mattoni, ma non troppo pesante da essere poi eventualmente spostato. Purtroppo questa soluzione di usare sacchi di sabbia, ha lo svantaggio di essere deteriorabile a lungo andare. Per ottenere una fortificazione pi\u00f9 stabile \u00e8 quindi utile aggiungere del cemento."}
{"id": "3217468", "revid": "1543377", "url": "https://it.wikipedia.org/wiki?curid=3217468", "title": "Koryu Uchinadi", "text": "Koryu Uchinadi Kenpo-jutsu (Cinese tradizionale hanzi: \u53e4\u6d41\u6c96\u7e04\u624b\u62f3\u6cd5\u8853 - traduzione: Scuola antica del Karate di Okinawa): \u00e8 una sintesi ed una reinterpretazione contemporanea delle arti classiche di combattimento trasmesse ad Okinawa nell'ultimo periodo dell'antico Regno delle Ryukyu.\nFondamenti storici.\nRestaurato, ravvivato e sistematizzato da Patrick McCarthy, Hanshi 9\u00ba Dan, il lascito del Koryu Uchinadi Kenpo-jutsu pu\u00f2 essere fatto risalire alle pratiche del quanfa (kenpo) cinese del Fujian del periodo Qing (1644-1911) che vennero introdotte e segretamente coltivate ad Okinawa durante l'ultima parte dell'antico Regno delle Ryukyu.\nOriginariamente ricercato per le sue applicazioni difensive brutalmente efficaci, il Koryu Uchinadi Kenpo-jutsu \u00e8 basato sulle seguenti discipline del quanfa (kenpo cinese) del Fujian: (1) Hsing (Kata) i paradigmi difensivi originari cinesi; (2) Qinna (Torite) tecniche di presa e controllo utilizzate dalle forze dell'ordine locali; (3) Shuai jiao (Tegumi) un antico metodo di origine cinese basato sulla lotta corpo a corpo, praticata da ragazzi e giovani uomini; (4) Tigwa forma plebea di impatto percussivo importata nell'isola dal Regno del Siam e (5) Buki-gwa; l'arte dell'uso delle armi. Queste pratiche vennero sintetizzate con le tecniche difensive locali e vennero costantemente reinterpretate nel tempo sia dalle autorit\u00e0 di polizia che da entusiasti praticanti.\nPersonaggi storici e contemporanei che hanno contribuito allo sviluppo del Koryu Uchinadi.\nSakugawa Kanga (1733-1815)\nWaixinzan\nIwah\nAson\nAnan\nMatsumora Kosaku (1829-1898)\nKojo Taite (1837-1917)\nAragaki Seisho (1840-1920)\nNakaima Norisato (1850-1927)\nXie Zhongxiang (1852-1930)\nHigashionna Kanryo (1853-1917)\nZhou Zhihe (1874-1926)\nUechi Kambun (1877-1948)\nWu Xianhui (1886-1940)\nKyan Chotoku (1870-1945)\nMotobu Ch\u014dki (1871-1944)\nTang Daiji (1887-1937)\nMiao Xing (1881-1939)\nKiyoda Juhatsu (1886-1967)\nOshiro Chojo (1887-1935)\nHanashiro Chomo (1869-1945)\nRichard Kim (1917-2001)\nKinjo Hiroshi (1919-2013)\nPatrick McCarthy (1954)\nClassificazione delle tecniche.\nIl Koryu Uchinadi Kenpo-jutsu include un'ampia gamma di abilit\u00e0 fisiche che consistono nel bloccare, calciare, colpire con i pugni [kihon-waza], manipolare le articolazioni e controllare gli arti (kansetsu-waza), limitare i movimenti dell'avversario (katame-waza), afferrare/premere i nervi e attaccare i tendini (tori-te waza), colpire i punti anatomicamente vulnerabili (kyusho-jutsu), limitare l'afflusso di sangue al cervello e aria ai polmoni (shime-waza), rompere l'equilibrio/proiettare (nage-waza), lottare a terra (ne-waza), uscire da prese e contrattaccare (gyaku-waza).\nPratica fisica e teoria.\nIl Koryu Uchinadi Kenpo-jutsu \u00e8 caratterizzato da dinamiche corporee vibranti, efficaci ashisabaki (movimenti dei piedi) e taisabaki (movimenti del corpo), kata classici (forme) ed esercizi con un partner basati su applicazioni reali, conosciuti come tegumi futari-geiko.\nKata (Forme).\nIl Kata rappresenta un fenomeno culturale del movimento umano che costituisce una sorta di catalogo dei \"waza\" (tecniche) individuali, collegati tra loro in sequenze geometriche per formare un riferimento specifico con lo scopo di preservare l'arte e facilitarne la trasmissione alle generazioni future.\nCi sono diciassette kata a mani vuote che vengono praticati oggi nel Koryu Uchinadi Kenpo-jutsu:\nSanchin - Tai Sabaki - Chokyu (Gekkisai) - Kume Hakutsuru - Yara Kusanku -\nNaihanchin (Tekki)- Nanshu - Happoren (Paipuren) - Nepai (Nipaipo) -\nMatsumura Bassai - Rakan-ken - Ryushan - Aragaki Niseishi (Nijushiho) -\nAragaki Seisan - Aragaki Sochin - Aragaki Unshu - Wando (Wanduan)\nTegumi \u624b\u7d44 (letteralmente mani unite/cooperanti/afferranti, usato in esercizi a due persone).\nIl Koryu Uchinadi Kenpo-jutsu enfatizza gli esercizi a due persone chiamati tegumi futari geiko (Te = mano o mani. Tra le diverse interpretazioni che possono essere attribuite al termine \u201cgumi\u201d ricordiamo unire, cooperare e afferrare. In questo contesto Tegumi si riferisce all'intrappolare e afferrare con le proprie mani. Futari-geiko significa pratica continuativa o esercizio fluido), quali principali forme di allenamento. Practiche di questo tipo includono la riproduzione di attacchi realistici, come strangolamenti, prese, ecc... e le corrispondenti difese sia da posizione eretta (tachi-waza) che da terra (ne-waza) con compagni che alternano il ruolo di attaccante e difensore. Attraverso la pratica dei tegumi, il praticante comprende i significati ed i principi dei movimenti e delle posizioni (composizioni difensive) integrati nei kata.\nQuando pratica i tegumi il praticante applica diversi colpi e calci con i piedi, controlli, intrappolamenti, agganci e deflessioni con avambracci e mani, urti col corpo, lotta, blocco delle articolazioni e colpi ai punti vitali con le nocche o le dita in un \"flusso continuativo\" di movimenti usando brevi sequenze difensive estratte dai kata tradizionali. Concentrarsi su una sequenza limitata di movimenti consente al praticante di acquisire velocemente familiarit\u00e0 con la tecnica che diviene in breve un'azione riflessa. L'allenamento ai tegumi \u00e8 molto importante poich\u00e9 in una situazione reale di autodifesa l'esecuzione intuitiva ed automatica del gesto difensivo \u00e8 un elemento vitale.\nFilosofia morale e fondamenti spirituali.\nLa pratica fisica e la teoria del Koryu Uchinadi Kenpo-jutsu fornisce la competenza tecnica necessaria ma non si esaurisce in questo. La missione principale della pratica fisica e della teoria \u00e8 quella di fornire un percorso in cui promuovere la crescita umana e in cui i significati di ogni azione vengono analizzati nel contesto della loro totalit\u00e0 facendo in modo che il praticante si esprima, ascolti, assorba, risponda e, attraverso lo sforzo continuo, migliori se stesso.\nIl Koryu Uchinadi Kenpo-jutsu ci insegna che lo sviluppo interiore sviluppa l'umilt\u00e0, il rispetto e la tolleranza per tutte le cose ed \u00e8 attraverso questo austero allenamento che il praticante impara come superare gli ostacoli e le difficolt\u00e0 apparentemente insormontabili che la vita gli riserva, per poter vivere felicemente e senza conflitti.\nRiferimenti.\nMcCarthy, P. Ancient Okinawan Martial Arts Volume 1 (Tuttle Martial Arts)\nNagamine S. (2002) I grandi maestri di Okinawa Roma: Edizioni Mediterranee\nKim R. The Weaponless Warriors\nHokama T. History and Traditions of Okinawan Karate\nKinjo A. (1999) Karate-den Shinroku (True Record of Karate's Transmission)\nMcCarthy, P. (2000) Bubishi. La bibbia del karate. Roma: Edizioni Mediterranee\nMcCarthy, P. (1996) \"Capsule History of Koryu Karate.\" Koryu Journal Inaugural Issue. Australia, International Ryukyu Karate Research Society.\nSwift Joe (2006) Karate-do Kurofune Meibukan Magazine - Articolo sulle origini del Koryu Uchinadi"}
{"id": "3217481", "revid": "287204", "url": "https://it.wikipedia.org/wiki?curid=3217481", "title": "Il mostro di metallo", "text": "Il mostro di metallo (\"The Metal Monster\") \u00e8 un romanzo di fantascienza di Abraham Merritt pubblicato per la prima volta nel 1920 a puntate sul periodico \"Argosy All-Story Weekly\".\nIn questo romanzo ricompare il personaggio del dottor Goodwin, gi\u00e0 protagonista del precedente romanzo di Merritt \"Il pozzo della luna\" (\"The Moon Pool\", 1919).\nTrama.\nIl dott. Walter T. Goodwin sta partecipando a una spedizione scientifica sull'Himalaia quando incontra Dick Drake, figlio di un suo conoscente. I due sono testimoni di uno strano fenomeno simile all'aurora boreale, ma all'apparenza di origine artificiale. Mentre investigano sul fenomeno, incontrano i fratelli Martin e Ruth Ventnor, due scienziati amici di vecchia data del dott. Goodwin. I due fratelli sono assediati da una trib\u00f9 di origine persiana del tutto simile a quelle che popolavano quelle zone oltre 2000 anni prima.\nIl gruppo \u00e8 tratto in salvo da una donna misteriosa di nome Norhala, che pu\u00f2 controllare il potere del fulmine ed \u00e8 al comando di strane forme di vita metalliche, capaci di unirsi fra loro per dar vita a gigantesche creature in grado di sparare raggi letali.\nIl dott. Goodwin e i suoi compagni sono poi condotti in una vallata nascosta in cui sorge una citt\u00e0 abitata dalle creature metalliche guidate da Norhala. La citt\u00e0 \u00e8 governata dal crudele Imperatore di metallo.\nMentre Ruth decide di seguire le orme di Norhala, per acquisirne i poteri, Martin tenta di eliminare l'Imperatore di metallo sparandogli; quest'ultimo per\u00f2 reagisce colpendo Martin con un raggio di origine misteriosa e mandandolo in coma.\nChiusi nella morsa tra l'Imperatore di metallo e la trib\u00f9 persiana, spetta al dott. Goodwin e a Drake trovare una via d'uscita per quella difficile situazione."}
{"id": "3217490", "revid": "2165956", "url": "https://it.wikipedia.org/wiki?curid=3217490", "title": "Chrismukkah", "text": "Il Chrismukkah \u00e8 un neologismo della cultura pop che indica l'unione della festivit\u00e0 cristiana del Natale con la festivit\u00e0 ebraica del Chanukkah, celebrate dalle famiglie composte in modo misto da cristiani ed ebrei.\nLa parola \u00e8 un composto aplologico derivante dalla fusione delle parole \"\"Christmas\" e \"Hanukkah\". Il Chrismukkah viene spesso celebrato anche come festivit\u00e0 alternativa, come il \"Festivus\" di Seinfeld. Il giornale statunitense \"USA Today\" descrive cos\u00ec la festivit\u00e0:\nStoria.\nLa celebrazione natalizia con l'albero, le canzoni e i regali divenne un simbolo delle famiglie ebree tedesche di ceto medio gi\u00e0 dal XIX secolo. Alcuni membri della comunit\u00e0 ebraica celebravano infatti il natale come una centenaria \"festivit\u00e0 del mondo che ci circonda\" (in lingua inglese \"festival of the world around us\") ma senza alcun significato religioso, o comunque trasferendo alcune peculiarit\u00e0 del natale cristiano nella festivit\u00e0 ebrea dell'Hanukkah.\nIl Chrismukkah venne reso popolare dalla serie televisiva della Fox \"The O.C.\". Nella serie, il personaggio di Seth Cohen ha il padre ebreo e la madre protestante. Cercando un modo per unire le due fedi, Seth afferma di aver creato il Chrismukkah quando aveva sei anni. La festivit\u00e0 viene mostrata in ognuna delle 4 stagione della serie tv, ma il periodo in cui cade non viene menzionato; ma a giudicare dal contesto degli episodi in questione, si presume che incominci nel giorno di Natale. Seth afferma semplicemente che si tratta di \"otto giorni di regali, pi\u00f9 un giorno di super regali\"\", marcando la parola \"super\". Viene inoltre mostrato il tipico albero natalizio accostato all'ebraico candelabro a nove bracci, il chanukkiyah o menorah. Il Chrismukkah venne menzionato anche in \"Grey's Anatomy\".\nNel 2004 Ron e Michelle Gompertz, una coppia ebreo-cristiana di Bozeman nel Montana, lanciarono il sito internet Chrismukkah.com, ora chiuso. Il sito prendeva ispirazione dalla festivit\u00e0 raccontata in The O.C. commercializzando biglietti di natale in stile e dispensando curiosit\u00e0 riguardanti la festivit\u00e0. Verso la fine del 2004, il sito ricevette numerose critiche da parte della Lega cattolica per i diritti religiosi e civili newyorkese, che assieme al Consiglio dei Rabbini condann\u00f2 il Chrismukkah come un \"insulto\" alle culture cristiane ed ebraiche.\nNel dicembre del 2004, il Chrismukkah venne inserito dal settimanale \"Time\" nella lista delle \"buzzword\" (parole gergali divertenti) dell'anno. Venne inoltre riportato dal giornale scozzese \"Scotland Sundey\", che il Chrismukkah \u00e8 stato aggiunto all'autorevole dizionario \"Chamers\".\nNel 2005, il fondatore di Chrismukkah.com Ron Gompertz, assieme a Kathy Stark, scrisse un libro umoristico di ricette sul Chrismukkah intitolato \"Chrismukkah! The Merry Mish-Mash Holiday Cookbook\", pubblicato poi nel 2006. Nello stesso periodo venne pubblicato anche il libro concorrenziale di Gersh Kuntzman \"Chrismukkah: The Official Guide to the World's Best-Loved Holiday\". In linea con il classico pensiero di Kuntzman, il libro non fu un'opera umoristica, ma pi\u00f9 una satira su persone come Gompertz."}
{"id": "3217497", "revid": "33689", "url": "https://it.wikipedia.org/wiki?curid=3217497", "title": "Quinto Fabio Massimo Allobrogico", "text": "Biografia.\nApparteneva alla nobile \"gens Fabia,\" era figlio di Quinto Fabio Massimo Emiliano, console romano nel 145 a.C. Nominato questore nel 134 a.C., anno in cui lo zio Scipione Emiliano ottenne il secondo consolato, part\u00ec a suo fianco per la guerra contro i Celtiberi in Hispania, che si concluse nel 133 a.C. con la distruzione della citt\u00e0 di Numanzia, dopo 15 mesi di assedio. Ritornato a Roma nel 132 a.C., cur\u00f2 personalmente nel 129 a.C., le esequie dello zio, pronunciando egli stesso il discorso funebre in suo onore. Pretore poi della Spagna nel 124 a.C., divenne console nel 121 a.C., insieme a Lucio Opimio, e gli fu affidata la guerra contro gli Allobrogi in Gallia Transalpina. Qui guid\u00f2 l'esercito assieme al suo predecessore Gneo Domizio Enobarbo. Riport\u00f2 nell'agosto dello stesso anno, presso la confluenza dell'Is\u00e8re col Rodano, una vittoria decisiva su di loro e su Bituito, re degli Arverni.\nNel 120 a.C., per queste vittorie, gli fu conferito il trionfo, durante il quale fece sfilare il re degli Arverni, Bituito, nella sua armatura d'argento, e gli fu conferito l'agnomen \"Allobrogicus\". Grazie ai bottini di guerra, ricav\u00f2 abbastanza denaro per erigere il \"Fornix Fabianus\" nel foro romano.\nRitiratosi a vita privata, continu\u00f2 a godere di alta riputazione, grazie alle sue qualit\u00e0 di grande oratore e letterato, ed ebbe un figlio omonimo che fu famoso per i suoi vizi."}
{"id": "3217500", "revid": "1632387", "url": "https://it.wikipedia.org/wiki?curid=3217500", "title": "Pattini d'argento", "text": "Pattini d'argento \u00e8 un romanzo della scrittrice statunitense Mary Mapes Dodge.\nTrama.\nHans Brinker \u00e8 un ragazzo di quindici anni, povero, ma buono e onesto, che vive nei Paesi Bassi con la madre e la sorellina Gretel. Il ragazzo, insieme alla sorella, sogna di partecipare alla prestigiosa corsa sui pattini da ghiaccio che si tiene a dicembre sul canale (e il cui premio in palio sono un paio di pattini d'argento), ma hanno poche chance per via dei loro modesti pattini in legno.\nIl padre di Hans e Gretel, Raff Brinker, in seguito alla caduta da una diga sul lavoro, ha battuto la testa e ha perso la memoria; vive come in trance, con frequenti eccessi di violenza. Per questo la moglie e i figli devono lavorare per vivere e sono malvisti dalla comunit\u00e0 per la loro misera condizione. Un giorno Hans si imbatte nel famoso chirurgo Boekman e, pur consapevole che si tratta di un medico costoso, lo prega di visitare suo padre. Il dr. Boekman, diventato burbero in seguito alla morte della moglie e alla scomparsa del figlio, rimane colpito dal ragazzo, che gli ricorda suo figlio, e accetta di vedere il sig. Brinker. Diagnosticher\u00e0 una commozione cerebrale, che potr\u00e0 essere curata solo con una rischiosa e costosa operazione.\nA questo scopo, Hans sacrifica il denaro risparmiato per comprarsi dei pattini di acciaio. Il medico, commosso, esegue l'operazione gratis. In tal modo, Hans pu\u00f2 comprare per s\u00e9 e per Gretel un paio di pattini adatti per partecipare alla gara. Gretel vincer\u00e0 la corsa, mentre Hans rinuncer\u00e0 per aiutare un amico con un pattino rotto. L'operazione riesce e il sig. Brinker torna il padre e marito affettuoso che era prima dell'incidente. Le sorti della famiglia migliorano anche economicamente, grazie al miracoloso ritrovamento dei risparmi dell'uomo, che si credevano perduti o rubati. Il dr. Boekman ritrover\u00e0 anche suo figlio con l'aiuto dei Brinker.\nI genitori di Hans e Gretel vivranno ancora felicemente a lungo. Il dr. Boekman aiuta Hans ad entrare in una scuola di medicina, e il ragazzo diventa un grande medico.\nAdattamenti.\nNe sono stati realizzati diversi adattamenti per il cinema e la televisione: due omonimi, uno del 1979 e l'altro del 2020, che ambienta la vicenda a San Pietroburgo; uno televisivo per la regia di Sidney Lumet intitolato \"Hans Brinker e i pattini d'argento\"; un film Disney del 1962 dal medesimo titolo; e un'altra rivisitazione, stavolta in chiave moderna, del 1998, \"Brink! Sfida su rotelle\"."}
{"id": "3217501", "revid": "350292", "url": "https://it.wikipedia.org/wiki?curid=3217501", "title": "Iacopo da pecorara", "text": ""}
{"id": "3217502", "revid": "1543377", "url": "https://it.wikipedia.org/wiki?curid=3217502", "title": "Ian Kershaw", "text": "\u00c8 conosciuto soprattutto per i suoi studi sulla seconda guerra mondiale, su Adolf Hitler e sul nazismo. Autore di una biografia di Hitler in due volumi, \u00e8 considerato uno dei maggiori esperti sul tema.\nBiografia.\nIan Kershaw \u00e8 nato nel 1943 a Oldman, nel Lancashire, figlio di un tecnico della Royal Air Force. Comp\u00ec gli studi superiori a Liverpool e in seguito il dottorato a Oxford. Inizialmente orientato sulla storia medievale, si rivolge successivamente alla storia sociale tedesca. Nel 1983 \u00e8 professore in visita presso l'Universit\u00e0 di Bochum. Nel 1989 \u00e8 nominato professore titolare all'Universit\u00e0 di Nottingham e successivamente professore di storia moderna all'Universit\u00e0 di Sheffield. Attualmente \u00e8 membro della British Academy, della Royal Historical Society, del Wissenschaftskolleg di Berlino e della Fondazione Alexander von Humboldt di Bonn.\nRicerca.\nIan Kershaw \u00e8 il principale discepolo di Martin Broszat, storico tedesco strutturalista specializzato nello studio del nazismo. Sebbene Kershaw sia stato in disaccordo con il maestro su alcuni punti, ne riprende in larga misura le conclusioni ed i metodi di lavoro.\nKershaw si \u00e8 mostrato in disaccordo con la tesi del \"dittatore debole\", ovvero che Hitler sarebbe stato un attore relativamente poco importante nella storia del Terzo Reich. Tuttavia, riprende l'idea secondo cui Hitler non svolgeva un ruolo centrale nell'organizzazione quotidiana del Reich, indicando piuttosto la figura di un \"dittatore pigro\" (\"lazy dictator\"). Secondo questa visione, per\u00f2, Hitler non \u00e8 una pedina ed \u00e8 invece indispensabile alla costruzione della dittatura. Rimane distante sia dalla teoria liberale, che contrappone la societ\u00e0 ed i governi tradizionali al regime nazista e che vede Hitler come un uomo di \"rottura\", sia dalla teoria marxista, che interpreta Hitler come una pedina ed individua le cause dell'ascesa del regime nello Stato e nella classe dirigente dell'industria tedesca.\nI suoi studi si sono rivolti anche al concetto di totalitarismo, attraverso il confronto tra le specificit\u00e0 del nazismo e dello stalinismo, ed ha tentato un superamento di questa categoria attraverso il concetto di \"potere carismatico\", ispirandosi alla nozione di carisma sviluppata da Max Weber."}
{"id": "3217503", "revid": "767487", "url": "https://it.wikipedia.org/wiki?curid=3217503", "title": "Little America", "text": "Little America \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 56 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Little America si estende su una superficie di 20,1 km\u00b2, tutti occupati da terre.\nPopolazione.\nSecondo il censimento del 2000, a Little America vivevano 56 persone, ed erano presenti 13 gruppi familiari. La densit\u00e0 di popolazione era di 2,8 ab./km\u00b2. Nel territorio comunale si trovavano 48 unit\u00e0 edificate. Per quanto riguarda la composizione etnica degli abitanti, il 71,43% era bianco e il 28,57% apparteneva ad altre razze. La popolazione di ogni razza ispanica corrispondeva al 44,64% degli abitanti.\nPer quanto riguarda la suddivisione della popolazione in fasce d'et\u00e0, il 32,1% era al di sotto dei 18, il 28,6% fra i 18 e i 24, il 28,6% fra i 25 e i 44, il 10,7% fra i 45 e i 64, mentre infine lo 0% era al di sopra dei 65 anni di et\u00e0. L'et\u00e0 media della popolazione era di 21 anni. Per ogni 100 donne residenti vivevano 100,0 uomini."}
{"id": "3217505", "revid": "1784492", "url": "https://it.wikipedia.org/wiki?curid=3217505", "title": "Goran Volarevi\u0107", "text": "Carriera.\nClub.\nCresciuto tra le file dello Jug Dubrovnik, nel 2007 viene ceduto all'A.S. Nuoto Catania dove comincia la sua avventura in Italia. Nella societ\u00e0 etnea trascorre due stagioni, prima di passare alla Leonessa Brescia nel 2009. Dalla stagione successiva difende la porta della Rari Nantes Savona. Nelle stagioni 2012-2013 e 2013-2014 gioca nelle file della Promogest Quartu. In seguito alla retrocessione della squadra sarda, si trasferisce nella stagione 2014-2015 alla Sport Management Verona. Dalla stagione 2015-2016 difender\u00e0 i pali dell'Acquachiara\nStatistiche.\nPresenze e reti nei club.\n\"Statistiche parziali aggiornate all'8 ottobre 2014.\""}
{"id": "3217508", "revid": "1953061", "url": "https://it.wikipedia.org/wiki?curid=3217508", "title": "Eltham", "text": "Eltham \u00e8 un quartiere di \"south London\", situato nel \"borough\" di Greenwich.\nSi trova a da Charing Cross. L'area \u00e8 identificata nel London Plan come uno dei 35 centri principali della Greater London.\nAl censimento del 2001 contava abitanti.\nEltham si \u00e8 sviluppata lungo la via dei pellegrini (Pilgrims Way), che collega Londra a Maidstone, capoluogo del Kent. La sua importanza strategica gli valse la costruzione dell'Eltham Palace, un palazzo che \u00e8 la pi\u00f9 importante m\u00e8ta turistica. Esso e i suoi giardini sono aperti al pubblico; \u00e8 amministrato dalla \"English Heritage\".\nAd Eltham sono numerosi gli spazi verdi:\nStoria.\nPer un millennio Eltham fu una parrocchia del Kent nella diocesi di Rochester. Parte della centena di Blackheath, fu solo con la costituzione del Metropolitan Board of Works che venne coinvolta nelle vicende della capitale, e in questo quadro fu inclusa in un distretto facente capo a Plumstead. Con la riforma amministrativa del 1900 della Contea di Londra, creata undici anni prima, Eltham fu aggregata al borgo metropolitano di Woolwich, che a sua volta nel 1965 trov\u00f2 la sua attuale collocazione nel borgo londinese di Greenwich. "}
{"id": "3217514", "revid": "339392", "url": "https://it.wikipedia.org/wiki?curid=3217514", "title": "Blasfemo", "text": ""}
{"id": "3217515", "revid": "473181", "url": "https://it.wikipedia.org/wiki?curid=3217515", "title": "Officine Schwartz", "text": "Le Officine Schwartz sono un gruppo musicale Italiano che fonde post-Industriale e folk. Oltre alle produzioni discografiche, hanno prodotto spettacoli che uniscono musica live e Performance, Teatro, Danza. La loro musica \u00e8 composta da ritmiche Industrial spesso generate da strumenti metallici autocostruiti, elettronica, canzone popolare e canti operai.\nStoria.\n1988-1991: Da \"Remanium Dentaurum\" a \"L'Opificio\".\nNella scena italiana, le Officine Schwartz rappresentano forse il gruppo che fin dalla sua genesi vede nell'industrial una possibilit\u00e0 di un'interpretazione socio-politica del genere, con risultati che si riallacciano all'antropologia sociale e al documentario politico. Se molte band della scena sia industriale che post-industriale vedevano nella macchina un fattore di progresso alienante, le Officine Schwartz, nate a Bergamo nel 1983 ad opera di Osvaldo Arioldi, vedono nell'interazione tra macchina ed operaio che si realizza nella fabbrica un meccanismo nuovo che rende l'uomo centrale e solo apparentemente superfluo.\nIl loro spettacolo teatrale \"Remanium Dentaurum\" del 1986 narrava una storia di abusi di potere in fabbrica finita in tragedia quando il 6 luglio 1944 la Dalmine-Tenaris, che costruiva i missili V2 per i nazisti, fu bombardata dagli alleati e, per non fermare la produzione, i proprietari non fecero suonare le sirene d'allarme, causando cos\u00ec numerose vittime. Dallo spettacolo che durava otto ore come una giornata lavorativa, venne prodotto il primo CD delle Officine Schwartz dall'omonimo titolo.\nIl secondo LP dal titolo \"L'Opificio\" nacque dalla collaborazione con il Kom-Fut Manifesto per uno spettacolo di Andrea Chiesi su un operaio che vive il declino della fabbrica in cui lavora.\nCon \"Terra Fabbrica &amp; Cielo Meccanico\", raccolta su cassetta di brani inediti e dal vivo, si pu\u00f2 considerare concluso il primo periodo degli Officine Schwartz in cui la band narra di storie di fabbriche con suonorit\u00e0 che sembrano essere fortemente influenzate dalla Neue Deutsche Welle. Con il passare del tempo la band si avvicina sempre pi\u00f9 a sonorit\u00e0 mediterranee ed a tematiche legate ai migranti, tanto che nel 1993 inizia una ricerca sugli scambi culturali che l'immigrazione per motivi di lavoro pu\u00f2 portare. In questo periodo, sostenendo che \"tutto il mondo \u00e8 cantiere\", pubblicano \"Internazionale cantieri\", che molti considerano l'apice della loro ricerca."}
{"id": "3217524", "revid": "277947", "url": "https://it.wikipedia.org/wiki?curid=3217524", "title": "McKinnon", "text": "McKinnon \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 49 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di McKinnon si estende su una superficie di 79,9 km\u00b2, tutti occupati da terre.\nPopolazione.\nSecondo il censimento del 2000, a McKinnon vivevano 49 persone, ed erano presenti 14 gruppi familiari. La densit\u00e0 di popolazione era di 0,6 ab./km\u00b2. Nel territorio comunale si trovavano 28 unit\u00e0 edificate. Per quanto riguarda la composizione etnica degli abitanti, il 93,88% era bianco e il 6,12% apparteneva ad altre razze. La popolazione di ogni razza ispanica corrispondeva al 6,12% degli abitanti.\nPer quanto riguarda la suddivisione della popolazione in fasce d'et\u00e0, il 26,5% era al di sotto dei 18, l'8,2% fra i 18 e i 24, il 32,7% fra i 25 e i 44, il 22,4% fra i 45 e i 64, mentre infine il 10,2% era al di sopra dei 65 anni di et\u00e0. L'et\u00e0 media della popolazione era di 38 anni. Per ogni 100 donne residenti vivevano 113,0 uomini."}
{"id": "3217526", "revid": "1632387", "url": "https://it.wikipedia.org/wiki?curid=3217526", "title": "Washing Machine", "text": "Washing Machine \u00e8 il nono album studio dei Sonic Youth.\nTracce.\nSpecial edition.\nNel 1996 \u00e8 stata pubblicata un'edizione speciale contenente un CD aggiuntivo con alcune tracce registrate dal vivo da France Inter Radio."}
{"id": "3217541", "revid": "767487", "url": "https://it.wikipedia.org/wiki?curid=3217541", "title": "Freedom (Jimi Hendrix)", "text": "Freedom \u00e8 un brano musicale scritto e registrato da Jimi Hendrix, e pubblicato postumo come singolo estratto dall'album \"The Cry of Love\" del 1971.\nIl brano.\nLa canzone raggiunse la posizione numero 74 nella classifica \"Billboard Hot 100\" riservata ai singoli negli Stati Uniti. Ad oggi \u00e8 considerata uno dei brani musicali pi\u00f9 celebri di Hendrix. Nel 1997 \u00e8 stata reinserita nell'album \"First Rays of the New Rising Sun\".\nRegistrazione.\n\"Freedom\" venne registrata da Hendrix agli Electric Lady Studios il 25 giugno 1970 con il batterista Mitch Mitchell, il bassista Billy Cox, il percussionista Juma Sultan, e cori di Arthur e Albert Allen.\nSignificato.\nLa canzone si riferisce principalmente alla groupie Devon Wilson, usando un linguaggio metaforico per dipingerla come l'incarnazione stessa della restrizione alla sua libert\u00e0 personale. Nonostante questa connotazione negativa, la Wilson \u00e8 per\u00f2 anche descritta come una persona utile da avere intorno, che si sbarazza delle persone/donne extra non desiderate (\"\u00abYou know you hook my girlfriend\u00bb\") e che ha conoscenze utili (\"\u00abYou know the drugstore man\u00bb\"). La canzone pu\u00f2 essere considerata la seconda parte di \"Dolly Dagger\", poich\u00e9 entrambe le canzoni fanno riferimento alla Wilson e al suo carattere, e mostrano anche la crescente antipatia di Hendrix verso i trucchi elettronici da studio e la sua volont\u00e0 di inserire arrangiamenti strumentali maggiormente complessi all'interno delle sue composizioni. Infine, in entrambi i brani sono presenti Arthur e Albert Allen (i Ghetto Brothers) ai cori.\nLe parole del testo \"\u00abKeep on pushing straight ahead... \u00bb\" verso la fine della traccia sono un probabile riferimento al brano \"Keep On Pushing\" di Curtis Mayfield dall'omonimo album. Mayfield fu una delle maggiori influenze di Hendrix, avendo imparato da lui gran parte del suo stile R&amp;B alla chitarra ritmica, come si pu\u00f2 ascoltare in brani quali \"Have You Ever Been (To Electric Ladyland)\" e \"Little Wing\". \"Straight ahead\" \u00e8 un termine utilizzato svariate volte da Hendrix nei suoi ultimi brani del periodo, e venne anche preso in considerazione come titolo provvisorio per il progettato e mai portato a termine suo quarto album in studio."}
{"id": "3217542", "revid": "599013", "url": "https://it.wikipedia.org/wiki?curid=3217542", "title": "North Rock Springs", "text": "North Rock Springs \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 1.974 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di North Rock Springs si estende su una superficie di 66,0 km\u00b2, tutti occupati da terre.\nPopolazione.\nSecondo il censimento del 2000, a North Rock Springs vivevano 1.974 persone, ed erano presenti 552 gruppi familiari. La densit\u00e0 di popolazione era di 29,9 ab./km\u00b2. Nel territorio comunale si trovavano 739 unit\u00e0 edificate. Per quanto riguarda la composizione etnica degli abitanti, il 92,86% era bianco, lo 0,51% era afroamericano, l'1,06% era nativo, lo 0,10% proveniva dall'Asia, il 2,38% apparteneva ad altre razze e il 3,09% a due o pi\u00f9. La popolazione di ogni razza ispanica corrispondeva al 7,19% degli abitanti.\nPer quanto riguarda la suddivisione della popolazione in fasce d'et\u00e0, il 30,6% era al di sotto dei 18, il 9,7% fra i 18 e i 24, il 30,2% fra i 25 e i 44, il 25,5% fra i 45 e i 64, mentre infine il 3,9% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 113,4 uomini."}
{"id": "3217544", "revid": "235890", "url": "https://it.wikipedia.org/wiki?curid=3217544", "title": "Fotoemissione", "text": ""}
{"id": "3217546", "revid": "212348", "url": "https://it.wikipedia.org/wiki?curid=3217546", "title": "Bertelsmann Music Group", "text": ""}
{"id": "3217549", "revid": "158913", "url": "https://it.wikipedia.org/wiki?curid=3217549", "title": "La confessione (Lev Tolstoj)", "text": "La confessione o pi\u00f9 semplicemente Confessione () \u00e8 un trattato autobiografico di Lev Tolstoj di contenuto religioso.\nDistribuita per la prima volta in Russia nel 1882, l'opera venne subito sequestrata per il suo contenuto ritenuto blasfemo. Venne pertanto pubblicata per la prima volta a stampa a Ginevra nel 1884.\nNella \"Confessione\" Tolstoj respinge il misticismo, negando il valore dei sacramenti (\u00abIl maggior nemico del vero cristianesimo \u00e8 la chiesa organizzata\u00bb) e dell'ortodossia cristiana (\u00abSono stato battezzato e educato nella fede cristiana ortodossa. Me la insegnarono fino dall'infanzia e durante tutto il periodo della adolescenza e della prima giovinezza. Ma quando, a diciotto anni, abbandonai l'universit\u00e0 al secondo corso, io non credevo ormai pi\u00f9 a nulla di quello che mi avevano insegnato.\u00bb)\nContenuto.\nIl libro \u00e8 una breve storia autobiografica della lotta dell'autore con una crisi esistenziale di mezza et\u00e0. Descrive la sua ricerca della risposta alla domanda filosofica ultima: \"Se Dio non esiste, poich\u00e9 la morte \u00e8 inevitabile, qual \u00e8 il significato della vita?\". Senza la risposta a questo, per lui, la vita era diventata \"impossibile\".\nLa storia inizia con la favola orientale del drago nel pozzo. Un uomo \u00e8 inseguito da una bestia in un pozzo, in fondo al quale c'\u00e8 un drago. L'uomo si aggrappa a un ramo che viene rosicchiato da due topi (uno nero, uno bianco, che rappresentano la notte e il giorno e l'inesorabile marcia del tempo). L'uomo \u00e8 in grado di leccare due gocce di miele (che rappresentano l'amore di Tolstoj per la sua famiglia e la sua scrittura), ma poich\u00e9 la morte \u00e8 inevitabile, non trova pi\u00f9 il miele dolce.\nTolstoj prosegue descrivendo quattro possibili atteggiamenti nei confronti di questo dilemma. Il primo \u00e8 l'ignoranza. Se si \u00e8 ignari del fatto che la morte si avvicina, la vita diventa sopportabile. Il problema con questo per lui \u00e8 personalmente che egli \u00e8 \"non \u00e8\" ignorante. Essendo diventato consapevole della realt\u00e0 della morte, non si pu\u00f2 tornare indietro.\nLa seconda possibilit\u00e0 \u00e8 ci\u00f2 che Tolstoj descrive come epicureismo . Essendo pienamente consapevole che la vita \u00e8 effimera, ci si pu\u00f2 godere il tempo che si ha. Il problema di Tolstoj con questo \u00e8 essenzialmente morale. Afferma che l'epicureismo pu\u00f2 funzionare bene e bene per la minoranza che pu\u00f2 permettersi di vivere \"la bella vita\", ma si dovrebbe essere moralmente vuoti per poter ignorare il fatto che la stragrande maggioranza delle persone non ha accesso al ricchezza necessaria per vivere questo tipo di vita.\nTolstoj afferma poi che la risposta intellettualmente pi\u00f9 onesta alla situazione sarebbe il suicidio. Di fronte all'inevitabilit\u00e0 della morte e supponendo che Dio non esista, perch\u00e9 aspettare? Perch\u00e9 fingere che questa valle di lacrime significhi qualcosa quando si pu\u00f2 semplicemente andare al sodo? Per se stesso, tuttavia, Tolstoj scrive di essere \"troppo codardo\" per seguire questa risposta pi\u00f9 \"logicamente coerente\".\nInfine, Tolstoj dice che la quarta opzione, quella che sta prendendo, \u00e8 quella di resistere; vivendo \u201cnonostante l'assurdit\u00e0 \u201d, perch\u00e9 non \u00e8 disposto \u201co in grado\u201d di fare nient'altro. Quindi sembra \"completamente senza speranza\" - almeno \"senza Dio\".\nCos\u00ec Tolstoj si rivolge alla questione dell'esistenza di Dio: dopo aver disperato i suoi tentativi di trovare risposte in argomenti filosofici classici per l'esistenza di Dio (ad esempio l'Argomento Cosmologico , quali ragioni per cui Dio deve esistere in base alla necessit\u00e0 di attribuire una causa originale al universo), Tolstoj si rivolge a un'affermazione pi\u00f9 mistica e intuitiva della presenza di Dio. Afferma che non appena ha detto \"Dio \u00e8 Vita\", la vita \u00e8 stata nuovamente soffusa di significato. Questa fede potrebbe essere interpretata come un salto kierkegaardiano , ma in realt\u00e0 Tolstoj sembra descrivere un approccio pi\u00f9 orientale a ci\u00f2 che Dio \u00e8. L'identificazione di Dio con la vita suggerisce una metafisica pi\u00f9 monistica (o panenteistica) caratteristica delle religioni orientali, ed \u00e8 per questo che gli argomenti razionali alla fine non riescono a stabilire l'esistenza di Dio. Lo indica il titolo originale di Tolstoj per quest'opera, e la sua personale \"conversione\" \u00e8 suggerita da un epilogo che descrive un sogno fatto qualche tempo dopo aver completato il corpo del testo, confermando di aver subito una radicale trasformazione personale e spirituale."}
{"id": "3217556", "revid": "287204", "url": "https://it.wikipedia.org/wiki?curid=3217556", "title": "Il volto nell'abisso", "text": "Il volto nell'abisso (\"The Face in the Abyss\") \u00e8 un romanzo fantastico di Abraham Merritt. L'opera consiste di un omonimo racconto con l'aggiunta di un seguito, intitolato in inglese \"The Snake Mother\". Il racconto \u00e8 apparso per la prima volta l'8 settembre 1923 sulla rivista pulp \"Argosy All-Story Weekly\", mentre \"The Snake Mother\" \u00e8 apparso suddiviso in sette puntate a partire dal 25 ottobre 1930 sullo stesso periodico. Il romanzo \u00e8 stato pubblicato nella sua forma completa solamente nel 1931.\n\u00c8 stato tradotto in italiano a partire dal 1981.\nTrama.\nNicholas Graydon \u00e8 un ingegnere minerario statunitense. Mentre \u00e8 in Sud America alla ricerca di un tesoro Inca perduto, incontra Suarra, ancella della Madre Serpente di Yu-Atlanchi. Suarra conduce Graydon in un abisso in cui Nimir, il Signore del Male, \u00e8 imprigionato in un volto dorato. I compagni di spedizione di Graydon, dominati dalla bramosia di ricchezza, vengono trasformati dall'entit\u00e0 rinchiusa nel volto in pepite d'oro, mentre Graydon viene salvato da Suarra e dal Serpente Madre - una donna dalla testa di serpente - che accorre in loro aiuto nella lotta contro Nimir."}
{"id": "3217560", "revid": "767487", "url": "https://it.wikipedia.org/wiki?curid=3217560", "title": "Henri-Gustave Delvigne", "text": "Biografia.\nNel 1826, Delvigne invent\u00f2 un nuovo metodo che semplifica notevolmente l'uso dei fucili a canna rigata, realizzando un fucile che porta il suo nome. La culatta di questo fucile aveva un diametro pi\u00f9 piccolo rispetto all'alesaggio ed i due segmenti erano collegati da una superficie sferica di raggio pari alla pallottola utilizzata. La polvere da sparo veniva caricata nella camera attraverso la bocca del fucile e la pallottola veniva inserita dopo di essa. Essa andava ad appoggiarsi alla superficie sferica. Al momento dello sparo veniva deformata dai gas generati dall'esplosione ed i suoi bordi andavano ad aderire alle rigature della canna. Cos\u00ec assumeva un movimento rotatorio che ne aumentava la precisione e la gittata.\nIn una evoluzione di quel primo progetto, Pontacharra introdusse un tappo di legno dietro la pallottola, limitando la deformazione del proiettile di piombo nella camera, pur consentendo l'espansione radiale per aderire alle scanalature.\nLa deformazione radiale della pallottola contro le scanalature permetteva una migliore rotazione della stessa, ma la deformazione della pallottola la rendeva meno aerodinamica e ne limitava la sua gittata.\nDal 1830, Delvigne inizi\u00f2 a sviluppare proiettili cilindro-conici. La stabilit\u00e0 della pallottola sar\u00e0 poi migliorata grazie all'introduzione dei solchi da parte di Fran\u00e7ois Tamisier. Tuttavia, l'aggiunta di questi solchi, sulla pallottola ostacolavano la sua espansione contro la rigatura della canna.\nL'invenzione di Delvigne venne migliorata dall'ufficiale francese Louis-\u00c9tienne de Thouvenin. Egli aggiunge una barra al centro della culatta; essa terminava con l'impronta femmina della pallottola. Cos\u00ec, quando veniva colpita dalla barra in acciaio, la pallottola tendeva a deformarsi radialmente contro i solchi del fucile e veniva modellata sulla barra che le dava una forma meno distorta e pi\u00f9 aerodinamica.\nQueste invenzioni rappresentarono significativi passi avanti nel miglioramento del fucile, e furono precorritrici della pallottola Mini\u00e9 al cui sviluppo contribu\u00ec anche Delvigne.\nIl Revolver Mas 1873-1874 11\u00a0mm. \u00c8 stata una pistola che Delvigne svilupp\u00f2 con l'armiere belga J. Chamelot e che venne adottata dall'esercito francese nel 1873.\nEgli venne insignito dell'onorificenza della L\u00e9gion d'Honneur nel 1830 e quindi ufficiale dello stesso ordine nel 1866."}
{"id": "3217570", "revid": "300067", "url": "https://it.wikipedia.org/wiki?curid=3217570", "title": "Nazionale di pallacanestro del Brunei", "text": "La nazionale di pallacanestro del Brunei \u00e8 la rappresentativa cestistica del Brunei ed \u00e8 posta sotto l'egida della Federazione cestistica del Brunei."}
{"id": "3217573", "revid": "300067", "url": "https://it.wikipedia.org/wiki?curid=3217573", "title": "Nazionale di pallacanestro del Bhutan", "text": "La nazionale di pallacanestro del Bhutan \u00e8 la rappresentativa cestistica del Bhutan ed \u00e8 posta sotto l'egida della Federazione cestistica del Bhutan."}
{"id": "3217574", "revid": "300067", "url": "https://it.wikipedia.org/wiki?curid=3217574", "title": "Nazionale di pallacanestro della Cambogia", "text": "La nazionale di pallacanestro della Cambogia \u00e8 la rappresentativa cestistica della Cambogia ed \u00e8 posta sotto l'egida della Federazione cestistica della Cambogia."}
{"id": "3217580", "revid": "1318658", "url": "https://it.wikipedia.org/wiki?curid=3217580", "title": "Giorgio Macchi", "text": "Ha proseguito nel compito di portare l'ingegneria civile italiana a livello internazionale con la salvaguardia di monumenti storici famosi in tutto il mondo. \u00c8 considerato uno dei massimi specialisti in campo internazionale nel restauro statico degli edifici storici, nella muratura, nelle costruzioni antisismiche e nelle strutture in calcestruzzo armato.\nOpere maggiori.\nL'elevato livello delle sue competenze scientifiche e professionali, unitamente alla passione e all'impegno dedicato\nsono stati ripagati con il doversi occupare del consolidamento statico delle seguenti opere:\nBiografia.\nIl padre Stefano Macchi \u00e8 stato ragioniere all'Arsenale. La mamma Giovanna Niada professoressa di francese. La sorella Rosanna ha avuto una farmacia. Ha sposato Maril\u00ec Escoffier da cui ha avuto 6 figli Valentina, Stefano, Anna, Guido, Andrea, Paolo e 6 nipoti.\nLaureato in Ingegneria Civile al Politecnico di Torino nel 1952, fu assistente di Franco Levi (ingegnere)\nche a sua volta fu assistente di Gustavo Colonnetti.\nCome professionista ha collaborato con Silvano Zorzi con il quale ha progettato i ponti sull'autostrada del sole sul Po a Mortizza nel 1958 e sull'Arno a Incisa e a Levane nel 1964. Direttore tecnico della In.Co. Ingegneri Consulenti S.p.A. fino al 1962, ha poi fondato uno studio tecnico come socio. Dal 1990 si \u00e8 occupato sia di ponti che della stabilit\u00e0 strutturale di alcuni monumenti storici con Stefano Macchi.\nAutore di oltre 130 pubblicazioni scientifiche che riguardano in particolare il cemento armato ordinario e precompresso, la sismica, le murature ordinarie o armate, i problemi strutturali degli edifici storici.\nIncarichi ricoperti in ambito scientifico.\nDal 1980 ha avuto incarichi che lo hanno portato a specializzarsi nel monitoraggio, nel consolidamento e nella conservazione di monumenti storici.\nAltre opere.\nPer mantenere questa pagina in formato enciclopedico, non vengono elencati tutti i progetti, i brevetti e le pubblicazioni scientifiche che possono essere trovate in rete o nelle Universit\u00e0.\nNel 2019 \u00e8 stato pubblicato il libro \"GIORGIO MACCHI PROGETTI\"."}
{"id": "3217596", "revid": "300067", "url": "https://it.wikipedia.org/wiki?curid=3217596", "title": "Nazionale di pallacanestro del Kuwait", "text": "La nazionale di pallacanestro formata del Kuwait \u00e8 la rappresentativa cestistica del Kuwait ed \u00e8 posta sotto l'egida della Federazione cestistica del Kuwait."}
{"id": "3217601", "revid": "4711", "url": "https://it.wikipedia.org/wiki?curid=3217601", "title": "Nazionale di pallacanestro del Laos", "text": "La nazionale di pallacanestro del Laos \u00e8 la rappresentativa cestistica del Laos ed \u00e8 posta sotto l'egida della Federazione cestistica del Laos."}
{"id": "3217604", "revid": "300067", "url": "https://it.wikipedia.org/wiki?curid=3217604", "title": "Nazionale di pallacanestro delle Maldive", "text": "La nazionale di pallacanestro delle Maldive \u00e8 la rappresentativa cestistica delle Maldive ed \u00e8 posta sotto l'egida della Federazione cestistica delle Maldive."}
{"id": "3217609", "revid": "300067", "url": "https://it.wikipedia.org/wiki?curid=3217609", "title": "Nazionale di pallacanestro della Mongolia", "text": "La nazionale di pallacanestro della Mongolia (\u041c\u043e\u043d\u0433\u043e\u043b\u044b\u043d \u0443\u043b\u0441\u044b\u043d \u0441\u0430\u0433\u0441\u0430\u043d \u0431\u04e9\u043c\u0431\u04e9\u0433\u0438\u0439\u043d \u0448\u0438\u0433\u0448\u044d\u044d \u0431\u0430\u0433) \u00e8 la rappresentativa cestistica della Mongolia ed \u00e8 posta sotto l'egida della Federazione cestistica della Mongolia."}
{"id": "3217612", "revid": "300067", "url": "https://it.wikipedia.org/wiki?curid=3217612", "title": "Nazionale di pallacanestro del Nepal", "text": "La nazionale di pallacanestro del Nepal \u00e8 la rappresentativa cestistica del Nepal ed \u00e8 posta sotto l'egida della Federazione cestistica del Nepal."}
{"id": "3217613", "revid": "287204", "url": "https://it.wikipedia.org/wiki?curid=3217613", "title": "Nin\u00ec", "text": ""}
{"id": "3217615", "revid": "300067", "url": "https://it.wikipedia.org/wiki?curid=3217615", "title": "Nazionale di pallacanestro dell'Oman", "text": "La nazionale di pallacanestro dell'Oman \u00e8 la rappresentativa cestistica dell'Oman ed \u00e8 posta sotto l'egida della Federazione cestistica dell'Oman."}
{"id": "3217621", "revid": "300067", "url": "https://it.wikipedia.org/wiki?curid=3217621", "title": "Nazionale di pallacanestro della Birmania", "text": "La nazionale di pallacanestro della Birmania \u00e8 la rappresentativa cestistica della Birmania ed \u00e8 posta sotto l'egida della Federazione cestistica della Birmania."}
{"id": "3217625", "revid": "838137", "url": "https://it.wikipedia.org/wiki?curid=3217625", "title": "Alagi (sommergibile)", "text": "L'Alagi \u00e8 stato un sommergibile della Regia Marina.\nStoria.\nUna volta in servizio fu dislocato a Napoli, inquadrato nella XXIII Squadriglia Sommergibili.\nNei primi mesi di servizio svolse viaggi di addestramento nel bacino orientale del Mediterraneo.\nPrese clandestinamente parte alla guerra civile spagnola, svolgendo una singola missione dal 27 agosto al 4 settembre 1937, durante la quale non avvist\u00f2 navi sospette.\nIn seguito fu trasferito di base a Cagliari e successivamente a Messina.\nIl 10 giugno 1940, all'ingresso dell'Italia nel secondo conflitto mondiale, si trovava gi\u00e0 in missione al largo di Capo Zebib (nei pressi di Biserta) e a sud della Sardegna. Torn\u00f2 in porto il 20 giugno, senza aver avvistato navi avversarie.\nIn luglio fu inviato tra l'isola Albor\u00e1n e Gibilterra (tra Capo Palos, Capo Ivi e lo stretto di Gibilterra) per attaccare la Forza H britannica.\nIn settembre oper\u00f2 a meridione della Sardegna, tra Capo Spartivento e l'isola La Galite, poi a nord di Philippeville ed una trentina di miglia a nord di Biserta.\nIl 9 novembre 1940, di pomeriggio, lasci\u00f2 Cagliari e fu inviato al largo della Galite insieme ad altri quattro sommergibili (tra cui i gemelli \"Aradam\" ed \"Axum\") in opposizione all'operazione britannica \u00abCoat\u00bb (con vari obiettivi, tra i quali l'invio di navi da guerra da Gibilterra ad Alessandria, di convogli a Malta e in Grecia, l'attacco aerosilurante contro Taranto e l'attacco a convogli italiani nel Basso Adriatico); rientr\u00f2 senza riportare avvistamenti.\nIl 14 novembre usc\u00ec nuovamente in mare (insieme ai sommergibili \"Diaspro\" ed \"Aradam\") a contrasto di un'altra operazione britannica, la \u00abWhite\u00bb: l'invio a Malta, da parte delle portaerei della Forza H, di 14 aerei.\nIl 5 giugno 1941 fu inviato, al comando del tenente di vascello Giulio Contreas, una ventina di miglia a nordest di Ras Azzaz. L'indomani, di prima mattina, cerc\u00f2 di attaccare una nave minore che aveva avvistato con rotta verso est, ma, avvistato ed attaccato da un'altra nave scorta, dovette allontanarsi in immersione. Il 10 giugno, di sera, intraprese la navigazione di rientro, in superficie, verso Messina, ma nel mattino del 12 fu oggetto dell'attacco di un idrovolante Short S.25 Sunderland, che gli lanci\u00f2 due bombe e lo mitragli\u00f2 uccidendo il sottocapo Paolo Nuzzo: l'\"Alagi\" apr\u00ec il fuoco con l'armamento contraereo e danneggi\u00f2 il velivolo, che dovette allontanarsi.\nIl 18. od il 21 luglio lasci\u00f2 Cagliari per portarsi al largo di Capo Bougaroni, 55 miglia al largo della costa, e pattugliare l'area compresa tra i meridiani 5\u00b0 e 6\u00b0 Est, a contrasto dell'operazione britannica \u00abSubstance\u00bb (consistente nell'invio di un convoglio a Malta): il giorno seguente arriv\u00f2 nella sua zona d'agguato, iniziando a pattugliarla in superficie ed immergendosi di tanto in tanto per effettuare rilevamenti idrofonici. Il 22 individu\u00f2 la Forza H ma non riusc\u00ec a portarsi all'attacco, venendo anzi bombardato con cariche di profondit\u00e0 da parte delle navi che formavano la scorta.\nTra fine luglio ed inizio agosto il sommergibile fu inviato, con altri tre, a sudovest delle coste sarde, tra i paralleli 37\u00b030' N e 37\u00b050' N ed il meridiano 5\u00b0 E, per contrastare l'operazione britannica \u00abStyle\u00bb (consistente ancora nel rifornimento di Malta), ma non avvist\u00f2 alcuna nave. L'8 agosto fu spostato 25 miglia a nordovest della Galite e dal 22 al 28 una trentina di miglia a sudovest della Sardegna.\nIn settembre rest\u00f2 alla base. Svolse poi varie altre infruttuose missioni:\nDurante la sera dell'8 giugno 1942, al comando del tenente di vascello Sergio Puccini, il sommergibile, poco dopo essere giunto nel proprio settore d'operazioni (venti miglia a nord di Capo Blanc), individu\u00f2 un convoglio in navigazione al largo di Capo Bon: si trattava della motonave italiana \"Vettor Pisani\" scortata da alcune unit\u00e0 della Regia Marina, che per\u00f2 Puccini ritenne essere navi nemiche, dato che non era stato informato del passaggio del convoglio. L'\"Alagi\" lanci\u00f2 una sventagliata di tre siluri contro il cacciatorpediniere pi\u00f9 vicino, l'\"Antoniotto Usodimare\": la nave, colpita, col\u00f2 a picco rapidamente.\nVerso met\u00e0 di giugno 1942 fu inviato in agguato a nord di Capo Blanc in opposizione al convoglio britannico \u00abHarpoon\u00bb, nell'ambito della Battaglia di mezzo giugno. Il 14 giugno, nelle ultime ore pomeridiane, individu\u00f2 le navi inglesi nei pressi delle Isole Baleari mentre parte della scorta manovrava per far proseguire i mercantili: il sommergibile cerc\u00f2 pi\u00f9 volte di attaccare, venendo per\u00f2 sempre respinto dalla scorta; solo a sera riusc\u00ec ad avvicinarsi a sufficienza da poter lanciare due siluri, ma questi mancarono il bersaglio (una portaerei).\nNel luglio 1942 fu inviato nel Mediterraneo orientale contro i convogli inglesi in navigazione tra le basi mediorientali e quelle egiziane, senza risultati perch\u00e9 i bersagli non mancavano, ma erano anche dotati di forti scorte. Il 9 luglio individu\u00f2 la nave cisterna turca \"Antares\" (3723 tsl) \u2013 appartenente ad una nazione neutrale ma in navigazione in regime di noleggio da parte delle autorit\u00e0 britanniche \u2013 nelle acque antistanti Tripoli di Siria, e l'attacc\u00f2 lanciando due siluri: centrata da entrambe le armi, la nave col\u00f2 a picco nel punto 34\u00b059' N e 35\u00b032' E, mentre l'\"Alagi\" si allontanava per evitare di essere attaccato dalle unit\u00e0 antisommergibili che vigilavano la zona.\nL'11 agosto 1942 fu tra gli undici sommergibili disposti in agguato a settentrione della Tunisia, tra Scoglio Fratelli e Banco Skerki, per attaccare un convoglio britannico per Malta: si trattava dell'operazione britannica \u00abPedestal\u00bb, poi sfociata nella Battaglia di mezzo agosto. Il 12 agosto individu\u00f2 le unit\u00e0 inglesi e, di sera, si avvicin\u00f2 al convoglio, lanciando quindi una sventagliata di quattro siluri con i tubi di prua \u2013 alle 21.05, dalla distanza di 1800 metri \u2013 avendo come bersagli un incrociatore ed un mercantile, in posizione 37\u00b028' N e 10\u00b028' E; mentre s'immergeva per allontanarsi avvert\u00ec tre forti scoppi. Alle 21.12 un siluro centr\u00f2 a prua l'incrociatore leggero HMS \"Kenya\" ed un secondo pass\u00f2 sotto lo scafo della stessa unit\u00e0 senza esplodere: nonostante danni di una certa seriet\u00e0 (e tre vittime a bordo), l'incrociatore pot\u00e9 proseguire nella scorta, anche se successivamente dovette rimanere in cantiere per riparazioni sino a dicembre. Un'altra arma colp\u00ec invece il piroscafo \"Clan Fergusson\" (7347 tsl), gi\u00e0 danneggiato gravemente da attacchi aerei della Luftwaffe, provocandone l'affondamento. \u00c8 da riportare che altre fonti attribuiscono per\u00f2 l'affondamento del \"Clan Fergusson\" al sommergibile \"Bronzo\" o ad aerosiluranti tedeschi; altre ancora attribuiscono all'\"Alagi\" l'affondamento non del Clan \"Fergusson\", bens\u00ec della motonave \"Deucalion\", che risulta per\u00f2 affondata da aerosiluranti tedeschi Heinkel He 111. Il 18 agosto si port\u00f2 nei pressi di Malta.\nL'8 novembre 1942, in navigazione \u2013 in immersione \u2013 nelle acque della Tunisia (doveva porsi in agguato nei pressi di Biserta), si scontr\u00f2 con un altro sommergibile italiano, il \"Diaspro\", con gravi danni alla torretta: dovette quindi invertire la rotta e fare ritorno a Napoli.\nIn dicembre oper\u00f2 dapprima tra Capo Bougaroni, La Galite e Cap de Fer e poi \u2013 dal 29 \u2013 nei pressi di Bona.\nSegu\u00ec un'altra serie di missioni prive di eventi di rilievo:\nIn luglio fu inviato dapprima a sud della Sardegna e poi a nordovest della Sicilia, passando lo stretto di Messina; alle 6.13 del 16 luglio, nel punto 37\u00b002' N e 15\u00b055' E, individu\u00f2 tre cacciatorpediniere avversari impegnati nella ricerca di sommergibili nelle acque di Augusta e li attacc\u00f2 con il lancio di tre siluri: avvert\u00ec una detonazione, ma, non essendoci riscontri, non si pu\u00f2 avere la conferma di aver danneggiato qualche unit\u00e0.\nIl 3 settembre 1943 fu inviato nel Golfo di Salerno. ed il 7, nell'ambito del Piano \u00abZeta\u00bb di contrasto al previsto sbarco anglo-americano nell\u2019Italia meridionale, fu disposto in agguato (unitamente ad altri dieci sommergibili) nel Basso mar Tirreno, tra il Golfo di Gaeta ed il Golfo di Paola.\nIl 9 settembre, in seguito all'annuncio dell'armistizio, l'\"Alagi\" (che in quel momento era ad una sessantina di miglia da Augusta) diresse per Malta. ove giunse il 16 settembre 1943, assieme ad altri cinque sommergibili, con la scorta del cacciatorpediniere HMS \"Isis\"; si consegn\u00f2 agli Alleati. Il 13 ottobre lasci\u00f2 Malta e fece ritorno Italia, analogamente ad altri quindici sommergibili.\nSempre in ottobre fu dislocato ad Haifa, venendo impiegato per esercitazioni antisommergibili alleate e per il trasporto di rifornimenti tra le isole dell'Egeo.\nTornato a Taranto nel dicembre 1944, vi pass\u00f2 il resto del conflitto.\nIn base alle clausole del trattato di pace l'unit\u00e0 sarebbe dovuta essere stata ceduta all'Inghilterra, ma, dopo la rinuncia di quest'ultima, il sommergibile\u00a0\u2013 unico sopravvissuto dei 17 battelli della sua classe\u00a0\u2013 fu avviato alla demolizione (1948).\nIn tutto l'\"Alagi\" aveva svolto 36 missioni offensivo-esplorative e 19 di trasferimento, per complessive 31.350 miglia di navigazione in superficie e 5379 in immersione. Nel corso della guerra avevano perso la vita quattro membri del suo equipaggio."}
{"id": "3217627", "revid": "124123", "url": "https://it.wikipedia.org/wiki?curid=3217627", "title": "Simone Antona", "text": "Statistiche.\nPresenze e reti nei club.\n\"Statistiche parziali aggiornate al 26 giugno 2011.\""}
{"id": "3217631", "revid": "122418013", "url": "https://it.wikipedia.org/wiki?curid=3217631", "title": "Serpieri", "text": "personaggi\nasteroidi"}
{"id": "3217642", "revid": "37401", "url": "https://it.wikipedia.org/wiki?curid=3217642", "title": "Derivazione zero", "text": ""}
{"id": "3217650", "revid": "775372", "url": "https://it.wikipedia.org/wiki?curid=3217650", "title": "Federazione CGIL, CISL, UIL", "text": "La Federazione CGIL, CISL, UIL fu l'unione paritetica fra i tre sindacati confederali italiani CGIL CISL e UIL, nata il 3 luglio 1972. Fu la prima volta dalla scissione della CGIL Unitaria che le tre confederazioni ritrovarono ufficialmente l'unit\u00e0 agendo come un corpo unico. La nascita della federazione fu il frutto delle spinte dei lavoratori fin dai primi anni sessanta verso l'unit\u00e0 sindacale. La categoria che pi\u00f9 manifest\u00f2 comportamenti e propositi unitari fu quella dei metalmeccanici. La federazione, nonostante gli obiettivi iniziali, rimase per lo pi\u00f9 allo stadio iniziale. La reale fusione avvenne, infatti, solo tra poche sigle categoriali dei tre sindacati confederali CGIL CISL e UIL; tra queste la pi\u00f9 organizzata sar\u00e0 appunto la Federazione lavoratori metalmeccanici (FLM) dei metalmeccanici che era stata la pi\u00f9 incline all'unione e aveva gi\u00e0 avuto comportamenti unitari fin dai primi anni sessanta. Con il 1984 si assiste al declino e alla conclusione dell'esperienza unitaria a seguito del taglio della scala mobile operato dal governo Craxi. Il disaccordo sul referendum richiesto dal PCI di Berlinguer per l'abolizione del provvedimento fra CISL, UIL, la componente socialista della CGIL guidata da Ottaviano del Turco e dall'altra parte il resto della CGIL port\u00f2 infatti allo scioglimento della Federazione.\nStoria.\nProdromi, cronologia processo di unit\u00e0 sindacale.\nIl percorso che porter\u00e0 alla nascita della Federazione sar\u00e0 lungo quasi un decennio e ha le sue radici nei primi anni '60. La linea \u00e8 quasi sempre dettata delle sigle confederali del settore metalmeccanico che sono sempre pi\u00f9 vicine e unite nell'azione. Ecco una cronologia dei fatti pi\u00f9 salienti.\nNel dicembre 1960 gli elettromeccanici milanesi sono protagonisti di una intensa lotta, culminata con la partecipazione di 100.000 metallurgici alla manifestazione \u201cNatale in Piazza\u201d decisa unitariamente dalle tre sigle confederali dei metalmeccanici FIOM (CGIL), FIM (CISL) e UILM (UIL). A seguito di quella lotta, centinaia di accordi aziendali sono siglati nelle aziende del settore.\nNel 1962, dopo l'apertura di decine di vertenze aziendali (come alla Lancia, all'Alfa Romeo, alla Siemens, alla CGE), FIOM, FIM e UILM decidono di anticipare il rinnovo del contratto nazionale.\nDopo lotte molto dure i sindacati dei metallurgici siglano con l'Intersind e l'Asap - le associazioni delle aziende a capitale pubblico - un accordo che, rompendo il fronte padronale, riconosce per la prima volta il diritto alla contrattazione articolata, anche se in termini meramente applicativi del contratto nazionale.\nNel 1965 si svolgono i congressi della CGIL e della CISL, entrambi caratterizzati da un forte dibattito sull'autonomia del sindacato e sono decise le prime regole per l'incompatibilit\u00e0 fra cariche politiche e sindacali.\nNel 1966 il congresso delle Acli rompe ogni colletaralismo con la DC e si pronuncia per l'unit\u00e0 sindacale e contro ogni forma di discriminazione verso i comunisti.\nNelle Confederazioni si infiamma il dibattito sull'autonomia sindacale.\nNel 1968 le lotte studentesche si intrecciano con le lotte dei lavoratori che, in centinaia di fabbriche, investono l'organizzazione del lavoro, i contratti, gli orari, le disuguaglianze salariali. Protagonisti di questa nuova stagione sono i comitati di base, che prima affiancano e poi sostituiscono le commissioni interne. Al Petrolchimico di Porto Marghera, alla Pirelli Bicocca di Milano e in molte altre grandi fabbriche si sperimentano nuove forme di rappresentanza, per delega diretta del gruppo omogeneo di reparto e non per sigla sindacale.\nIl Primo maggio 1968 vede, per la prima volta dopo la rottura del 1948, cortei unitari di CGIL, CISL e UIL a celebrare insieme la festa del lavoro.\nA seguito della \u201cPrimavera di Praga\u201d, nel 1968, la CGIL non solo esprime la propria netta condanna contro l'invasione sovietica, ma rompe con la Federazione Sindacale Mondiale, organizzazione di ispirazione marxista, favorendo ancor pi\u00f9 un avvicinamento verso le altre due sigle.\nAll'inizio del 1969 si conclude positivamente un'altra grande vertenza sindacale, che assume un valore emblematico della spinta egualitaria che sale dalle fabbriche: l'abolizione delle \u201cgabbie salariali\u201d e cio\u00e8 dei salari differenziati a seconda dell'area geografica di appartenenza.\nC'\u00e8 ancora il tempo per il congresso della CGIL a Livorno, a cui sono presenti \u2013 in un clima euforico per l'unit\u00e0 sindacale \u2013 delegazioni di CISL e UIL, e arriva l'autunno caldo. L'unit\u00e0 sindacale \u00e8 ormai nei fatti, manca solo la definitiva consacrazione congressuale.\nPreceduta da migliaia di vertenze e accordi aziendali, la stagione dei contratti nazionali in autunno si avvia con un durissimo braccio di ferro alla Fiat ed esplode con piattaforme rivendicative radicalmente innovative: aumenti salariali uguali per tutti, le 40 ore settimanali, il diritto all'assemblea in fabbrica, il controllo sull'organizzazione del lavoro, la parit\u00e0 normativa fra operai e impiegati, le \u201c150 ore\u201d per il diritto all'istruzione dei lavoratori.\nA queste rivendicazioni si sovrappongono lotte pi\u00f9 generali e la partecipazione di massa \u00e8 massiccia. Lo sciopero generale indetto il 19 novembre 1969 dalle tre confederazioni sindacali sulle riforme e in particolare sul diritto alla casa, registra un'adesione pressoch\u00e9 totale. Alla manifestazione di Roma indetta il 28 novembre da FIOM, FIM e UILM sono presenti pi\u00f9 di centomila metalmeccanici. Nascono i consigli di fabbrica, che il nuovo sindacato unitario degli anni settanta riconoscer\u00e0 come propria struttura di base.\nOrmai, sembra a portata di mano la ricomposizione della frattura del 1948 e l'unit\u00e0 sindacale organica. Le piattaforme, le lotte, gli accordi si svolgono ovunque in modo unitario, sia a livello nazionale che territoriale. Dai luoghi di lavoro, la spinta in senso unitario \u00e8 fortissima, favorita anche da un forte ricambio generazionale dei delegati e dei rappresentanti sindacali. Con l'autunno caldo il ruolo del sindacato nelle fabbriche e nella societ\u00e0 \u00e8 cresciuto enormemente.\nL'unit\u00e0 ritrovata.\nNel maggio del 1970 \u00e8 varata, sull'onda delle grandi lotte di massa e per iniziativa del Ministro socialista del Lavoro, Giacomo Brodolini, la legge 300 nota come \u201cStatuto dei lavoratori\u201d. Con lo Statuto dei lavoratori sono riconosciuti i diritti e le tutele fondamentali dei lavoratori: diritto all'opinione politica e sindacale, diritto all'assemblea nei luoghi di lavoro, diritto di partecipazione e di organizzazione sindacale in fabbrica, diritto al ripristino del rapporto di lavoro in caso di licenziamento senza giusta causa (art.18).\nNell'ottobre del 1970 i consigli generali delle tre confederazioni si riuniscono unitariamente a Firenze (\u201cFirenze 1\u201d) per esaminare la possibilit\u00e0 di avviare un percorso di unificazione sindacale. In particolare i sindacati metalmeccanici FIOM, FIM e UILM spingono sull'acceleratore, ma nella UIL e in larghi settori della CISL nascono forti resistenze.\nLe successive riunioni nel febbraio e nel novembre 1971 dei consigli generali confederali (\u201cFirenze 2\u201d e \u201cFirenze 3\u201d) approvano documenti che indicano i tempi del congresso costituente la confederazione unitaria ma, in realt\u00e0, alla fine si ripiega su una soluzione intermedia.\nIl 3 luglio 1972, a Roma, CGIL, CISL e UIL finalmente riescono faticosamente a riconquistare la tanto desiderata \"unit\u00e0 sindacale\" siglando il patto federativo che porta alla nascita della Federazione CGIL, CISL, UIL, con l'impegno da parte delle tre associazioni dei lavoratori di agire in modo quanto pi\u00f9 possibile autonomo dai partiti politici. I tre consigli generali, in sessione unificata, avendo siglato il patto federativo, eleggono un direttivo paritetico di 90 componenti e una segreteria di 15 componenti, paritetica anch'essa.\nIn seguito alla nascita della federazione tutti i sindacati di categoria delle tre confederazioni si dovrebbero federare, ma ci\u00f2 accadde solo per alcune categorie. Nell'ottobre del 1972 l'assemblea nazionale dei delegati metalmeccanici fonda la Federazione Lavoratori Metalmeccanici (FLM) con organismi e sedi unitarie a ogni livello.\nLa Federazione Cgil-Cisl-Uil garantir\u00e0 la gestione unitaria delle principali vicende sindacali per tutti gli anni 70.\nFine della federazione.\nL'unit\u00e0 dei sindacati per\u00f2 non resse negli anni ottanta e la prima occasione per rendere evidente il processo di riallontanamento fu dato dal \"Decreto Legge di San Valentino\" - promulgato dal governo di Bettino Craxi - che sanciva la modifica della scala mobile. Il PCI a quel punto si fa promotore di un referendum popolare per abrogare la legge. Gi\u00e0 \"in privato\" i tre sindacati avevano mostrato diversit\u00e0 di vedute nei confronti del D.L. sulla scala mobile ed esse di l\u00ec a poco diverranno di dominio pubblico. Nel momento in cui infatti le forze governative guidate da Craxi (DC, PSI, PSDI, PRI, PLI) lanciano una massiccia offensiva a difesa della riforma, il PCI guidato da Enrico Berlinguer convoca tutte le forze contrarie alla riforma; arrivando all'ostruzionismo in parlamento ed allo svolgimento dello sciopero generale che vide una manifestazione a Roma con pi\u00f9 di 700.000 partecipanti.\nIn questo modo CISL e UIL, guidate rispettivamente da Pierre Carniti e Giorgio Benvenuto, si schierano distintamente dalla CGIL e chiedono al segretario sindacale Luciano Lama di creare un'unica forza dei lavoratori di sinistra certamente dalla parte del governo, mentre la CIGL sta quasi tutta sul fronte opposto (al suo interno si distingue per\u00f2 la corrente socialista guidata da Ottaviano del Turco). Alcuni sostengono che Lama sub\u00ec l'imposizione del referendum da parte del PCI, comunque la CGIL si pose all'opposto della CISL e della UIL. Le posizioni non erano pi\u00f9 compatibili, e la Federazione, che non si era mai fusa completamente, perse subito la sua unit\u00e0 e cess\u00f2 di esistere. Il referendum fu perso dal PCI e dalla CGIL e il decreto di San Valentino non venne abrogato, risultando una delle vittorie pi\u00f9 nette di Craxi e del PSI. Alcune federazioni continuarono la loro esistenza, ad esempio la FLM, come puri organi di rappresentanza nei consessi internazionali ancora per qualche tempo prima di cessare la loro attivit\u00e0."}
{"id": "3217654", "revid": "1776051", "url": "https://it.wikipedia.org/wiki?curid=3217654", "title": "Germanos", "text": "Prima della sua consacrazione come metropolita di Patrasso dal patriarca Gregorio V, serv\u00ec la chiesa come presbitero e Protosyncellus a Smirne."}
{"id": "3217655", "revid": "287204", "url": "https://it.wikipedia.org/wiki?curid=3217655", "title": "Campionati del mondo Ironman del 2010", "text": "L'edizione dei Campionati del Mondo di Ironman del 2010 si \u00e8 tenuta a Kailua-Kona, Hawaii.\nTra gli uomini ha vinto per la seconda volta l'australiano Chris McCormack, mentre tra le donne si \u00e8 laureata campionessa del mondo \"ironman\" l'australiana Mirinda Carfrae.\nSi \u00e8 trattata della 34\u00aa edizione dei campionati mondiali di ironman, che si tengono annualmente dal 1978 con una competizione addizionale che si \u00e8 svolta nel 1982. I campionati sono organizzati dalla World Triathlon Corporation (WTC).\nGare di qualifica.\nPer poter gareggiare all'Ironman Hawaii del 2010, gli atleti hanno dovuto ottenere una delle qualifiche messe in palio nelle gare Ironman sparse per il mondo e in alcune competizioni Ironman 70.3 selezionate. Un certo numero di slot \u00e8 stato messo a disposizione dei residenti alle Hawaii o attraverso una lotteria. La World Triathlon Corporation pu\u00f2, inoltre, invitare direttamente alcuni atleti.\nLa serie di gare Ironman nel 2010 \u00e8 consistita in 24 competizioni, oltre alla gara dei Campionati del mondo dell'anno precedente (2009) - che ha garantito essa stessa un certo numero di slot per i Campionati del mondo dell'anno 2010.\nLa serie \u00e8 iniziata con l'Ironman Wisconsin, che si \u00e8 tenuto il 13 settembre 2009."}
{"id": "3217662", "revid": "767487", "url": "https://it.wikipedia.org/wiki?curid=3217662", "title": "Le avventure straordinarissime di Saturnino Farandola", "text": "Le avventure straordinarissime di Saturnino Farandola \u00e8 un film muto italiano del 1913 diretto e interpretato da Marcel Fabre. Diviso in quattro episodi, \u00e8 ispirato al romanzo fantastico avventuroso di Albert Robida\"Viaggi straordinarissimi di Saturnino Farandola\" (\"Voyages tr\u00e8s extraordinaires de Saturin Farandoul\") del 1879.\nViene talvolta citato tra le prime espressioni della fantascienza cinematografica europea.\nTrama.\nIl film \u00e8 diviso in quattro episodi:\nDurante una traversata avviene una tempesta sull'Oceano Pacifico, e un veliero guidato dal capitano Barnaba Farandola si distrugge. Al suo seguito ci sono la moglie e il figlioletto neonato di nome Saturnino, che per salvarlo, lo mettono su un piccolo naviglio. Il piccolo approda sulle Isole Paumotou, abitato soltanto da scimmie. Saturnino viene allevato e cresciuto da questi animali selvatici, ma quando questi notano la sua diversit\u00e0 in quanto essere umano, lo disprezzano e lo emarginano.\nSaturnino, addolorato dal comportamento delle scimmie parte e lascia l'isola. Mentre viaggia viene notato da un gruppo di marinai che lo portano al loro superiore, il capitano Lombrico, il quale lo assume come guardia marina.\nUn giorno, la nave viene attaccata da una banda di pirati guidati dal loro capo, Bora-Bora, e catturano il capitano Lombrico. Ma Saturnino organizza e guida una rivolta contro gli occupanti che vengono cacciati. Dopo questa impresa, poich\u00e9 il capitano non c'era pi\u00f9, i marinai eleggono Saturnino a loro capitano.\nSaturnino conosce una ragazza di nome Misora, che sposa. Un giorno mentre i due compiono un'immersione subacquea, si avvicina una balena, la quale inghiotte Misora. Saturnino che non si era accorto dell'accaduto va alla ricerca della moglie e insegue il cetaceo, ma si ferma per la stanchezza dei marinai.\nLa balena viene catturata da dei pescatori e comprata dal prof. Cocknuff, direttore di un grande acquario di Melbourne. Venuto a sapere dell'animale, Saturnino si reca dal Cocknuff, il quale si rifiuta di consegnargli Misora. Saturnino indispettito del rifiuto, gli dichiara guerra, e si reca all'isola delle scimmie dove istruisce molte reclute, con le quali attacca e distrugge l'acquario, e libera Misora.\nUn elefante bianco di propriet\u00e0 del re siamese viene rubato, e il sovrano offre un ricco compenso a chi glielo ritrova. Venuti a conoscenza dell'annuncio, Saturnino e Misora si recano a Bangkok.\nL'animale era stato rubato dal ministro Nao-Ching, il quale lo vende al mandarino di San-Ki\u00f9. Saturnino combatte contro gli uomini del mandarino, ma questi rapiscono Misora. Poi per\u00f2 Saturnino e i suoi uomini cadono in una trappola, vengono fatti prigionieri e condannati a morte.\nMisora fingendosi la donna del mandarino, riesce a far liberare Saturnino e gli altri distraendo le guardie, facendogli fumare dell'oppio.\nSaturnino e i suoi riescono a fuggire, e restituiscono l'elefante bianco al Re.\nSaturnino e Misora navigano alle sorgenti del Nilo. Misora si accorge di due ragazze legate e circondate da tanti uomini. I due si camuffano in animali aggressivi, uccidono il capo trib\u00f9 e cacciano i \"Niam-Niam\", che tenevano prigioniere le ragazze per divorarle, e le salvano.\nLe due donne sono le regine della trib\u00f9 dei Makalolos, e si accampano poi in un posto, dove per\u00f2 ci sono molti leoni, che vengono fatti scappare da Saturnino. Le tre donne nel frattempo vengono rapite da un gorilla, e Saturnino convince questi a rilasciarle parlandogli nella sua \"lingua\".\nSaturnino assume il comando della nave \"Bella Leocadia\" in viaggio verso l'America, dove il Milligan del Sud vuole progettare lo spostamento delle Cascate del Niagara nei suoi confini.\nPer studiare il progetto, Saturnino si stabilisce in un villaggio di castori. Tradito da Fileas-Fogg, il villaggio viene attaccato dai pellerossa guidati da Bisonte Rosso e fanno prigionieri Saturnino e Misora.\nSaturnino viene poi liberato dalla figlia del capo trib\u00f9 e fugge a cavallo insieme a lei. Per vendicarsi del tradimento di Fileas-Fogg, Saturnino assume il comando dell'esercito del Milligan del Nord in lotta contro quello del Sud di Fileas-Fogg. L'esercito del Nord muove guerra contro i sudisti e li sconfigge addormentandoli con le \"bombe al cloroformio\" e con un \"'aspiratore pneumatico\" che aspira i soldati nemici.\nSaturnino combatte il duello finale contro il perfido Fileas-Fogg a bordo di mongolfiere armate di mitragliatrici, libera Misora e sconfigge il nemico facendolo cadere.\nAlla fine Saturnino ritorna all'isola delle scimmie dove viene accolto calorosamente.\nProduzione.\nIl film fu prodotto dalla Societ\u00e0 Anonima Ambrosio di Torino, interpretato e diretto da Marcel Fabre e tratto dal romanzo \"Viaggi straordinarissimi di Saturnino Farandola\" di Albert Robida, un'avventura sul modello dei \"Viaggi straordinari\" di Jules Verne ma senza alcuna pretesa scientifica."}
{"id": "3217663", "revid": "131358", "url": "https://it.wikipedia.org/wiki?curid=3217663", "title": "Comunit\u00e0 Montana Monti del Trasimeno", "text": ""}
{"id": "3217680", "revid": "767487", "url": "https://it.wikipedia.org/wiki?curid=3217680", "title": "Il granatiere Roland", "text": "Il granatiere Roland \u00e8 un film muto italiano del 1911 diretto da Luigi Maggi.\nTrama.\nCongedato dall'Armata Napoleonica dopo aver partecipato alla campagna di Spagna, Roland torna al paese natio per sposare Elena, sua fidanzata. Lei per\u00f2, stanca di aspettarlo, ha sposato un ufficiale. Per dimenticarla Roland decide di arruolarsi ancora nei granatieri: \u00e8 la vigilia dell'invasione della Russia da parte di Napoleone.\nRoland viene destinato all'unit\u00e0 del tenente Henry e pochi giorni dopo scopre che \u00e8 proprio costui che Elena ha sposato. Ma quando l'ufficiale resta ferito, Roland lo assiste durante l'incendio di Mosca e la ritirata nella steppa gelata. Sulla Beresina \u00e8 Roland a difendere il passaggio del fiume e grazie a ci\u00f2 Henry ed Elena potranno salvarsi, mentre il corpo del Granatiere giace riverso sulla neve.\nRealizzazione del film.\nConosciuto anche con il titolo \"Il passaggio della Beresina\", \"Il granatiere Roland\" venne creato dall'infaticabile lavoro di soggettista svolto da Arrigo Frusta per la \"Ambrosio film\" di Torino nei suoi primi anni di tumultuosa attivit\u00e0. Esso fu tra i primi ad essere classificato nella \"Serie Oro\" nella quale quella casa di produzione inseriva le proprie opere ritenute di maggior prestigio e rilievo. Luigi Maggi ne viene considerato il \"regista\", anche se qualche commentatore ha avanzato dubbi in proposito.\nIl breve film venne interpretato da due attori che, bench\u00e9 ancora lontani dal fenomeno del \"divismo\", si erano gi\u00e0 affermati come una delle coppie stabili pi\u00f9 rinomate ed affiatate del cinema italiano del tempo, Capozzi e la Tarlarini, che insieme parteciparono anche a diverse altre pellicole di genere storico. Ad essi, in questo caso, si affianc\u00f2 sul \"set\" lo stesso Arrigo Frusta che, da ideatore del racconto venne trasformato in attore per impersonare Napoleone e mandato sul \"set\" in una situazione produttiva che in quegli anni non conosceva ancora una netta distinzione di ruoli. Una circostanza dovuta al fatto che la produzione non era riuscita a trovare un attore che fosse in grado di impersonare l'Imperatore con un adeguato portamento.\nIl film fu girato nel 1910, e venne poi distribuito l'anno successivo (il visto di censura \u00e8 dell'aprile 1911). Per le riprese esterne la \"Ambrosio\" utilizz\u00f2 un campo di esercitazione di tiro per artiglieria sito a Vanda San Maurizio a circa 20\u00a0km. da Torino, in cui vi erano ambienti che potevano richiamare quelli della steppa russa. La quantit\u00e0 di riprese esterne, fatto innovativo per l'epoca, richiese un consistente sforzo produttivo: scenografie dipinte dai pittori Bonifanti e Decoroso su telai di grandi dimensioni, impiego di circa 100 cavalli, scrittura di 400 comparse e relativi costumi, poi riutilizzati per altri film \"napoleonici\". \nDurante la lavorazione vi furono degli incidenti, tra cui l'incendio dei fondali dipinti. Ci\u00f2 rese necessario rifare delle scene, ma poich\u00e9 intanto la neve si era sciolta, si dovette provvedere cospargendo il terreno di piume.\nAccoglienza.\nNei commenti del tempo oggi disponibili \"Il granatiere Roland\" ottenne giudizi entusiastici. \u00abPoderoso lavoro d'arte - cos\u00ec si espresse \"La cine - fono\" - in cui quello che \u00e8 ammirevole \u00e8 il modo in cui l'autore ha disposto le singole scene\u00bb, mentre su \"La vita cinematografica\" esso fu definito \u00abun gioiello purissimo da incastonare nella magnifica collana di film che il nome di Ambrosio portarono trionfante in tutto il mondo\u00bb.\nTuttavia, al di l\u00e0 di elogi pubblicati su periodici italiani a quel tempo molto condizionati dalle case produttrici di cui talora erano l'emanazione, il film della \"Ambrosio\" riscosse giudizi positivi anche su pubblicazioni di altri Paesi, nei quali esso venne distribuito ancor prima che in Italia. In Francia - il \"Cin\u00e9 journal\" riconobbe nel \"Granatiere Roland\" un \u00abcapolavoro: non si era mai dato prova di una tale capacit\u00e0 nelle messe in scena\u00bb, mentre il londinese \"Bioscope\" riconobbe che \u00ab\"Ambrosio\" ha realizzato uno dei pi\u00f9 drammatici film mai prodotti. di grande qualit\u00e0. Ogni scena \u00e8 piena di intenso realismo.\u00bb.\nLa \"Ambrosio\" esport\u00f2 il film anche negli USA, dove costitu\u00ec uno dei primi esempi di quella produzione italiana di film storici che poi negli anni successivi sar\u00e0 in grado di suscitare oltre oceano un favore crescente ed un rilevante ritorno economico.\nAnche nei commenti successivi a questo film vengono riconosciuti alcuni meriti. Secondo Francesco Savio \u00abse non fosse per il racconto, improbabile, [sarebbe] una specie di capolavoro na\u012bf\u00bb, mentre lo storico francese Georges Sadoul ha posto in evidenza la qualit\u00e0 eccezionale della fotografia curata da Giovanni Vitrotti nelle riprese degli esterni realizzate negli ambienti innevati.\nDel film sono sopravvissute due copie conservate una in Italia presso l'archivio AIRSC e l'altra in una cineteca britannica"}
{"id": "3217683", "revid": "767487", "url": "https://it.wikipedia.org/wiki?curid=3217683", "title": "Luigi XI, re di Francia", "text": "Luigi XI, re di Francia (sottotitolato \"Tragedia dell'anno 1483\") \u00e8 un film muto italiano del 1909 diretto e interpretato da Luigi Maggi."}
{"id": "3217685", "revid": "767487", "url": "https://it.wikipedia.org/wiki?curid=3217685", "title": "H\u00e1je", "text": "H\u00e1je \u00e8 un comune della Repubblica Ceca facente parte del distretto di P\u0159\u00edbram, in Boemia Centrale.\nGeografia fisica.\nI comuni limitrofi sono ad ovest Jerusalem, Brod, Svata Hora e Lesetice, a nord Nova Hospoda, Dubno, Dubenec e Pribram, ad est Jesenice e Bytiz e a sud Slivice, Palivo, Konetopy, Buk Milin, Kojetin, Radetice, Vrancice e Zivotice.\nStoria.\nLa prima menzione del comune \u00e8 datata 1603."}
{"id": "3217689", "revid": "1305772", "url": "https://it.wikipedia.org/wiki?curid=3217689", "title": "MV Agusta F3", "text": "La MV Agusta F3 \u00e8 una motocicletta prodotta dalla casa motociclistica MV Agusta, presentata all'EICMA del 2010 e disponibile per il pubblico dall'inizio del 2012.\nDescrizione.\nLa moto disegnata da Adrian Morton, riprende le linee della MV Agusta F4 lasciando in maggiore vista il motore e con sfoghi del radiatore di tipo standard, inoltre si adotta una nuova disposizione dello scarico, posto in basso sul lato destro con tre tubi terminali di scappamento.\nIl telaio ha una struttura mista a piastre e tubi, si ha il forcellone monobraccio, ma ora dotato di parafango, le forcelle sono sempre del tipo rovesciato, con piedini delle stesse sagomati per fare da supporto alle pinze radiali.\nIl motore riprende lo schema a tre cilindri, che ha reso famoso e ha garantito molti titoli mondiali alla casa varesina, ma arricchito da sistemi recenti, come la guida tramite fili del tipo multi mappa, per ottimizzare le prestazioni del propulsore in base a esigenze e desideri del pilota tramite semplici impostazioni, ma anche il controllo di trazione della MV Agusta. Tale propulsore ha la particolarit\u00e0 di avere l'albero motore controrotante, una soluzione impiegata anche sulla Yamaha YZR-M1.\nLa F3 viene proposta con due differenti motorizzazioni: 675 e 800 cc.\nNel 2014 \u00e8 stata presentata una versione speciale della F3 800 denominata Ago. Dedicata al campione del mondo Giacomo Agostini e prodotta in soli 300 esemplari, era dotata di componenti alleggeriti realizzati in lega e carbonio. La gestione elettronica della moto \u00e8 stata inoltre integrata con il sistema MVICS (Motor &amp; Vehicle Integrated Control System)."}
{"id": "3217693", "revid": "196390", "url": "https://it.wikipedia.org/wiki?curid=3217693", "title": "D\u00eda de Muertos", "text": ""}
{"id": "3217695", "revid": "767487", "url": "https://it.wikipedia.org/wiki?curid=3217695", "title": "Thomas Aird", "text": "Fu dal 1835 al 1863 direttore del \"Dumfriesshire and Galloway Herald\". Nel 1848 pubblic\u00f2 una raccolta delle sue poesie e in prosa scrisse numerosi saggi.\nLe poesie rivelano una freschezza d'immaginazione che fu lodata da Thomas Carlyle."}
{"id": "3217699", "revid": "1543377", "url": "https://it.wikipedia.org/wiki?curid=3217699", "title": "St. Lawrence (Pennsylvania)", "text": "St. Lawrence \u00e8 una borough degli Stati Uniti d'America, nella contea di Berks nello Stato della Pennsylvania. Secondo il censimento del 2000 la popolazione \u00e8 di 1.812 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (95,47%), seguita da quella afroamericana (2,15%) dati del 2000."}
{"id": "3217700", "revid": "831312", "url": "https://it.wikipedia.org/wiki?curid=3217700", "title": "Michele Lapenna", "text": "Biografia.\n\u00c8 il fratello maggiore di Federico, anche lui pallanuotista di livello internazionale."}
{"id": "3217701", "revid": "1305772", "url": "https://it.wikipedia.org/wiki?curid=3217701", "title": "H\u00e1je (disambigua)", "text": ""}
{"id": "3217703", "revid": "59145724", "url": "https://it.wikipedia.org/wiki?curid=3217703", "title": "Criterio sufficiente", "text": ""}
{"id": "3217704", "revid": "59145752", "url": "https://it.wikipedia.org/wiki?curid=3217704", "title": "Criterio necessario", "text": ""}
{"id": "3217706", "revid": "599013", "url": "https://it.wikipedia.org/wiki?curid=3217706", "title": "Primera Divisi\u00f3n 2000 (Cile)", "text": "La Primera Divisi\u00f3n 2000 fu la sessantanovesima edizione del massimo campionato cileno. Il campionato fu vinto dall'Universidad de Chile per l'undicesima volta nella sua storia.\nFormula.\nLa Federazione cilena scelse di semplificare la formula del campionato rispetto all'anno precedente e opt\u00f2 per un girone unico all'italiana. La Liguilla Pre-Libertadores \u00e8 una fase di play-off che serve a determinare la terza squadra cilena classificata alla Copa Libertadores."}
{"id": "3217717", "revid": "767487", "url": "https://it.wikipedia.org/wiki?curid=3217717", "title": "Hore\u0219ti (Ialoveni)", "text": "Hore\u015fti \u00e8 un comune della Moldavia situato nel distretto di Ialoveni di 3.615 abitanti al censimento del 2004"}
{"id": "3217719", "revid": "1363832", "url": "https://it.wikipedia.org/wiki?curid=3217719", "title": "Matias Aires Ramos", "text": "Biografia.\nFiglio di Jos\u00e9 Ramos da Silva e sua moglie Catarina de Orta, nacque a San Paolo, in Capitania, nel 1705, in seguito Provincia e oggi Stato di San Paolo, in Brasile. Era cavaliere dell'Ordine di Cristo e fornitore della zecca di Lisbona, ottenendo e riuscendo in questo lavoro a suo padre, Jos\u00e9 Ramos da Silva, per la sua morte. Fu in questa realt\u00e0 che emerse il padre di Matias Aires, Jos\u00e9 Ramos da Silva, fornitore delle spedizioni che trovarono oro nel Gerais. Lo scrittore Alceu do Amoroso Lima, nell'introduzione al libro di Matias Aires, fa il seguente commento: \u201cLa figura di Jos\u00e9 Ramos da Silva e la sua ascesa come servitore per servire il pi\u00f9 alto magnate della fortuna di San Paolo del XVIII secolo, sono diventate uno dei tipi pi\u00f9 rappresentativi del Brasile coloniale \". Benedetto dalla fortuna, questo nuovo uomo ricco divenne un grande mecenate dei gesuiti di San Paolo, costruendo chiese, ordinando di venire dal Portogallo, maestri di costruzione, scalpellini, tagliatori e doratori, in breve, dando tutto il sostegno ai conventi e alle scuole del ordine. Fu in questo ambiente che nacque. Aires \u00e8 stato educato al collegio dei Gesuiti a San Paolo, dove ha imparato a leggere e scrivere in portoghese e latino, studiando anche i classici e i rudimenti della religione e della filosofia. Quando aveva undici anni, suo padre decise di trasferirsi a Lisbona. Come uomo pratico che era e attraverso buoni contatti con i gesuiti che godevano di grande prestigio con D. Jo\u00e3o V, Jos\u00e9 Ramos da Silva fu nominato per esercitare la posizione di Fornitore delle Case della Fonderia, una delle funzioni pi\u00f9 alte e pi\u00f9 redditizie della United. Preoccupato per l'educazione dei suoi figli, quando arriv\u00f2 in Portogallo, iscrisse le due ragazze nel Convento di Odivelas e Matias nel tradizionale e rinomato Col\u00e9gio de Santo Ant\u00e3o. Dopo aver completato i suoi studi secondari, entr\u00f2 nella Facolt\u00e0 di Giurisprudenza di Coimbra nel 1722, ricevendo il titolo di Bachelor of Arts nell'anno seguente, e ricevette un Bachelor of Philosophy presso la Facolt\u00e0 di Scienze e un Master of Arts presso la Facolt\u00e0 di Lettere dell'Universit\u00e0 di Coimbra. Si \u00e8 laureato presso un'universit\u00e0 francese di diritto civile e canonico. Ha studiato matematica e scienze fisiche. Conosceva l'ebraico e altre lingue."}
{"id": "3217722", "revid": "709565", "url": "https://it.wikipedia.org/wiki?curid=3217722", "title": "Tesoro di Hoxne", "text": "Il tesoro di Hoxne (in inglese \"Hoxne Hoard\") \u00e8 il pi\u00f9 grande tesoro di oro e argento di et\u00e0 tardo-romana ritrovato in Gran Bretagna, e la pi\u00f9 grande raccolta di monete in oro e argento del IV secolo e V secolo rinvenuta all'interno del territorio dell'Impero romano. Ritrovato il 16 novembre 1992 con l'aiuto di un cercametalli nei pressi del villaggio di Hoxne, nel Suffolk, il tesoro di Hoxne consiste di 14.865 monete romane in oro, argento e bronzo, oltre a circa 200 pezzi di vasellame in argento e di gioielleria in oro. Tutto il tesoro \u00e8 ora conservato presso il British Museum di Londra, dove i pezzi principali sono esposti permanentemente. Nel 1993 il Treasure Valuation Committee valut\u00f2 il tesoro circa 1,75 milioni di sterline.\nIl tesoro fu sepolto in una scatola di legno di rovere, con gli oggetti ordinati per tipologia: alcuni di essi furono raccolti in cassette di legno pi\u00f9 piccole e altri in sacchetti o avvolti nel tessuto. Resti della cassa e dei suoi accessori, come le cerniere e le serrature, sono stati recuperati nello scavo. Le monete del tesoro ne permettono la datazione a dopo il 407, che \u00e8 considerata la data della fine della dominazione romana in Britannia. I proprietari del tesoro e le ragioni del suo seppellimento sono sconosciuti: il contenuto, accuratamente impacchettato, sembra paragonabile a quello che una famiglia molto ricca della zona avrebbe potuto possedere. Inoltre, vista la mancanza di grandi vassoi in argento e di pezzi di gioielleria comuni a quei tempi, si ritiene che il tesoro rappresenti solo una parte delle ricchezze del proprietario.\nIl tesoro di Hoxne comprende diversi oggetti rari e preziosi, inclusa una catena per il corpo in oro e alcune pepaiole (\"piperatoria\") in argento dorato. Il tesoro \u00e8 importante anche perch\u00e9 la sua scoperta fu segnalata agli archeologi prima di essere estratto, e fu dunque possibile scavarlo studiandone la disposizione originaria intatta; questa collaborazione tra archeologi e cacciatori di tesori dilettanti influ\u00ec su un mutamento della legge britannica che regola il ritrovamento di tesori.\nRitrovamento e studio.\nScoperta e scavo iniziale.\nIl tesoro fu scoperto nel campo di una fattoria, circa 2,4\u00a0km a sud-ovest del villaggio di Hoxne nel Suffolk, il 16 novembre 1992. Peter Whatling, il fittavolo, aveva perduto un martello e chiese al suo amico Eric Lawes, giardiniere in pensione e cerca-metalli dilettante, di aiutarlo a ritrovarlo. Mentre cercava nel campo col suo cerca-metalli, Lawes scopr\u00ec dei cucchiai in argento, gioielli in oro e numerose monete d'oro e di argento. Dopo aver recuperato alcuni pezzi, Lawes e Whatling notificarono la scoperta ai proprietari del terreno, il Suffolk County Council, e alla polizia, senza provare a trovare altri oggetti.\nIl giorno successivo, un gruppo di archeologi della Suffolk Archaeological Unit effettuarono uno scavo di emergenza del sito; l'intero tesoro fu scavato in un solo giorno, con la rimozione di diversi blocchi di materiale intatto per lo scavo in laboratorio, e tutta l'area in un raggio di 30 metri dal luogo del ritrovamento fu indagata con i cerca-metalli. Anche il martello perduto da Peter Whatling fu recuperato in questa occasione, e donato al British Museum.\nIl tesoro era concentrato in un unico deposito, all'interno dei resti consumati del contenitore in legno. Gli oggetti erano stati disposti raggruppati all'interno del contenitore; per esempio, mestoli e ciotole erano impilati l'uno dentro gli altri, e gli altri oggetti erano disposti in maniera compatibile con una distribuzione all'interno di scatole. Alcuni oggetti furono smossi da animali o dalle operazioni agricole, ma nel complesso il deposito non fu disturbato pi\u00f9 di tanto. Grazie alla pronta notifica della scoperta da parte di Lawes, gli archeologi hanno potuto determinare la disposizione originale dei pezzi, oltre a riconoscere l'esistenza del contenitore stesso.\nIl deposito dissotterrato fu portato al British Museum. La scoperta fu rivelata alla stampa, e il 19 novembre il \"The Sun\" pubblic\u00f2 una notizia in prima pagina con una foto di Lawes e del suo cerca-metalli; sebbene il contenuto esatto del tesoro e il suo valore non fossero noti, l'articolo afferm\u00f2 che il tesoro valeva 10 milioni di sterline. Il British Museum reag\u00ec all'inattesa pubblicazione con una conferenza volta ad annunciare la scoperta, tenutasi al museo il 20 novembre. I giornali persero rapidamente interesse nella scoperta, permettendo ai curatori del British Museum di ordinare, pulire e consolidare il tesoro senza ulteriore intervento della stampa. La pulizia iniziale e una prima opera di conservazione del tesoro furono terminati entro un mese dalla sua scoperta.\nIndagine e valutazione.\nIl 3 settembre 1993, si tenne un'inchiesta a Lowestoft, a seguito della quale il deposito di Hoxne fu dichiarato \"treasure trove\" (\u00abtesoro trovato\u00bb), cio\u00e8 nascosto con l'intenzione di essere recuperato successivamente; secondo la \"common law\" britannica, tutti i \"treasure troves\" sono di propriet\u00e0 della Corona, a meno che qualcuno non abbia titolo per rivendicarli. All'epoca era per\u00f2 consuetudine premiare colui che aveva trovato un \"treasure trove\" e l'aveva comunicato immediatamente alle autorit\u00e0 con un premio in denaro equivalente al valore di mercato del tesoro, a spese dell'istituzione che intendeva acquisire il bene. Nel novembre 1993, il \"Treasure Trove Reviewing Committee\" valut\u00f2 il tesoro 1,75 milioni di sterline, che furono pagate a Lawes, in qualit\u00e0 di scopritore del tesoro; a sua volta Lawes divise il premio con Peter Whatling, il contadino affittuario del campo. Tre anni dopo, il \"Treasure Act 1996\" impose che il ritrovatore del tesoro e il proprietario del terreno siano premiati nella stessa misura.\nIndagini archeologiche successive.\nNel settembre 1993, dopo che il campo del ritrovamento del tesoro era stato arato, il \"Suffolk County Council Archaeological Service\" provvedette ad effettuare una ricognizione archeologica, durante la quale furono ritrovate quattro monete d'oro e 81 di argento, tutte considerate parte del tesoro. Furono anche trovati materiali risalenti sia alla precedente Et\u00e0 del ferro britannica che al successivo Medioevo inglese, ma nessun indizio di un insediamento romano nelle vicinanze.\nNel 1994, in seguito alla segnalazione dell'attivit\u00e0 di tombaroli nell'area del ritrovamento, il \"Suffolk County Council Archaeological Service\" effettu\u00f2 un'ulteriore scavo archeologico. La buca in cui era stato sepolto il tesoro fu scavata nuovamente, e fu ritrovato il foro di un palo nell'angolo sud-orientale; si potrebbe trattare del palo posto ad indicare il luogo della sepoltura, in modo che il tesoro potesse essere successivamente recuperato. Per analizzare l'area, fu rimosso il terreno nei 1000\u00a0m\u00b2 attorno al luogo del ritrovamento, fino alla profondit\u00e0 di 10\u00a0cm, e dei cerca-metalli furono utilizzati per individuare artefatti in metallo. Questa indagine permise il ritrovamento di 335 oggetti riconducibili al periodo romano, per lo pi\u00f9 monete, ma anche cardini e decorazioni di scatole. Anche in questo caso non furono trovati indizi di un insediamento di epoca romana, sebbene fosse scoperta una serie di buche per pali risalenti all'Et\u00e0 del bronzo o alla prima Et\u00e0 del ferro.\nLe monete scoperte durante l'indagine del 1994 erano sparse all'interno di un'ellisse centrata sul luogo del ritrovamento del tesoro, orientata lungo l'asse est-ovest e ampia 40 metri. Questa distribuzione pu\u00f2 essere spiegata col fatto che nel 1990 il contadino ar\u00f2 il campo in profondit\u00e0 in direzione est-ovest proprio nella zona in cui fu ritrovato il tesoro; precedentemente (a partire dal 1967/1968, quando l'area fu ripulita per convertirla a campo agricolo) il contadino aveva arato sempre in direzione nord-sud, ma l'assenza di monete a nord e a sud del punto di ritrovamento suggerisce che prima del 1990 le arature non avevano disturbato il deposito.\nComposizione del tesoro.\nIl tesoro \u00e8 composto per lo pi\u00f9 di monete d'oro e d'argento e da gioielleria, per un totale di 3,5\u00a0kg d'oro e 23,75\u00a0kg d'argento. Fu collocato in una cassa di legno, realizzata in tutto o in gran parte in rovere, e misurante 60\u00d745\u00d730\u00a0cm circa. All'interno della cassa, alcuni oggetti furono disposti in scatole pi\u00f9 piccole, realizzate in legno di tasso e ciliegio, mentre altri oggetti furono avvolti in panni di lana o deposti nella paglia. La cassa e le scatole interne si dissolsero quasi completamente dopo la deposizione nel terreno, ma frammenti della cassa e i suoi elementi in metallo furono recuperati durante lo scavo.\nI principali oggetti ritrovati sono:\nMonete.\nIl tesoro di Hoxne comprende 569 \"solidi\" (monete d'oro), coniate tra il regno dell'imperatore Valentiniano I (364-375) e quello di Onorio (393\u2013423); 14.272 monete in argento, tra cui 60 \"miliarenses\" e 14.212 \"siliquae\", coniate tra il regno di Costantino II (337\u2013340) e quello di Onorio; e 24 \"nummi\" (monete in bronzo).\nSi tratta del pi\u00f9 importante ritrovamento di monete della Britannia tardo-romana, e contiene tutte le principali denominazioni della numismatica romana dell'epoca, tra cui molti esempi di monete in argento \u00abtosate\u00bb, cio\u00e8 alle quali era stato rimosso del materiale prezioso, pratica diffusa in Britannia a quell'epoca. L'unico ritrovamento nel Regno Unito che abbia portato alla luce una quantit\u00e0 maggiore di monete d'oro \u00e8 il tesoro di Eye, trovato nel 1780 o 1781, del quale esiste una documentazione lacunosa. Il pi\u00f9 grande tesoro numismatico romano-britannico \u00e8 il tesoro di Cunetio, composto da 54.951 monete del III secolo, ma si tratta di radiati svalutati, con poco metallo prezioso. Il tesoro di Frome, riportato alla luce nel Somerset nell'aprile del 2010, contiene 52.503 monete coniate tra il 253 e il 305, anche queste per lo pi\u00f9 in argento e bronzo svalutati. Tesori pi\u00f9 grandi composti da monete romane sono stati trovati in altri luoghi della periferia dell'Impero: il Tesoro di Misurata, dall'omonima localit\u00e0 della Libia, oltre che (pare) ad \u00c9vreux, Francia (100.000 monete), e a Com\u00ecn, Croazia (300.000 monete).\nI \"solidi\" in oro sono tutti vicini al loro peso teorico di 4,48\u00a0g (1/72 di libbra romana). La finezza di un \"solidus\" dell'epoca era del 99% di oro. Il peso totale dei \"solidi\" nel tesoro \u00e8 di quasi esattamente 8 libbre romane, indizio che le monete erano state misurate a peso piuttosto che a numero. L'analisi delle \"siliquae\" suggerisce un intervallo di finezza tra il 95% e il 99% di argento, con la percentuale pi\u00f9 alta toccata dopo la riforma monetaria del 368. Delle \"siliquae\", 428 sono imitazioni prodotte localmente, generalmente di alta qualit\u00e0 e con molto pi\u00f9 argento delle \"siliquae\" ufficiali dell'epoca. Una manciata di esse, per\u00f2, sono dei \"clich\u00e9\", dei falsi in cui un nucleo in metallo vile fu avvolto in un foglio di argento e coniato con conii originali.\nOrigine delle monete.\nLe monete sono gli unici artefatti del tesoro di Hoxne per i quali \u00e8 possibile determinare la data e il luogo di produzione. Tutte le monete auree e molte di quelle in argento recano i nomi e i ritratti degli imperatori romani sotto i quali furono coniate; molte recano ancora i segni di zecca originali, con i quali \u00e8 possibile determinare il luogo di produzione e verificare il sistema di coniazione romano, in cui zecche provinciali coniavano monete secondo un modello comune. In totale, 14 zecche romane coniarono le monete del tesoro di Hoxne: Treviri, Arelate e Lione (in Gallia), Ravenna, Milano, Aquileia e Roma (in Italia), Siscia (moderna Croazia), Sirmio (moderna Serbia), Tessalonica (in Grecia), Costantinopoli, Cizico, Nicomedia, Antiochia (moderna Turchia).\nLe monete furono coniate sotto tre dinastie romane: le prime sotto gli ultimi rappresentanti della dinastia costantiniana, seguite da quelle coniate sotto gli imperatori valentiniani, per finire con le monete coniate sotto la dinastia teodosiana. Il sistema di gestione collegiale del potere, noto come \"Consortium imperii\", faceva s\u00ec che ciascun imperatore coniasse monete anche a nome dei propri colleghi nelle zecche sotto la propria giurisdizione; il fatto che gli imperatori d'Oriente e quelli d'Occidente avessero regni che si sovrappongono tra loro permette di datare le introduzioni dei nuovi tipi di monete anche all'interno del regno di ciascun imperatore. Cos\u00ec le monete pi\u00f9 recenti del tesoretto, quello dell'imperatore d'Occidente Onorio (393\u2013423) e del suo avversario Costantino III (407\u2013411) possono essere datate ai primi anni dei loro regni, in quanto corrispondono alle monete coniate sotto l'imperatore d'Oriente Arcadio, che mor\u00ec nel 408. In questo modo le monete forniscono un \"terminus post quem\" per la deposizione del tesoretto, che non fu nascosto prima del 408.\nLe \"siliquae\" presenti nel tesoro furono coniate per lo pi\u00f9 nelle zecche occidentali della Gallia e dell'Italia. Non \u00e8 noto se ci\u00f2 sia dovuto al fatto che monete provenienti pi\u00f9 da oriente raggiungessero raramente la Gran Bretagna attraverso le vie commerciali, o perch\u00e9 le zecche orientali coniavano raramente le \"siliquae\". La produzione di monete sembra inoltre seguire la residenza della corte imperiale; ad esempio, la frequenza di monete di Treviri \u00e8 molto accentuata dopo il 367, forse come conseguenza dello spostamento della corte dell'imperatore Graziano in quella citt\u00e0.\nTosatura delle monete d'argento.\nQuasi ogni \"siliqua\" del tesoro \u00e8 pi\u00f9 o meno \u00abtosata\u00bb, cio\u00e8 privata del bordo per recuperare materiale prezioso. Questo fenomeno \u00e8 tipico delle monete romane argentee ritrovate nella Britannia romana e risalenti al tardo impero, mentre \u00e8 molto pi\u00f9 inusuale nel caso di monete ritrovate nel resto dell'Impero. Il processo di tosatura lascia invariabilmente intatto il ritratto dell'imperatore sul dritto della moneta, ma spesso danneggia il segno di zecca, la legenda e l'immagine sul rovescio.\nLe ragioni che spingevano alla tosatura sono controverse. Tra le possibili spiegazioni ci sono la frode, il tentativo deliberato di mantenere un rapporto stabile tra il valore delle monete in oro e in argento, o un tentativo ufficiale di ottenere una nuova fonte di argento mantenendo lo stesso numero di monete in circolazione.\nL'elevato numero di monete tosate nel tesoro di Hoxne ha reso possibile per gli archeologi studiare il processo di tosatura in dettaglio. Le monete erano ritagliate con il dritto verso l'alto, in modo da evitare di danneggiare il ritratto. Il livello di tosatura \u00e8 praticamente costante per monete dal 350 in poi.\nGioielleria in oro.\nTutta la gioielleria compresa nel tesoro \u00e8 in oro, e tutti gli oggetti in oro del tesoro, ad eccezione delle monete, sono gioielli. Nessun gioiello \u00e8 esclusivamente da uomo, sebbene diversi pezzi, come gli anelli, potrebbero essere stati indossati da uomini e donne. C'\u00e8 una catena per il corpo, sei collane, tre anelli e 19 braccialetti. Il peso totale dell'oro usato per i gioielli \u00e8 di circa 1\u00a0kg, e il contenuto medio di metallo dei gioielli \u00e8 del 91,5% di oro (circa 22 carati), con piccole percentuali di argento e rame.\nIl gioiello pi\u00f9 importante del tesoro \u00e8 la catena per il corpo, che consiste di quattro catene finemente lavorate e realizzate secondo la tecnica della \u00abcoda di volpe\u00bb, attaccate sul davanti e posteriormente a due placche. Sul davanti, le catene hanno dei terminali a testa di leone, mentre la placca \u00e8 decorata da gemme montate in celle d'oro, con una grande ametista al centro e quattro granati pi\u00f9 piccoli che si alternano a celle vuote, probabilmente ospitanti in origine delle perle, poi scomparse. Sulla schiena, le catene si innestano su una montatura contenente un solido dell'imperatore Graziano (375\u2013383), che fu convertito da un precedente uso, forse come pendente, e che potrebbe essere stato un oggetto tramandato dalla famiglia. Le catene per il corpo di questa tipologia compaiono nell'arte romana, talvolta indossate dalla dea Venere o dalle ninfe; alcuni esemplari hanno contesti erotici, ma erano indossate anche da matrone rispettabili. \u00c8 anche possibile che fossero considerati doni adeguati per una sposa. La catena per il corpo di Hoxne, se indossata aderente, sarebbe adatta per una donna con un seno di 76\u201381\u00a0cm. Poche catene per il corpo si sono conservate; una delle pi\u00f9 complete, trovata in Egitto e risalente al VII secolo, \u00e8 anch'essa conservata al British Museum.\nUna delle collane presenta terminali a testa di leone, un'altra ingloba delfini stilizzati. Le altre quattro sono delle collane piuttosto semplici con catene a coda di volpe, sebbene una porti un chi-rho (\u2627) sulla chiusura, l'unico elemento cristiano della gioielleria. In epoca romana, le collane di lunghezza simile a quella del tesoro erano normalmente indossate con un pendaglio, ma nessuno \u00e8 stato trovato nel tesoro.\nTre anelli erano originariamente incastonati di gemme o pezzi di vetro colorati; queste decorazioni furono per\u00f2 asportate prima della sepoltura del tesoro, forse per essere riutilizzate. Gli anelli sono simili tra loro; in uno la lunetta usata per incastonare la gemma \u00e8 ovale, in uno circolare e nel terzo oblunga.\nTra i 19 bracciali sepolti, vi sono tre serie di quattro bracciali in oro abbinati tra loro. Sebbene bracciali di tipologia simile siano sopravvissuti, i gruppi da quattro sono estremamente insoliti; potrebbero essere stati indossati due per ciascun braccio, oppure appartennero a due donne tra loro imparentate. I bracciali di una serie furono decorati corrugandoli lateralmente e trasversalmente; le altre due serie sono caratterizzate da trafori geometrici. Altri cinque bracciali sono decorati con scene di caccia all'orso, un tema comune nell'arte decorativa tardo-romana; di questi, tre sono eseguiti a traforo, gli altri due a sbalzo. Un bracciale \u00e8 l'unico oggetto in oro del tesoro a recare un'iscrizione: si tratta di un bracciale a traforo (\"opus interrasile\") con l'iscrizione latina , \u00abUsa [questo bracciale] felicemente, signora Giuliana\u00bb. L'espressione \u00abutere felix\u00bb (o talvolta \u00abuti felix\u00bb) \u00e8 la seconda formula pi\u00f9 diffusa nelle iscrizioni della Britannia romana, ed era usata per augurare buona fortuna, benessere e gioia. La formula non \u00e8 specificamente cristiana, ma talvolta appare in contesti chiaramente cristiani, come, ad esempio, in congiunzione con il chi-rho.\nQuesti gioielli potrebbero essere stati la \u00abriserva\u00bb di oggetti raramente o mai utilizzati all'interno della collezione di una donna o di una famiglia facoltose. Alcune tipologie di gioielli molto diffuse, infatti, sono mancanti: spille, pendenti e orecchini, ad esempio, non sono presenti. Anche oggetti decorati con inserti di gemme sono assenti dal tesoro, sebbene fossero molto alla moda in quel periodo. Catherine Johns, gi\u00e0 curatrice capo per la Britannia romana al British Museum, suggerisce la possibilit\u00e0 che la gioielleria preferita della matrona, o quella da ella usata quotidianamente, non sia stata inclusa nel deposito.\nOggetti in argento.\nIl tesoro contiene circa un centinaio di oggetti in argento o placcati in argento; il numero \u00e8 impreciso perch\u00e9 ci sono delle parti rotte che non \u00e8 stato possibile ricostruire. Tra gli oggetti una statuetta di una tigre che salta, realizzata come maniglia di un oggetto come un vasetto o una lampada; quattro pepaiole (\"piperatoria\"); un bricco; un vasetto; quattro scodelle; un piatto piccolo; 98 tra cucchiai e mestoli. Il bricco e il vasetto sono decorati con disegni simili di foglie e germogli, e il vasetto ha tre bande dorate. Al contrario, le scodelle e il piatto sono semplici, e si presume che il proprietario del tesoro ne possedesse molti altri del genere, tra cui, probabilmente, i grandi piatti decorati ritrovati in altri depositi. Molti pezzi sono parzialmente dorati per evidenziare le decorazioni. La tecnica utilizzata fu quella della doratura a fuoco con mercurio, come tipico dell'epoca.\nPepaiole.\nLe pepaiole (in latino \"piperatoria\") erano contenitori destinati a dispensare spezie, in particolare pepe. Quelle ritrovate nel tesoro sono modellate a rappresentare una statua di Ercole ed Anteo, uno stambecco, e un montone insieme a un segugio, oltre alla pi\u00f9 famosa tra esse, la cosiddetta \u00abImperatrice\u00bb. Si tratta di un busto femminile, in cui i capelli, i gioielli e le vesti sono raffigurati con dettaglio e la doratura \u00e8 usata per evidenziare i dettagli della decorazione; la figura regge un rotolo nella mano sinistra, e ha l'aspetto di una donna ricca e che ha ricevuto un'educazione. Deve il suo nome di \u00abImperatrice\u00bb alla somiglianza con altre rappresentazioni iconografiche di donne risalenti alla Tarda antichit\u00e0, in particolare ai pesi in bronzo per le bilance portatili del tipo stadera; all'epoca dello scavo del tesoro di Hoxne, si riteneva che tali pesi raffigurassero imperatrici, mentre ora gli studiosi propendono per figure generiche di matrone, ma il nome \u00abImperatrice\u00bb \u00e8 rimasto. Tutte le pepaiole del tesoro di Hoxne posseggono un meccanismo alla base che permette di ruotare un disco intero, attraverso il quale controllare l'apertura di due fori nella base; aprire completamente i fori permetteva di ricaricare la pepaiola attraverso un imbuto, aprendoli parzialmente era invece possibile dispensarne il contenuto su cibo e bevande.\n\"Piperatorium\" \u00e8 generalmente tradotto come \u00abpepaiola\u00bb; si tratta di un tipo di argenteria romana molto rara, tanto che i ritrovamenti di Hoxne \u00abhanno espanso in maniera significativa l'intervallo temporale, la tipologia e la funzione iconografica di questi pezzi\u00bb. Il pepe nero \u00e8, tra le numerose e costose spezie consumate dalle classi alte della societ\u00e0 romana, quella che pi\u00f9 probabilmente vi era conservata. Il commercio e l'uso di pepe in questo periodo \u00e8 stato confermato sia dal ritrovamente di pepe nero mineralizzato in siti relativi a tre province periferiche, sia dalle tavolette di Vindolanda, che registrano l'acquisto di una quantit\u00e0 non specificata di pepe per due denari; ritrovamenti archeologici coevi hanno rivelato l'uso di spezie come il coriandolo, semi di papavero, sedano, aneto, santoreggia, semi di senape e finocchio, mentre l'uso di zafferano, zenzero e cardamomo sono citati nell\"'Editto sui prezzi massimi\" del 301.\nAltra argenteria.\nLa tigre \u00e8 una statuetta a tutto tondo di 480\u00a0g, lunga 15,9\u00a0cm dalla testa alla coda. Fu fusa con lo scopo di essere saldata su qualche altro oggetto e fungere da manico; sotto le zampe posteriori sono state ritrovate tracce di stagno con una \u00abcurvatura concava liscia\u00bb. La disposizione esteticamente migliore \u00e8 quella in cui le curve serpentine della testa, della schiena e della coda formano un angolo di 45\u00b0, cosicch\u00e9 le zampe posteriori sono piatte. Il genere \u00e8 riconoscibile grazie alla presenza di sei capezzoli sul ventre. La tigre \u00e8 attentamente decorata sulla schiena, ma la parte ventrale \u00e8 \u00abrifinita sommariamente\u00bb. Le strisce sono raffigurate per mezzo di due linee incise, con una damaschinatura in niello che spesso non raggiunge le strisce. N\u00e9 il corpo allungato n\u00e9 la distribuzione delle strisce corrispondono a quelli delle tigri; ha infatti la lunga striscia dorsale, dal cranio lungo la spina dorsale fino all'inizio della coda, tipica del gatto soriano pi\u00f9 che della tigre. Non presenta strisce sulla coda, che si ingrossa verso la fine a suggerire la punta tipica dei leoni, mancante nelle tigri ma tipica delle raffigurazioni romane.\nLa vasta collezione di cucchiai include 51 \"cochlearia\", piccoli cucchiai con scodella poco profonda e manici lunghi e rastremati, la cui punta era usata per forare le uova e infilzare piccole porzioni di cibo \u2013 dato che i Romani non usavano forchette a tavola. Sono inclusi 33 rari \"cigni\", cucchiai molto piatti con manici corti e sinuosi, e circa 20 cucchiai rotondi e profondi o piccoli mestoli e colini. Molti sono decorati con disegni astratti, alcuni con delfini o stravaganti creature marine. Molti cucchiai, tra cui tre serie da dieci, recano incisi una croce cristiana o un chi-rho, talvolta accompagnati dalle lettere greche alfa e omega, un riferimento a Ges\u00f9. Frequente \u00e8 la presenza di iscrizioni incise, tipica dei cucchiai in argento romani; si tratta talvolta del nome del possessore, o di iscrizioni augurali di lunga vita; in totale, nel tesoro di Hoxne sono citate otto persone, sette sui cucchiai e una sull'unico bricco: \"Aurelius Ursicinus\" (il pi\u00f9 frequente, presente sui cinque \"cochlearia\" di una serie e su cinque mestoli), \"Datianus\", \"Euherius\", \"Faustinus\", \"Peregrinus\", \"Quintus\", \"Sanctus\" e \"Silvicola\".\nSebbene solo una delle iscrizioni sia esplicitamente cristiana (\"vivas in deo\"), nei tesori tardo-romani \u00e8 normalmente possibile identificare come cristiane le iscrizioni su cucchiai d'argento composte da un nome seguito da \"vivas\" or \"vivat\"; ad esempio, nel tesoro di Mildenhall vi sono cinque cucchiai, tre con il chi-rho e due con iscrizioni del tipo \"vivas\" ( e ). La formula \"vir bone vivas\" \u00e8 presente su un cucchiaio proveniente dal tesoro di Thetford, ma mentre i cucchiai del tesoro di Thetford recano per lo pi\u00f9 iscrizioni pagane (come \"Dei Fau[ni] Medugeni\", \u00abdel dio Fauno Medugeno\u00bb), il tesoro di Hoxne non comprende iscrizioni di natura decisamente pagana, e il tesoro potrebbe provenire da una o pi\u00f9 famiglie cristiane. \u00c8 stato ipotizzato che i cucchiai romani col chi-rho o la formula \"vivas in deo\" siano cucchiai per il battesimo (forse donati in occasione del battesimo di un adulto) o che fossero usati durante l'eucaristia, ma ci\u00f2 non \u00e8 certo.\nIl tesoro comprende anche un certo numero di piccoli oggetti di funzione ignota, descritti come strumenti da toletta. Alcuni sono stuzzicadenti, altri forse raschietti, e tre hanno cavit\u00e0 vuote ad una estremit\u00e0, che probabilmente hanno contenuto materiale organico come setole, fungendo da pennelli. Le dimensioni di questi oggetti li rendono adatti alla pulizia dei denti o all'applicazione di cosmetici, tra le altre cose.\nLa purezza media dell'argento \u00e8 del 96%. La parte restante \u00e8 composta da rame e da una piccola parte di zinco, con tracce di piombo, oro e bismuto. Lo zinco proviene probabilmente dall'ottone utilizzato per unire in lega l'argento quando gli oggetti furono forgiati, mentre il piombo, l'oro e il bismuto erano probabilmente presenti nel minerale argentifero grezzo.\nOggetti in ferro e materiali organici.\nGli oggetti in ferro ritrovati nel tesoro costituiscono probabilmente i resti della cassa in legno che lo conteneva. Si tratta di grandi anelli in ferro, anelli e cardini con doppie punte, giunzioni per cinghie, supporti angolari, strisce di ferro larghe e strette, oltre a chiodi.\nReperti in materiali organici sono raramente documentati all'interno dei tesori, in quanto la maggior parte dei ritrovamenti di monete e oggetti preziosi sono rimossi immediatamente da chi li ritrova o sono stati precedentemente scompaginati a causa di lavori agricoli, piuttosto che scavati archeologicamente. Il tesoro di Hoxne comprende oggetti organici come ossa, legno e altro materiale vegetale, e cuoio. Piccoli frammenti di un pyxis (vaso cilindrico con coperchio) d'avorio sono stati ritrovati insieme a pi\u00f9 di 150 minuscoli pezzi sagomati di intarsio o piallaccio, probabilmente provenienti da una o pi\u00f9 scatole in legno che sono marcite. Piccoli frammenti di legno aderente a oggetti di metallo sono stati identificati come appartenenti a nove specie di legname, tutte provenienti dalla Britannia: le tracce di legno associate agli accessori in ferro della cassa esterna hanno permesso di stabilire che questa fosse in rovere. Cardini e serrature in argento erano invece applicati a due piccole scatole o cofanetti, uno realizzato in legno di ciliegio e uno di tasso. Si \u00e8 anche conservata parte della paglia utilizzata come riempimento tra le scodelle in argento non decorate, le quali recano anche deboli tracce di tessuto in lino. I frammenti in cuoio sono invece troppo deteriorati per essere identificati.\nAnalisi scientifica dei reperti.\nL'analisi metallurgica del tesoro fu effettuata tra la fine del 1992 e l'inizio del 1993 da Cowell e Hook, a seguito dell'indagine del \"coroner\", sulla base della spettrofotometria XRF, una tecnica poi applicata successivamente anche alle superfici pulite dei reperti. Tutti e 29 gli oggetti in oro furono analizzati, trovandovi tracce di rame. I risultati dell'analisi dei reperti in argento concordano con una datazione all'inizio del V secolo, in base alla presenza di rame nella lega allo scopo di indurirla, e delle tracce di altri elementi. Una delle scodelle ha presentato tracce di una saldatura a base di mercurio effettuata per ripararla.\nUn grosso bracciale traforato in oro (\"opus interassile\") ha restituito tracce di ematite sulla parte interna, probabilmente utilizzata come sostanza abrasiva dall'orefice; si tratta del pi\u00f9 antico uso documentato di questa tecnica nell'oreficeria romana. Gli oggetti dorati hanno mostrato la presenza di mercurio, indicazione di una doratura a fuoco con mercurio.\nLa damaschinatura nera della tigre in argento fuso mostra la tecnica del niello, ma utilizza solfuro d'argento invece che solfuro di piombo. Le pietre incastonate nella catena da corpo sono granati e ametista; nei castoni vuoti dovevano esserci delle perle, e presentano tracce di zolfo usato come adesivo o riemptivo.\nSituazione storica all'epoca della sepoltura del tesoro.\nIl tesoro di Hoxne fu sepolto in un periodo di grande agitazione in Britannia, caratterizzato dal collasso dell'autorit\u00e0 romana nella provincia, la e dalla prima ondata di attacchi degli Anglosassoni. All'inizio del V secolo, infatti, i Visigoti attaccarono l'Italia e il generale Stilicone, comandante in capo dell'esercito romano, richiam\u00f2 truppe dalla Rezia, dalla Gallia e dalla Britannia per respingerli. Mentre Stilicone conteneva l'attacco visigoto, le province occidentali dell'impero furono lasciate senza difesa di fronte all'attacco dei Suebi, Alani e Vandali, che attraversarono il Reno il 31 dicembre 406 e travolsero la Gallia. Le restanti truppe romane in Britannia, temendo che gli invasori attraversassero la Manica, elessero una serie di imperatori locali che le guidassero nella difesa. I primi due di tali imperatori (Marco e Graziano) furono messi a morte dalle loro stesse insoddisfatte truppe dopo pochi mesi, ma il terzo, Costantino III, condusse un esercito britannico attraverso la Manica in Gallia per conquistare il trono (407); dopo aver sconfitto i barbari in Gallia, Costantino fu sconfitto da un esercito leale all'imperatore Onorio e decapitato nel 411. Con Costantino e il suo esercito impegnato in Gallia, per\u00f2, la Britannia fu lasciata indifesa di fronte agli attacchi di Sassoni e pirati irlandesi.\nLe cronache romane forniscono poche informazioni sugli eventi accaduti in Britannia dopo il 410. Scrivendo un decennio dopo i fatti, Sofronio Eusebio Girolamo descrisse la Britannia postromana come una \u00abprovincia fertile di tiranni\u00bb, suggerendo il collasso dell'autorit\u00e0 centrale e il sorgere di condottieri locali in risposta ai ripetuti attacchi dei Sassoni e altri predoni. Nel 452, un cronista gallico pot\u00e9 affermare che un decennio prima \u00abi Britanni, che fino ai nostri tempi hanno sofferto vari disastri ed eventi sfortunati, sono in potere dei Sassoni\u00bb.\nSepoltura.\nL'identit\u00e0 dei possessori del tesoro di Hoxne, e le loro ragioni per la sua sepoltura, non sono note e probabilmente non lo saranno mai, ma il tesoro stesso e il suo contesto forniscono indizi importanti. Il tesoro fu sepolto con cura, distante da qualunque costruzione. Verosimilmente rappresentava solo una parte patrimonio in metalli preziosi di una persona, o delle persone, che lo possedette: molti tipologie comuni nella gioielleria romana mancano dal tesoro (a differenza, ad esempio, del tesoro di Mildenhall), ed \u00e8 improbabile che mancassero anche dal patrimonio della famiglia che ne era proprietaria, e che probabilmente possedeva altre ricchezze come terre, bestiame, costruzioni, arredamenti e vesti. Al pi\u00f9, il tesoro di Hoxne rappresenta una parte modesta della ricchezza di una famiglia benestante, o una frazione minuscola dei possedimenti di una famiglia veramente ricca.\nLa presenza dei nomi \u00abAurelius Ursicinus\u00bb e \u00abIuliana\u00bb sugli oggetti del tesoro non implica necessariamente che persone con quei nomi possedessero il resto del tesoro, sia al momento della sua sepoltura sia precedentemente. Non vi sono riferimenti storici ad un \u00abAurelius Ursicinus\u00bb in Britannia in questo periodo; sebbene un \u00abMarcus Aurelius Ursicinus\u00bb sia registrato come membro della Guardia pretoriana a Roma nel periodo 222/235, un soldato o un ufficiale romano tra la fine del IV e l'inizio del V secolo avrebbe pi\u00f9 probabilmente assunto il \"nomen\" \u00abFlavius\u00bb, piuttosto che \u00abAurelius\u00bb. Per questo \u00e8 stato suggerito che \u00abil nome \"Aurelius Ursicinus\" potrebbe essere suonato come antiquato; sarebbe stato certamente pi\u00f9 appropriato per un proprietario terriero di provincia che per un ufficiale dell'esercito o un funzionario governativo\u00bb.\nEsistono diverse teorie che tentano di spiegare la ragione per la quale il tesoro fu sepolto; una \u00e8 che si trattasse del tentativo deliberato di tenere al sicuro la ricchezza della possessore, forse in relazione ad uno dei tanti sconvolgimenti che ebbero luogo nella Britannia romana all'inizio del V secolo. L'archeologo Peter Guest suggerisce che il tesoro sia stato sepolto perch\u00e9 gli oggetti che lo componevano erano utilizzati in un sistema di scambio di doni che, dopo la separazione della Britannia dall'Impero romano, non erano pi\u00f9 necessari. Una terza ipotesi \u00e8 che il tesoro di Hoxne rappresenti il bottino di una rapina, sepolto per non essere individuato.\nTesori tardo-romani.\nIl tesoro di Hoxne fu deposto in periodo di cento anni (350-450) circa che ha restituito un numero insolitamente alto di tesori sepolti, principalmente dalle zone periferiche dell'Impero romano. Questi tesori hanno caratteristiche disparate, ma molti includono i grandi pezzi di vasellame da tavola in argento che mancano nel tesoro di Hoxne: piatti, boccali, brocche e coppe, alcuni semplici, ma molti con raffinati decori. Altri due tesori scoperti nella moderna Anglia orientale nel corso del XX secolo risalgono pure al IV secolo, ed entrambi sono ora al British Museum: il tesoro di Mildenhall, nel Suffolk, \u00e8 composto da trenta pezzi di vasellame da tavola in argento depositati nel tardo IV secolo, molti di grandi dimensioni e con decorazioni elaborate, come il \u00abGrande piatto\u00bb; il tesoro di Water Newton, da Cambridgeshire, \u00e8 pi\u00f9 piccolo, ma ha la particolarit\u00e0 di essere il pi\u00f9 antico deposito di chiaro carattere cristiano, probabilmente appartenuto ad una chiesa o ad una cappella; alcuni dei pezzi di questa collezione assortita furono realizzati in Britannia. Il tesoro di Kaiseraugst, dal sito dell'antica Augusta Raurica nella moderna Svizzera, conteneva 257 pezzi, tra cui un servizio da banchetto con una sofisticata decorazione. Il tesoro dell'Esquilino, trovato a Roma, apparteneva evidentemente ad una ricca famiglia romana del tardo IV secolo, e include diversi pezzi di grosse dimensioni come il cofanetto di Proiecta; molti degli oggetti del tesoro dell'Esquilino sono al British Museum, come pure le scodelle e i piatti del tesoro di Cartagine, appartenuto ad una rinomata famiglia dell'Africa romana attorno all'anno 400.\nI tesori di Mildenhall, Kaiseraugst, e dell'Esquilino includono grandi pezzi di vasellame da tavola. Altri ritrovamenti, come quelli trovati a Thetford e Beaurains, consistono principalmente di monete, gioielli e piccoli oggetti da tavola; questi ritrovamenti sono stati identificati con depositi votivi pagani. Un deposito ritrovato a Traprain Law, in Scozia, contiene pezzi di argenteria romana tagliati e piegati, e dunque conservati solo per il valore venale del metallo prezioso, e potrebbero essere il bottino di una razzia.\nStoria della zona del ritrovamento.\nHoxne, il luogo dove il tesoro fu scoperto, \u00e8 situata nel Suffolk, nella moderna Anglia orientale. Nell'area \u00e8 stata identificata una villa romana, non grande ma di origine aristocratica, e nelle vicinanze c'era un insediamento romano, occupato dal I al IV secolo, a Scole, circa 3,2\u00a0km a nord-ovest di Hoxne, all'intersezione di due strade romane; una di queste, Pye Road (la moderna A140), collegava Venta Icenorum (Caistor St Edmund) a Camulodunum (Colchester) e Londinium (Londra).\nIl campo in cui fu scoperto il tesoro fu preparato, secondo i risultati dell'indagine archeologica del 1994, all'inizio dell'et\u00e0 del Bronzo, quando inizi\u00f2 ad essere usato per l'agricoltura e l'insediamento. Alcune attivit\u00e0 stanziali ebbero luogo nei pressi del luogo del ritrovamento nella prima met\u00e0 del I millennio a.C., ma non vi sono prove di costruzioni romane nelle immediate vicinanze. Il campo del ritrovamento potrebbe essere stato coltivato all'inizio del periodo romano, ma l'apparente assenza di monete del IV secolo suggerisce che possa essere stato successivamente convertito a pascolo o che all'epoca del deposito fosse tornato ad essere boschivo.\nIl tesoro di Hoxne non \u00e8 l'unico tesoro romano ritrovato nell'area. Nel 1781 alcuni lavoratori riportarono alla luce una scatola di piombo nei pressi del fiume a Clint Farm (Eye), 4,8\u00a0km a sud di Scole e 3,2\u00a0km a sud-ovest di Hoxne. La scatola conteneva circa 600 monete romane risalenti ai regi di Valente e Valentiniano I (regnanti nel 364\u2013375), Graziano (375\u2013383), Teodosio I (378\u2013395), Arcadio (395\u2013408), e Onorio. Si tratta del pi\u00f9 grande tesoretto di monete auree romane scoperte in Gran Bretagna, ma i reperti andarono dispersi e non possono essere facilmente rintracciati, e, per tanto, la possibile relazione tra il tesoretto di monete d'oro di Eye e il tesoro di Hoxne non pu\u00f2 essere determinato, sebbene la vicinanza suggerisca che siano collegati tra loro.\nPoco dopo il ritrovamento del tesoro di Hoxne, fu notato una possibile relazione tra il nome \u00abFaustinus\u00bb inciso su uno dei cucchiai e la \u00abVilla Faustini\u00bb registrata nell'Itinerario V dell'Itinerario antonino. L'esatta collocazione della Villa Faustini \u00e8 ignota, ma si trattava della prima stazione dopo Colchester, e si ritiene che fosse da qualche parte lungo la Pye Road, forse in corrispondenza del sito del moderno villaggio di Scole, ad appena tre chilometri da Hoxne. Questa ipotesi \u00e8 stata successivamente scartata, poich\u00e9 \"Faustinus\" era un nome comune, ed \u00e8 presente solo su un unico cucchiaio proveniente dal tesoro; per di pi\u00f9, si considera errato derivare la propriet\u00e0 dell'intero tesoro dal nome inciso sui singoli oggetti. In base alla datazione delle monete, la maggior pare delle quali appartengono al periodo 394\u2013405, \u00e8 stato anche ipotizzato che il contenuto del tesoro appartenesse originariamente ad una famiglia di un militare che accompagn\u00f2 Flavio Teodosio in Britannia nel 368\u2013369, e che potrebbe essere tornata sul continente con Costantino III nel 407."}
{"id": "3217723", "revid": "767487", "url": "https://it.wikipedia.org/wiki?curid=3217723", "title": "Horodca", "text": "Horodca \u00e8 un comune della Moldavia situato nel distretto di Ialoveni di 1.113 abitanti al censimento del 2004"}
{"id": "3217724", "revid": "124312278", "url": "https://it.wikipedia.org/wiki?curid=3217724", "title": "Simulacro", "text": "Un simulacro designa un'apparenza che non rinvia ad alcuna realt\u00e0 sotto-giacente cio\u00e8 \u00e8 un'immagine indipendente da qualsiasi modello o realt\u00e0 a cui possa essere riferita. In un altro senso pu\u00f2 essere anche inteso come una duplicazione del modello o della realt\u00e0, ma una duplicazione parziale o infedele o comunque inautentica. In questo senso il simulacro \u00e8 l'immagine falsa o qualcosa spacciato in luogo di un originale o comunque un falso rappresentante. La parola deriva dal latino \"simulacrum\", statua, figura, e indicava originariamente l'immagine o la rappresentazione di una divinit\u00e0, in special modo nelle celle dei templi, oggetto di culto nell'antichit\u00e0.\nStoria della filosofia e dell'arte.\nSimulacrum \u00e8 quindi da intendere come sinonimo del termine idolo dal greco \"'\" (\"eid\u00f4lon\"). Questo termine greco viene utilizzato da Platone in opposizione al termine icona, \"'\" (\"eik\u00f4n\"), ovvero la \"copia\": Per Platone le immagini vanno infatti ordinate in una gerarchia che ponga in alto le immagini \"buone\" e rispondenti al vero (come la copia che imita il reale) e che non dissimulino il reale stesso, dalle immagini \"cattive\" (quali gli idoli e i simulacri) che invece ci ingannano e non assomigliano alla vera realt\u00e0 (su questo punto si confronti quel che scrive Platone nel \"Sofista\" e nel \"Fedone\"). L'\"eid\u00f4lon\" si oppone pertanto tanto all\"'eik\u00f4n\" che all'\"eidos\" o \"idea\" () ovvero la \"forma\" originaria che per Platone costituisce la vera realt\u00e0 (il concetto di \"Idea\" \u00e8 presente in vari dialoghi platonici tra cui Repubblica e il Fedone) e in un questo senso il simulacro rimanda tanto all'informale che alla simulazione.\nIl concetto di simulacro \u00e8 presente, inteso in quanto \"eid\u00f4lon\", nei dialoghi platonici \"Sofista\" e \"Cratilo\", ma anche, in un senso radicalmente differente, nella teoria materialista degli Epicurei (in particolare di Epicuro e Lucrezio che utilizza per primo il termine \"simulacrum\"). Per gli Epicurei e per Lucrezio i simulacri sono particelle di materia sottile che si distaccano dalle cose reali e che le replicano in miniatura. I simulacri vengono recepiti dall'apparato sensibile umano consentendo tanto la percezione che causando la produzione di sogni.\nPer alcuni il simulacro \u00e8 la rappresentazione della verit\u00e0 che sottende, soprattutto in ambito religioso; si veda anche l'espressione \"ad instar\".\nNel XX secolo, questo concetto \u00e8 stato ripreso da Jean Baudrillard, che lo definisce come la \u00abverit\u00e0 che nasconde il fatto che non ne ha alcuna\u00bb. Laddove Platone ha visto due modi della riproduzione, quella \"fedele\" e quello volutamente \"distorto\" (il simulacro, appunto), Baudrillard ne vede quattro: lo \"specchio\" o riflessione di base della realt\u00e0, l'\"anamorfosi\" o contraffazione spontanea della realt\u00e0, la \"finzione\" (dove non esiste un modello), e il \"simulacro\", che \"non ha alcuna relazione con qualsiasi realt\u00e0 di sorta\" e ciononostante risulta \"vero\". In questo senso il potere, come detto in \"Dimenticare Foucault\", \u00abnon \u00e8 mai esistito se non in quanto simulacro.\u00bb\nDopo la Pop art e l'opera di Andy Warhol i piani di rappresentazione del \"vero\" e del \"falso\" sono stati mescolati e la critica d'arte ha imparato a lavorare attorno a nuovi concetti, a cui il termine \"simulacro\" ha offerto spesso sponda (come nella corrente dell'Iperrealismo e pi\u00f9 in generale nel Postmodernismo).\nAnche Gilles Deleuze, nel suo lavoro sul cinema, e Fredric Jameson, nella critica letteraria, si collegano al concetto greco e latino nell'analizzare il \"pi\u00f9 reale del reale\" che si presenta a volte nella societ\u00e0 e nello sviluppo semiotico dei suoi prodotti. Per il primo esiste un carattere simbolico proprio nella dematerializzazione dell'evento che accade durante il suo racconto audiovisivo, il quale porta a un \"effetto di replica\" infinito.\nSociologia.\nIn sociologia il concetto di simulacro, come accade per altre discipline umanistiche e sociali, prende spunto dalle riflessioni del pensatore francese Jean Baudrillard. In Italia, un'articolata disamina dei concetti di simulacro, simulazione realt\u00e0 e finzione si deve a Vanni Codeluppi, in particolare nel volume \"Baudrillard. La seduzione del simbolico\". Quest'opera permette di accedere al complesso contributo baudrillardiano mediante la sua sistematizzazione in quattro macro temi: merce, simulazioni, terrorismo e pensiero radicale. Simulacro e postmoderno in chiave baudrillardiana sono due concetti centrali anche nella sociologia dell'immaginario nella ricostruzione semantica fornita da Domenico Secondulfo. Nel volume \"I volti del simulacro\" la societ\u00e0 dei consumi contemporanea viene interpretata a partire dal concetto di simulacro, diventando una lente di ingrandimento sull'impossibilit\u00e0 di scindere la realt\u00e0 dalla finzione.\nIntrattenimento.\nAnche in ambito fantascientifico si \u00e8 usato il termine (in particolare con l'invenzione dell'androide) per indicare qualcosa di \"artificiale\" che per\u00f2 ha sembianza \"naturale\". A parte gli esempi classici, dal Golem di tradizione cabalistica al \"Frankenstein\" di Mary Shelley, fino ai \"RUR\" di Karel \u010capek e a \"Solaris\" di Stanis\u0142aw Lem, l'autore che ha forse pi\u00f9 lavorato sul concetto \u00e8 Philip K. Dick, il quale \u00e8 tornato in maniera ossessiva su idee di organismi artificiali, mondi paralleli possibili e simulacri di umani (come in \"Il cacciatore di androidi\" che servir\u00e0 di base al film \"Blade Runner\") o in \"L'androide Abramo Lincoln\" (non a caso tradotto in italiano come \"A. Lincoln, Simulacrum\") e naturalmente in \"I simulacri\".\nAnche la trilogia di \"Matrix\" \u00e8 ispirata, come dichiarato espressamente dagli sceneggiatori,) al concetto di simulacro messo a punto da Baudrillard. Lo stesso si pu\u00f2 forse dire per le opere di Michael Crichton e soprattutto per il film \"The Truman Show\", film simulacro per eccellenza."}
{"id": "3217727", "revid": "767487", "url": "https://it.wikipedia.org/wiki?curid=3217727", "title": "Louis-\u00c9tienne de Thouvenin", "text": "Biografia.\nAmmesso all'\u00c9cole sp\u00e9ciale militaire de Saint-Cyr nel 1810, venne poi destinato all'artiglieria con il grado di tenente nel 1811. Si distinse nelle campagne delle guerre napoleoniche dal 1813 al 1815. Ferito alla battaglia di Lipsia, venne decorato con la L\u00e9gion d'honneur e promosso capitano dal 1813. Fu in Spagna nel 1823 ed in Grecia nel 1828 nella \"spedizione di Morea\", dove ebbe un ruolo importante nell'assedio al castello di Morea. \nNel 1840 invent\u00f2 la \"carabina ad asta\", basata su un facile sistema di caricamento attraverso l'imboccatura della canna. Il suo principio di funzionamento venne convalidato da una commissione di studio ed adottato dall'esercito francese nel 1846 per dotarne la fanteria leggera e poi come arma individuale in artiglieria.\nPromosso generale di brigata nel 1848, pass\u00f2 nei quadri della riserva nel 1853."}
{"id": "3217733", "revid": "110157", "url": "https://it.wikipedia.org/wiki?curid=3217733", "title": "Mole\u0219ti", "text": "Mole\u0219ti \u00e8 un comune della Moldavia situato nel distretto di Ialoveni di 2.783 abitanti al censimento del 2004"}
{"id": "3217735", "revid": "125858730", "url": "https://it.wikipedia.org/wiki?curid=3217735", "title": "Y\u016bko Kaida", "text": ""}
{"id": "3217737", "revid": "287204", "url": "https://it.wikipedia.org/wiki?curid=3217737", "title": "Yuko Kaida", "text": ""}
{"id": "3217740", "revid": "46291", "url": "https://it.wikipedia.org/wiki?curid=3217740", "title": "Ansellia africana", "text": "Ansellia africana , conosciuta anche con il nome comune di orchidea leopardo, \u00e8 una pianta epifita della famiglia delle Orchidacee. \u00c8 l'unica specie del genere Ansellia.\nIl nome del genere \u00e8 un omaggio John Ansell, botanico inglese che ritrov\u00f2 il primo esemplare nel 1841 sull'isola di Fernando P\u00f3.\nDescrizione.\n\u00c8 una orchidea epifita dotata di un fitto apparato radicale, che oltre ad ancorare la pianta ai rami degli alberi, forma una sorta di cestello che trattiene l'acqua e i detriti organici di cui la pianta si nutre.\n\u00c8 dotata di pseudobulbi cilindrici di colore giallo, che portano da 6 a 7 foglie ligulato-lanceolate, plicate.Fiorisce in tarda primavera e in estate con infiorescenze ascellari lunghe sino ad 85\u00a0cm, che raggruppano sino ad un centinaio di fiori di colore giallo-verdognolo, con macchie brune pi\u00f9 o meno accentuate, delicatamente profumati.\nDistribuzione e habitat.\nQuesta orchidea ha un ampio areale che copre buona parte dell'Africa subsahariana e dell'Africa australe\n(Ghana, Guinea-Bissau, Costa d'Avorio, Liberia, Nigeria, Burundi, Repubblica Centrafricana, Camerun, Repubblica del Congo, Repubblica Democratica del Congo, Guinea Equatoriale, Gabon, Ruanda, Sudan, Uganda, Kenya, Tanzania, Angola, Malawi, Mozambico, Zambia, Zimbabwe, Botswana, Namibia, Sudafrica e Swaziland).\nTassonomia.\nIl genere monospecifico \"Ansellia\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae)\nIl numero cromosomico di \"Ansellia africana\" \u00e8 2n=42."}
{"id": "3217741", "revid": "767487", "url": "https://it.wikipedia.org/wiki?curid=3217741", "title": "Ulmu (Ialoveni)", "text": "Ulmu \u00e8 un comune della Moldavia situato nel distretto di Ialoveni di 3.243 abitanti al censimento del 2004"}
{"id": "3217743", "revid": "21880", "url": "https://it.wikipedia.org/wiki?curid=3217743", "title": "Ansellia", "text": ""}
{"id": "3217744", "revid": "110157", "url": "https://it.wikipedia.org/wiki?curid=3217744", "title": "V\u0103ratic (Ialoveni)", "text": "V\u0103ratic \u00e8 un comune della Moldavia situato nel distretto di Ialoveni di 1.064 abitanti al censimento del 2004"}
{"id": "3217748", "revid": "767487", "url": "https://it.wikipedia.org/wiki?curid=3217748", "title": "V\u0103sieni (Ialoveni)", "text": "V\u0103sieni \u00e8 un comune della Moldavia situato nel distretto di Ialoveni di 4.106 abitanti al censimento del 2004"}
{"id": "3217765", "revid": "287204", "url": "https://it.wikipedia.org/wiki?curid=3217765", "title": "Graziano Motta", "text": "Biografia.\nGraziano Motta \u00e8 nato nel 1929 sulle pendici dell'Etna, a Valverde, allora frazione di Aci Sant'Antonio. Allievo dell'Istituto Salesiano di Pedara veniva istruito negli studi classici mentre il padre, insegnante e pubblicista, lo apriva a quelle esperienze di giornalismo che, ancor prima di intraprendere gli studi universitari nel Siculorum Gymnasium, lo avrebbero introdotto nel mondo cattolico dell'informazione, nel quale ha sempre militato; fin dagli esordi, nel 1945-46, ne L'idea cristiana di Catania e poi, nei quotidiani Giornale dell\u2019Isola e Corriere di Sicilia sotto la guida di due grandi direttori, Alfredo Signoretti e Riccardo Forte. \nNel 1952 era chiamato a Roma, nella redazione politica e parlamentare del quotidiano Il Popolo Nuovo di Torino, come \u201cvice\u201d di Carlo Trabucco; e l'anno successivo da mons. Ernesto Pisoni a Milano nella redazione del quotidiano L'Italia, diretto poi dal prof. Giuseppe Lazzati e da mons. Carlo Chiavazza. Contemporaneamente (settembre 1953), nella sede milanese della RAI, avviava il primo ufficio stampa della nascente Televisione Italiana su incarico del direttore generale prof. Sergio Pugliese. Suo il testo del cortometraggio \u201cAntenne TV\u201d diffuso il 4 gennaio 1954, giorno dell'inizio ufficiale delle trasmissioni televisive. \nDopo alcune importanti esperienze nel mondo della cultura (musicale, cinematografica, televisiva e letteraria; fra l'altro negli anni 1968 e 1969 \u00e8 stato direttore del Festival internazionale Cinema-TV-Narrativa di Alghero, presieduto da Riccardo Bacchelli), e di nuovo nell'arena giornalistica a Roma negli anni 1972-1975 caposervizio esteri nel quotidiano politico-economico \u201cIl Globo\u201d diretto da Antonio Ghirelli, \u00e8 stato giornalista inviato nel Medio Oriente dove ha vissuto per oltre un trentennio (salvo due parentesi nei Balcani), in particolare a Gerusalemme, impegnato per l'Agenzia ANSA, la Radio Vaticana (della quale ancora oggi \u00e8 assiduo collaboratore), Avvenire, L\u2019Osservatore Romano; e come fondatore e condirettore degli Annales dell'Ordine Equestre del Santo Sepolcro di Gerusalemme.\nPer il Gran Giubileo del 2000, quando gi\u00e0 da anni era al servizio per la Comunicazione del Patriarcato Latino di Gerusalemme, il direttore di Radio Vaticana, padre Federico Lombardi, gli confidava di organizzare e dirigere un ufficio di corrispondenza quotidiano, con redattori di sette lingue.\nRientrato in Italia, nel 2007 \u00e8 stato chiamato dall'Arciprete della Basilica Papale di San Paolo fuori le Mura, cardinale Andrea di Montezemolo, come suo stretto collaboratore, responsabile per la Comunicazione dell'Anno Paolino.\nNell'ottobre 2010, su nomina del Santo Padre Benedetto XVI, in qualit\u00e0 di esperto, \u00e8 stato Adjutor Secretarii Specialis dell'Assemblea per il Medio Oriente del Sinodo dei Vescovi. \nDal 2011 al 2014 nella Citt\u00e0 del Vaticano cura la comunicazione del Gran Magistero dell\u2019Ordine Equestre del Santo Sepolcro di Gerusalemme e ripristina come condirettore la rivista Annales.\nNegli ultimi anni collabora assiduamente, come analista, a La Nuova Bussola Quotidiana ed \u00e8 invitato in varie citt\u00e0 d'Italia come conferenziere esperto del Medio Oriente.\nOnorificenze.\nOESSG Croce al merito, con Placca d'Argento, dell'Ordine Equestre del Santo Sepolcro di Gerusalemme.\nMedaglia dei 1300 anni della nazione Bulgaria (1981-82)\nPremio \"Ara di Giove\" - Citt\u00e0 di Pedara (IV Edizione) per il giornalismo (28 agosto 2003)\nNel contesto del VI Premio Turi Ferro, targa d'argento del Comune di San Giovanni La Punta (6 agosto 2011)\nV Premio Fratelli Sturzo \"honestatis defensores\" - 8 agosto 2014, Castello dei principi Lancia di Brolo (Messina) - per i settanta anni di attivit\u00e0 giornalistica."}
{"id": "3217766", "revid": "767487", "url": "https://it.wikipedia.org/wiki?curid=3217766", "title": "DJ Korsakoff", "text": "Biografia.\nDebutta nel 2001 con Separated World, per poi pubblicare negli anni successivi Tamara e My empty Bottle. La consacrazione arriva nel 2004, anno nel quale con Outblast compone Unleash The Beast, traccia che far\u00e0 da anthem al Masters Of Hardcore di quell'anno, evento nel quale Korsakoff comincer\u00e0 a farsi conoscere al grande pubblico. Gli anni successivi vedranno la partecipazione a eventi importanti della scena Hardcore come Thunderdome, Decibel, Defqon 1, Masters Of Hardcore e molti altri, fino ad arrivare alla sua partecipazione in tutti i maggiori festival europei. Con gli album \"Unrivalled\" e \"Daydream\" comincia ad essere definitivamente considerata una DJ Hardcore di livello internazionale."}
{"id": "3217772", "revid": "115235019", "url": "https://it.wikipedia.org/wiki?curid=3217772", "title": "Mia madre (miniserie televisiva)", "text": "Mia madre \u00e8 una miniserie televisiva in due puntate trasmessa su Rai 1 il 14 e il 16 novembre 2010 in prima serata.\nTrama.\nLa storia racconta l'avventura di una famiglia, composta da Nunzia, Uccio e dai loro tre bambini che vivono a Cisternino (anche se molte scene sono state girate ad Ostuni), fino a quando il capofamiglia decide di trasferirsi a fare l'operaio alla FIAT a Torino, lasciando invece figli e moglie in Puglia. Nunzia trova lavoro in un bar e un giorno riceve l'incarico di portare il pranzo al cantiere e grazie all'intervento di due passanti riesce a salvarsi dal tentato stupro di due operai dello stesso cantiere. Ben presto per\u00f2 la donna decide di trasferirsi con i figli a Torino per raggiungere il marito. L\u00ec la vita della famiglia non \u00e8 rosea come si sperava, e inizialmente, dato il costo eccessivo degli affitti, viene ospitata dalla famiglia di un operaio, anch'essa emigrata dal sud. \nSuccessivamente per\u00f2 Nunzia decide di vendere il suo amato corredo (che la madre le aveva cucito prima di morire) per affittare l'alloggio proposto da un droghiere. Intanto Nunzia fa amicizia con la giovane Tina, la figlia dei coniugi che li avevano ospitati, arrivando a coprirla per una sera durante la quale viene stuprata da tre uomini, tra cui il droghiere. Tina decide di denunciarli, ma anche con la testimonianza di Nunzia i tre uomini vengono assolti per mancanza di testimoni. La famiglia di Tina \u00e8 costretta a trasferirsi e Nunzia non rivedr\u00e0 mai pi\u00f9 Tina.\nIl droghiere sfratta la famiglia dall'alloggio che si trasferisce a Porta Palazzo. Dopo alcuni mesi la situazione della famiglia sembra essersi finalmente assestata grazie alla promozione di Uccio, ma un giorno rimane schiacciato da una pressa nel tentativo di salvare un collega. Nunzia decide, spinta dalla dirigenza FIAT, di accettare l'impiego del marito e, quando avr\u00e0 la maggiore et\u00e0, un lavoro per il figlio pi\u00f9 grande.\nIl tempo passa. Il figlio maggiore scopre la propria omosessualit\u00e0, la figlia Lucia non \u00e8 pi\u00f9 sicura di voler continuare gli studi di Legge e Giuseppe frequenta una compagnia criminale. Nel 1980 Nunzia partecipa alle lotte operaie e si innamora di Mario, sindacalista e suo collega. Dopo un furto, Giuseppe conosce il giornalista Santamaria (che sposa anche sua sorella Lucia) che lo porta al successo. Il film si conclude a Cisternino. I ragazzi sono cresciuti, Giacomo sta insieme al ragazzo che ama, Giuseppe \u00e8 diventato un rinomato giornalista, la sorella Lucia ha avuto due figli da Santamaria e Nunzia sembra aver ritrovato finalmente la felicit\u00e0 con Mario."}
{"id": "3217773", "revid": "122027206", "url": "https://it.wikipedia.org/wiki?curid=3217773", "title": "\u0160tefan \u010cambal", "text": "Durante il Mondiale 1934 era ritenuto tra i giocatori pi\u00f9 famosi della propria nazionale."}
{"id": "3217790", "revid": "1305772", "url": "https://it.wikipedia.org/wiki?curid=3217790", "title": "Sea Cliff", "text": ""}
{"id": "3217792", "revid": "1305772", "url": "https://it.wikipedia.org/wiki?curid=3217792", "title": "Seaton", "text": ""}
{"id": "3217798", "revid": "1305772", "url": "https://it.wikipedia.org/wiki?curid=3217798", "title": "Sedan (disambigua)", "text": ""}
{"id": "3217799", "revid": "1305772", "url": "https://it.wikipedia.org/wiki?curid=3217799", "title": "Sehlem", "text": ""}
{"id": "3217800", "revid": "599013", "url": "https://it.wikipedia.org/wiki?curid=3217800", "title": "Seibersdorf (disambigua)", "text": ""}
{"id": "3217801", "revid": "767487", "url": "https://it.wikipedia.org/wiki?curid=3217801", "title": "Locomotiva FS 500", "text": "Le locomotive gruppo 500 sono state un gruppo di macchine a vapore, con rodiggio 2-2-0, che le Ferrovie dello Stato acquisirono, dopo il 1906, in seguito al riscatto della Rete Sicula ove erano immatricolate nel gruppo RS 51-100.\nStoria.\nLe prime 7 locomotive del gruppo 51-100 vennero consegnate alla Societ\u00e0 per le strade ferrate della Sicilia, nel 1888, dalla \"Societ\u00e0 austro-ungarica\" di Vienna. Un successivo lotto di 11 unit\u00e0 venne consegnato nel 1895 dalla Societ\u00e0 Italiana Ernesto Breda per Costruzioni Meccaniche di Milano. Le locomotive trovarono impiego alla trazione dei treni viaggiatori sulle direttrici principali della Sicilia. Vennero acquisite dalle Ferrovie dello Stato a partire dal 1906.\nSi ritrovano ancora immatricolate nell'album delle locomotive FS del 1915.\nCaratteristiche tecniche.\nLa locomotiva fu costruita con il rodiggio 2-2-0 tipico delle locomotive veloci da treno viaggiatori; era una macchina a vapore saturo, a 2 cilindri esterni a semplice espansione con distribuzione Walschaerts.\nLa locomotiva era costituita da un carro su cui erano disposte le due grandi ruote motrici accoppiate del diametro di 1.800\u00a0mm. La parte anteriore poggiava su un carrello girevole di guida a due assi da 950\u00a0mm. Erano dotate di freno continuo automatico ad aria compressa; la sola locomotiva 55 era predisposta anche di freno a controvapore. Tre unit\u00e0, 59, 62 e 66 (poi FS 5009, 5012, 5016) erano un poco meno potenti in quanto provviste di caldaia e graticola pi\u00f9 piccoli. Alla locomotiva era accoppiato un tender a tre assi della lunghezza di 6,973\u00a0m con ruote del diametro di 1.200\u00a0mm. Questo trasportava 9.500\u00a0l di acqua e 2,5\u00a0t di carbone."}
{"id": "3217802", "revid": "1305772", "url": "https://it.wikipedia.org/wiki?curid=3217802", "title": "Seille", "text": ""}
{"id": "3217811", "revid": "1772671", "url": "https://it.wikipedia.org/wiki?curid=3217811", "title": "Seville", "text": ""}
{"id": "3217812", "revid": "57342", "url": "https://it.wikipedia.org/wiki?curid=3217812", "title": "Piero Bassetti", "text": "Personaggio chiave della Bassetti, \u00e8 sposato con Carla Bonomi ed ha cinque figli.\nSi \u00e8 laureato in Economia e Commercio all'Universit\u00e0 commerciale Luigi Bocconi, ha studiato negli Stati Uniti presso la Cornell University e nel Regno Unito presso la London School of Economics.\nCarriera politica.\nImprenditore proveniente da una famiglia borghese, Bassetti \u00e8 appartenuto all'area cattolico-sociale della Democrazia Cristiana a cui si iscrisse nel 1947). \u00c8 stato consigliere e Assessore al bilancio del comune di Milano dal 1956 al 1970. Nelle prime elezioni regionali del 1970 \u00e8 stato eletto primo Presidente della Regione Lombardia, dal 1970 al 1974, a capo di una giunta composta da DC, Partito Socialista, PSDI, e Partito Repubblicano.\nUna nuova giunta da lui presieduta e composta da membri degli stessi partiti si insedi\u00f2 un anno dopo la prima elezione. Nel 1971 venne approvato, sotto la sua presidenza, il primo Statuto della Regione. Deputato al Parlamento dal 1976 al 1982 (VII e VIII legislatura), si dimette per assumere l'incarico di Presidente della Camera di Commercio di Milano.\nNel 1993 \u00e8 stato candidato sindaco al Comune di Milano con l'appoggio di DC, PSDI, \"Federalismo\" e \"Con le donne per Milano\" senza riuscire ad arrivare al ballottaggio, poi vinto dal leghista Marco Formentini. Da candidato sindaco sconfitto rimase in consiglio comunale fino al 1997.\nNel 2009 comment\u00f2 le elezioni amministrative della provincia di Milano, prevedendo una rimonta di Filippo Penati (PD) sul favorito Guido Podest\u00e0 (PdL) che non aveva sfondato sebbene appoggiato dalla Lega Nord: \u00abal fondo dello spirito di Milano c'\u00e8 un'allergia per fenomeni di carenza di stile. La Lega, che pur considero interessante, vigorosa, vera, non risponde a questi canoni di gusto: il suo discorso \u00e8 un po' troppo rozzo per una citt\u00e0 sofisticata come la nostra\u00bb. Poi vinse Podest\u00e0 ma con uno scarto minimo.\nNel 2011 fonda il \"gruppo di iniziativa per il 51%\", un comitato formato da 51 personalit\u00e0 note a Milano e con l'obiettivo di ottenere la percentuale auspicata, e al ballottaggio superata, per vincere le elezioni amministrative per il Comune di Milano (il 51% appunto): un movimento di ideali ed opinioni moderate, composto da ex politici ed esponenti della societ\u00e0 civile, per uscire dalla logica del berlusconismo e dall'involuzione della citt\u00e0 nell'ultimo quinquennio, esprimendo una preferenza estremamente convinta in Giuliano Pisapia.\nAltri incarichi.\nNegli anni 60 fece parte del comitato scientifico dell'Istituto lombardo di studi economici e sociali.\nNel 1982 si dimise da deputato, poco dopo la rielezione, per assumere l'incarico di Presidente della Camera di Commercio Industria e Agricoltura di Milano. Nel 1997 venne sostituito, dopo 15 anni di direzione, da Carlo Sangalli per garantire l'alternanza fra un rappresentante dell'industria ed uno del commercio. \nDa Presidente della Camera di commercio, Bassetti si impegn\u00f2 per la riforma del sistema camerale, contribuendo alla scrittura della legge di riordino delle Camere di commercio, l. 580/1993, e avvi\u00f2 la creazione di una rete istituzionale capace di mettere la Camera di commercio in relazione con Enti pubblici nazionali ed internazionali, sopperendo alla perdita di centralit\u00e0 subita dallo Stato negli anni Ottanta. Dal 1983 al 1992 era stato contemporaneamente Presidente dell'Unione delle Camere di Commercio Italiane (Unioncamere).\nPoi, dal 1993 al 1999, \u00e8 stato Presidente dell'Associazione delle Camere di Commercio Italiane all'estero (CCIE). \u00c8 stato membro della V consiliatura del CNEL (1989-1995) in qualit\u00e0 di esperto, nominato dal Presidente del Consiglio dei Ministri.\nDal 1999 al 2003 \u00e8 stato Presidente di Assoconsulenza, organizzazione autoregolamentata di categoria dei Consulenti di Investimento.\nVita privata.\nNel 1948 ha partecipato alle Olimpiadi di Londra come riserva della staffetta 4x100 arrivata terza in finale con 41\" e 5/10 (Michele Tito - Enrico Perrucconi - Carlo Monti - Antonio Siddi). Nel 1958 fu uno dei soci fondatori del Rotary Milano Nord\nNel 1959 pubblica, insieme a Giacomo Corna - Pellegrini, un libro politico - umoristico , illustrato da Giuseppe Valieri, riguardante i modi attraverso i quali viene esercitato il potere poco prima dell'alba degli anni sessanta\n\u00c8 appassionato di nuove tecnologie; nel 1998 ha ricevuto come regalo di compleanno un sito internet, oggi non pi\u00f9 attivo. Nel 1997 fonda Globus et Locus, un osservatorio politico sulla glocalizzazione e gli italiani nel mondo. Nel 1998 nasce la Fondazione Giannino Bassetti di cui \u00e8 Presidente.\nCitazione: \"Fatte le regioni, ora bisogna fare il regionalismo\".\n\u00c8 padre di Andrea e Paolo Bassetti."}
{"id": "3217813", "revid": "834", "url": "https://it.wikipedia.org/wiki?curid=3217813", "title": "Shaftsbury (Vermont)", "text": ""}
{"id": "3217814", "revid": "834", "url": "https://it.wikipedia.org/wiki?curid=3217814", "title": "Shaftsbury, Vermont", "text": ""}
{"id": "3217816", "revid": "228587", "url": "https://it.wikipedia.org/wiki?curid=3217816", "title": "Nazionale di pallamano dell'Italia", "text": ""}
{"id": "3217819", "revid": "80339", "url": "https://it.wikipedia.org/wiki?curid=3217819", "title": "Shahpura", "text": ""}
{"id": "3217821", "revid": "536743", "url": "https://it.wikipedia.org/wiki?curid=3217821", "title": "Roma-Lido", "text": ""}
{"id": "3217822", "revid": "1305772", "url": "https://it.wikipedia.org/wiki?curid=3217822", "title": "Shamrock (disambigua)", "text": ""}
{"id": "3217823", "revid": "1305772", "url": "https://it.wikipedia.org/wiki?curid=3217823", "title": "Shamsabad", "text": ""}
{"id": "3217824", "revid": "1305772", "url": "https://it.wikipedia.org/wiki?curid=3217824", "title": "Sharpsville", "text": ""}
{"id": "3217825", "revid": "88740", "url": "https://it.wikipedia.org/wiki?curid=3217825", "title": "Shawnee (disambigua)", "text": ""}
{"id": "3217842", "revid": "1543377", "url": "https://it.wikipedia.org/wiki?curid=3217842", "title": "Shoemakersville", "text": "Shoemakersville \u00e8 una borough degli Stati Uniti d'America, nella contea di Berks nello Stato della Pennsylvania. Secondo il censimento del 2000 la popolazione \u00e8 di 2.124 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (92,84%), seguita da quella asiatica e afroamericana (2,97%) dati del 2000."}
{"id": "3217845", "revid": "1817847", "url": "https://it.wikipedia.org/wiki?curid=3217845", "title": "Torre di Bosa", "text": "La Torre di Bosa (detta anche Torre del Porto di Bosa o Torre dell'Isola Rossa) \u00e8 una torre costiera situata a Bosa, nella Sardegna nord-occidentale. Risalente all'epoca della dominazione spagnola della Sardegna, la fortificazione fu costruita in un periodo certamente precedente al 1572 al fine di difendere la costa e la foce del fiume Temo dalle incursioni barbaresche.\nPosizione.\nLa costruzione \u00e8 situata sull'Isola Rossa, una piccola isola distante poche decine di metri dalla costa sabbiosa di Bosa, che nella prima met\u00e0 del 1900 venne collegata alla terraferma con un braccio di cemento, creando una passeggiata.\nLa torre \u00e8 grande e imponente con delle piccole feritoie per finestre, la porta \u00e8 rialzata di qualche metro da terra per evitare l'accesso ai nemici. Al di sopra della torre vi \u00e8 la piazza d'armi."}
{"id": "3217847", "revid": "1573940", "url": "https://it.wikipedia.org/wiki?curid=3217847", "title": "Chiesa di San Giovanni di Casarsa", "text": "la chiesa di San Giovanni di Casarsa \u00e8 il duomo di San Giovanni di Casarsa, in provincia di Pordenone e diocesi di Concordia-Pordenone; fa parte della forania di San Vito al Tagliamento ed \u00e8 dedicata a San Giovanni Battista.\n\"Il Duomo si innalza con la sua mole imponente e maestosa al centro del paese; \u00e8 inserita, formando un insieme armonico e suggestivo, con gli edifici preesistenti che sorgono in Piazza della Vittoria. A sud si pu\u00f2 ammirare la trecentesca Loggia Comunale (dove Pier Paolo Pasolini affiggeva i suoi manifesti, ed ex centro \"politico\" del paese), a est si trova la canonica fatta costruire per volont\u00e0 del Vescovo Mons. Casola nel 1869, a nord-estsi erge l'imponente campanile fatto erigere da Mons. Francesco Franchi tra il 1878 e il 1882, e a nord si trovano gli edifici di origine medievale che costituivano la Corte Zuccheri, diventata ora dopo adeguati lavoro di recupero e restauro, centro parrocchiale\".\nStoria.\nLa chiesa parrocchiale \u00e8 stata eretta in stile neogotico tra il 1896 ed il 1904, su una precedente chiesa del XIII secolo.\nSecondo i documenti, le prime tracce relative alle origini della Pieve di San Giovanni, risalgono all'et\u00e0 longobarda. Si deve quindi presumere che la prima chiesa matrice fosse stata eretta verso il VI-VII secolo e fosse gi\u00e0 in quel tempo dedicata a San Giovanni Battista.\nNotizie pi\u00f9 certe ci vengono, invece, dai documento che risalgono al 996 \"quando Ottone III, dondando al vescovo di Concordia Bennone la grande Selva, annovera tra le terre concesse anche la nostra\".\nIl documento pi\u00f9 certo in ogni modo rimane la Bolla di Urbano III del 1186 dove emerge che il vescovo di Concordia, Gionata, nel 1184, avendo necessit\u00e0 di ottenere dal papato il riconoscimento delle prerogative della Diocesi a lui affidata, a Verona ottenne dal papa Urbano III la sua protezione e l'affidamento, tra molte altre cose elencate, i possedimenti della \"corte di San Giovanni con tutte le sue pertinenze, vale a dire la Villa di Versutta fino a Casarsa e le decime di San Vito con un manso\".\nCon ogni probabilit\u00e0 la vecchia chiesa sorgeva su un terrapieno rialzato e protetto da palizzate, con attorno un fossato, alimentato dalla roggia Mussa.\nCon il passare del tempo, quando il paese incominci\u00f2 a perdere il suo ruolo di predominanza sul territorio, quando incominciarono a sorgere i castelli dei centri pi\u00f9 vicini come San Vito, Prodolone e Valvasone, la cortina perse le sue caratteristiche e su adattata a recinto cimiteriale.\nLa vecchia chiesa fu restaurata nella seconda met\u00e0 del 1500 per volont\u00e0 del Vescovo Matteo Sanudo, avendola trovata piuttosto angusta e malandata rispetto al ruolo che la Pieve di San Giovanni ricopriva nell'ambito della Diocesi. La chiesa voluta dal Sanudo misurava \"21 metri di lunghezza, 14,90 metri di larghezza al centro, mentre verso la porta e prima del coro si stringeva a metri 10,40\". Il coro era lungo metri 9,80 e largo metri 6,50: a sud verso la canonica del vicario si trovava la sagrestia. Aveva solo due porte: la principale a ovest, con stipiti ed architrave in pietra lavorata di un certo pregio, e la laterale a sud, verso la casa del cappellano.\nNel 1802 il vicario Don Giacomo Tuzzi abbell\u00ec la vecchia chiesa con una facciata pi\u00f9 elegante. Tuttavia le esigenze storiche e demografiche imposero la costruzione di una pi\u00f9 grande e capiente chiesa, opera di cui si fece carico il parroco dell'epoca, Mons. Francesco Franchi, con la guida dell'ingegnere Federico Berchet i disegni di Domenico Rupolo e l'opera dell'impresa edile di Gerolamo D'Aronco. La maestosa opera finale misura 54 metri di lunghezza, 27 di altezza e 19 di larghezza.\nInterno.\nIl primo altare che troviamo, sulla sinistra, \u00e8 l'altare della Vergine del Rosario, che apparteneva alla vecchia chiesa; durante i lavori di costruzione della nuova chiesa fu smontato e ricollocato nella nuova posizione. Tale altare risale al 1714 e fu fatto all'epoca dal Vicario della Chiesa, Francesco Delliadonna, per sostituire un pi\u00f9 vecchio e quasi distrutto altare ligneo. \nProseguendo dritti e oltrepassando la bussola d'entrata, incontriamo l'altare dell'Immacolata, scolpito nel 1908 dall'architetto Domenico Rupolo su marmo di Carrara.\nAttraversando l'imponente navata principale e tralasciando l'altare maggiore, ci imbattiamo in un altro capolavoro artistico conservato all'interno del Duomo, cio\u00e8 l'altare di San Giovanni Battista, realizzato anch'esso in marmo di Carrara dagli scultori Possamai (l'altare) e Policronio Carletti (la statua del santo).\nOltrepassando un magnifico pulpito in legno intagliato e la bussola di ingresso, incontriamo un altro altare presente nella vecchia chiesa: il prezioso altare di San Lorenzo o della Mansioneria.\nDando uno sguardo d'insieme, oltre a pregevoli e preziose opere sparse per tutto il Duomo, non si pu\u00f2 non notare la maestosit\u00e0 e la ricchezza dei fregi nel presbiterio e l'imponenza dell'altare maggiore, realizzato totalmente in marmo e adornato da vari artisti.\nAi lati del presbiterio sono presenti una \"Discesa dello Spirito Santo\" di Giuseppe Moretto del 1592, una \"Decollazione di Giovanni Battista\" di Pomponio Amalteo del 1577., un quadro ignoto raffigurante la \"risurrezione di Cristo\" del XVII secolo, un\"'ultima cena\" appartenente alla scuola del Tintoretto del XVI secolo, \"l'agonia di Ges\u00f9 nell'orto dei Getzemani\" di Giovanni Carlo Bevilacqua del XVIII secolo e la \"crocifissione\" di Baldassare D'Anna del XVI secolo."}
{"id": "3217848", "revid": "767487", "url": "https://it.wikipedia.org/wiki?curid=3217848", "title": "Ch\u014dnin", "text": " fu una classe sociale che emerse in Giappone durante il primo periodo Edo. La maggior parte di loro era mercanti, ma vi erano pure alcuni artigiani. I \"n\u014dmin\" (contadini) non erano considerati parte dei \"ch\u014dnin\". L'ascesa economica dei \"ch\u014dnin\" pu\u00f2 essere paragonata a quella della borghesia europea.\nOrigini.\nVerso la fine del XVII secolo la prosperit\u00e0 e la crescita economica di Edo cominci\u00f2 a produrre cambiamenti imprevisti nell'ordine sociale voluto dai Tokugawa. I \"ch\u014dnin\", che in teoria erano collocati alla base della gerarchia sociale di Edo (\"shin\u014dk\u014dsh\u014d\": samurai-contadini-artigiani-mercanti, con i ch\u014dnin che includevano i due ultimi gruppi), conobbero una fioritura economica e sociale a spese dei \"daimy\u014d\" e dei samurai, i quali erano pronti a scambiare il riso (a quei tempi la principale forma di reddito terriero) contro denaro contante o beni di consumo. Le innovazioni nel mercato ed il suo estendersi misero infatti in crisi le gerarchie sociali preesistenti. Per esempio alcuni importanti punti-vendita di Edo adottarono una politica commerciale che prevedeva l'utilizzo esclusivo del denaro come forma di pagamento, cosa che favoriva i \"ch\u014dnin\" e la loro disponibilit\u00e0 immediata di contante.\nImportanza.\nI \"ch\u014dnin\" furono fondamentali per lo sviluppo delle culture dello \"ukiyo-e\", rakugo e artigianato moderno.\nIdeali estetici quali l\"'iki\", \"ts\u016b\" e \"inase\" furono anche concezione del popolo \"ch\u014dnin\"."}
{"id": "3217852", "revid": "109411453", "url": "https://it.wikipedia.org/wiki?curid=3217852", "title": "Playing God (singolo)", "text": "Playing God \u00e8 il quinto singolo estratto dall'album \"Brand New Eyes\" del gruppo musicale statunitense Paramore, pubblicato il 15 novembre 2010. Si tratta dell'ultimo singolo pubblicato dalla band con Josh e Zac Farro, che lasceranno la band un mese dopo la sua pubblicazione.\nDescrizione.\nLa canzone \u00e8 stata scritta da Hayley Williams, Josh Farro e Taylor York. Parlando del brano, Williams ha detto:\nVideo musicale.\nIl video, girato il 2 novembre 2010 nella casa dei genitori di Hayley Williams, \u00e8 diretto da Brandon Chesbro. Mostra la cantante che tiene rinchiusi e legati gli altri membri della band in uno scantinato, e li libera solo verso la fine del video per suonare insieme, prima di rilegarli di nuovo. \u00c8 stato pubblicato il 16 novembre."}
{"id": "3217853", "revid": "287204", "url": "https://it.wikipedia.org/wiki?curid=3217853", "title": "Chonin", "text": ""}
{"id": "3217886", "revid": "729019", "url": "https://it.wikipedia.org/wiki?curid=3217886", "title": "Santa Rosa del Monday", "text": " \nSanta Rosa del Monday \u00e8 un centro abitato del Paraguay, nel Dipartimento dell'Alto Paran\u00e1. Forma uno dei 20 distretti del dipartimento.\nPopolazione.\nAl censimento del 2002 Santa Rosa del Monday contava una popolazione urbana di 1.569 abitanti (11.287 nel distretto).\nCaratteristiche.\nLa localit\u00e0 \u00e8 stata fonfata dal colono di origine brasiliana Oscar Muxfeldt; le principali attivit\u00e0 economiche del territorio sono l'agricoltura e, in misura minore, l'allevamento.\nNote.\n "}
{"id": "3217888", "revid": "339392", "url": "https://it.wikipedia.org/wiki?curid=3217888", "title": "Combattimento Fra Giganti - Scontri Fra Dinosauri", "text": ""}
{"id": "3217891", "revid": "559473", "url": "https://it.wikipedia.org/wiki?curid=3217891", "title": "Promozione Interregionale 1949-1950", "text": ""}
{"id": "3217892", "revid": "227211", "url": "https://it.wikipedia.org/wiki?curid=3217892", "title": "Promozione Interregionale 1950-1951", "text": ""}
{"id": "3217894", "revid": "227211", "url": "https://it.wikipedia.org/wiki?curid=3217894", "title": "Promozione Interregionale 1951-1952", "text": ""}
{"id": "3217895", "revid": "559473", "url": "https://it.wikipedia.org/wiki?curid=3217895", "title": "Serie Combattimento fra giganti", "text": ""}
{"id": "3217904", "revid": "559473", "url": "https://it.wikipedia.org/wiki?curid=3217904", "title": "Tutto Conte...Via con Me", "text": ""}
{"id": "3217917", "revid": "339392", "url": "https://it.wikipedia.org/wiki?curid=3217917", "title": "Better Than Today (Kylie Minogue)", "text": ""}
{"id": "3217919", "revid": "1452073", "url": "https://it.wikipedia.org/wiki?curid=3217919", "title": "2nd Super Robot Wars Alpha", "text": " \u00e8 un videogioco per PlayStation 2, terzo titolo della serie \"Alpha\", subito dopo l'uscita di \"Super Robot Wars Alpha\" e \"Super Robot Wars Alpha Gaiden\". \"2nd Super Robot Wars Alpha\", anche chiamato semplicemente \"Alpha 2\", include il debutto di alcune serie come Brain Powerd, GaoGaiGar e Jeeg robot d'acciaio."}
{"id": "3217921", "revid": "495404", "url": "https://it.wikipedia.org/wiki?curid=3217921", "title": "Weatherman", "text": ""}
{"id": "3217922", "revid": "495404", "url": "https://it.wikipedia.org/wiki?curid=3217922", "title": "The Weathermen", "text": ""}
{"id": "3217931", "revid": "767487", "url": "https://it.wikipedia.org/wiki?curid=3217931", "title": "Mbaracay\u00fa", "text": " \nMbaracay\u00fa \u00e8 un centro abitato del Paraguay, nel Dipartimento dell'Alto Paran\u00e1. Forma uno dei 20 distretti del dipartimento.\nPopolazione.\nAl censimento del 2002 Mbaracay\u00fa contava una popolazione urbana di 449 abitanti (8.337 nel distretto).\nNote.\n "}
{"id": "3217934", "revid": "729019", "url": "https://it.wikipedia.org/wiki?curid=3217934", "title": "Luca Fulcheris", "text": "Biografia.\nCresciuto nelle file del club biancorosso ha esordito in prima squadra nella stagione 2010-11, stagione in cui ha contribuito alla conquista della Coppa LEN, bissando la vittoria l'anno seguente.\nHa fatto altres\u00ec parte della nazionale juniores che ha conquistato la medaglia d'oro ai campionati europei di categoria disputatisi a Stoccarda nel 2010.\nStatistiche.\nPresenze e reti nei club.\n\"Statistiche aggiornate al 27 giugno 2011.\""}
{"id": "3217937", "revid": "1543377", "url": "https://it.wikipedia.org/wiki?curid=3217937", "title": "Sergio La Stella", "text": "Biografia.\nHa debuttato come direttore d'orchestra nel 1994 dirigendo l'opera Manon Lescaut presso il Teatro dell'Opera di Roma. Nel 1996 ha debuttato in campo internazionale dirigendo La Traviata e Aida presso il Teatro Kirov a San Pietroburgo.\nHa completato la propria formazione di pianista e di direttore d'orchestra al Conservatorio e all'Accademia Nazionale di Santa Cecilia di Roma. Ha seguito i corsi dell'Accademia Chigiana di Siena sotto la guida di Gennadij Ro\u017edestvenskij e le Masterclasses di Leonard Bernstein\nPianista di sala e sostituto di Gerd Albrecht, Yuri Ahronovich, Bruno Bartoletti, Gianluigi Gelmetti, Carlo Maria Giulini, Alain Lombard, Zubin Mehta, Daniel Oren, Georges Pr\u00eatre, Nello Santi, Jerzy Semkow, Giuseppe Sinopoli. \nHa diretto le orchestre del Teatro Carlo Felice, del Teatro San Carlo,del Teatro dell'Opera di Roma, del Conservatorio di Milano, del Conservatorio di Santa Cecilia, la W\u00fcrttembergische Philharmonie, la Taiwanese Philharmonic, l'orchestra del Teatro dell'opera e del balletto di Novosibirsk, del Royal Swedish Opera House, della National Concert Hall a Dublino.\nHa collaborato con i M\u00fcnchner Philharmoniker per \"Iris\" di Pietro Mascagni e per \"La rondine\" di Giacomo Puccini insieme al maestro Gianluigi Gelmetti, che ha anche affiancato come pianista e docente della sezione lirica del corso di direzione d'orchestra dell'Accademia Chigiana di Siena e al Teatro dell'Opera di Roma dove \u00e8 stato l'esecutore del basso continuo al cembalo nelle opere Mozartiane e Rossiniane.\nHa diretto presso la Tonhalle di Zurigo, lo Stadt Casino di Berna, il Teatro di Ginevra, il Kultur und Congress Zentrum a Lucerna, in tourn\u00e9e con Ruggero Raimondi sul podio dell'Orchestra Filarmonica di Reutlingen.\nHa partecipato a numerose trasmissioni televisive, sulla lirica e la musica da film dirigendo l'Orchestra Citt\u00e0 di Verona, l'Orchestra Regionale di Roma e del Lazio, la G. Verdi di Milano ed eseguendo recital di musica lirica, da camera e selezioni d'opera.\nHa diretto ampie monografie di Goffredo Petrassi con l'Orchestra Roma Sinfonietta e L'Orchestra RAI di Roma. Ha inciso per BMG e Musikstrasse.\nHa preparato il cast vocale per la Tetralogia di Richard Wagner e per Die Sch\u00f6pfung con G. Sinopoli.\nHa scritto un saggio dal titolo \"Aspetti musicali, estetici e filosofici della Tetralogia di Wagner\" pubblicato in \"Sentieri della mente\" da Bollati Boringhieri.\nMolto attento alla filologia, ha partecipato a numerose conferenze-concerto sulle prassi esecutive Rossiniane, Donizettiane e Verdiane al fianco di Bruno Cagli e Philip Gossett, in veste di esecutore musicale. \nHa collaborato con Katia Ricciarelli e Placido Domingo con cui ha condiviso il palcoscenico in \"Fedora\" e di cui \u00e8 stato anche sostituto nella Tosca da lui diretta in occasione del Centenario all'Opera di Roma.\nDal 2000 \u00e8 il pianista ufficiale e direttore d'orchestra del concorso internazionale \"Mario Lanza\" e del concorso \"Martinelli e Pertile\". Nell'aprile 2003 ha diretto \"Il Barbiere di Siviglia\", un Gala presso l'Istituzione Concertistico-operistica del Teatro Politeama di Lecce e presso il Teatro di San Severo di Foggia e Rigoletto presso il Teatro Vespasiano di Rieti.\nNel 2004: \"Madama Butterfly\" e \"Don Pasquale\" presso il Teatro F. Vespasiano di Rieti, il Teatro Greco a Roma e in tourn\u00e9e italiana, concerti liricosinfonici con l'orchestra del Teatro Olimpico di Vicenza, il balletto \"Carmen Suite\" per L'Estate Romana, \"Cavalleria rusticana\" e \"Pagliacci\" presso il Teatro Romano di Minturno, concerti per l'Accademia Filarmonica Romana, presso il Ministero dell'Interno e al Teatro dell'Opera di Roma, infine una serie di rappresentazioni di \"La Cenerentola\" di Rossini per il Grange Park Festival a Londra.\nNel 2005 ha diretto \"Turandot\" alla National Concert Hall a Dublino, \"Maria Stuarda\" al Grange Park Opera Festival\n, il \"Requiem\" di Mozart per Nicola Calipari nel Duomo di Reggio Calabria, \"Il barbiere di Siviglia\" al Teatro Cilea di Reggio Calabria, \"Traviata\" per il festival \"Opera Nelle Ville Tuscolane\".\nNel 2006 ha diretto \"Maria Stuarda\" alla Royal Swedish Opera House a Stoccolma, una serie di concerti al Teatro Olimpico di Vicenza, concerti a Roma per le celebrazioni del 60\u00ba anniversario dell'UNESCO e \"Manon Lescaut\" a Stoccolma.\nDal 2008 cura la kermesse \"Toccata &amp; Fuga\" e accompagna al pianoforte i cantanti Olga Adamovich (soprano), Fabio Andreotti (tenore), Irene Bottaro (mezzosoprano), Cesidio Iacobone (basso). \u00c8 una manifestazione che si svolge tra Piazza Navona e Piazza di Spagna (nelle edizioni precedenti anche altre piazze) incantando i turisti con un'accurata selezione delle pi\u00f9 belle romanze e arie italiane e non solo. Toccata &amp; Fuga ha anche concluso la settimana dedicata a Roma nel padiglione italiano dell'Expo 2010 di Shanghai.\nA giugno 2010 dirige la prima mondiale di EveryMan, morality play composto da Maurizio Fabrizio, con testi del filosofo Walter Tortoreto. Gli esecutori sono stati Angelo Branduardi, Mango e Laura Valente, con voci recitanti di Katia Astarita e Omero Antonutti, coro Cappella Musicale del Duomo di Milano, Orchestra Toscanini di Parma.\nPartecipa al Festival Severino Gazzelloni e alla rassegna nella villa 'La Colombaia' per ricordare la figura e l'opera di Luchino Visconti (dal 2010 al 2013). \nNello stesso anno suona in diretta televisiva per RAI 1 al concerto Nel nome del cuore da Assisi.\nNel 2011, per i 150 anni dell'Unit\u00e0 d'Italia \u00e8 protagonista di un Gala all'Acropolium di Carthage per il Teatro dell'Opera di Roma, di un recital al Teatro dell'Opera di Tunisi alla presenza delle pi\u00f9 alte cariche dello Stato tunisino. Inoltre esegue in una serie di concerti l'opera risorgimentale Alba Italica (Goffredo Mameli) di Ruggero Leoncavallo. \nA Roma partecipa al 'Concerto per il Solstizio d'Estate' in Campidoglio e al 'Concerto di Ferragosto'\nin Piazza di Spagna.\nCon l'Orchestra Sinfonica Tiberina dedica particolare attenzione alla musica sacra, dirigendo il Requiem di Mozart (Acquario-Roma), il Messiah di Haendel, il Requiem di Faur\u00e9, la Kr\u00f6nungsmesse e la Missa brevis di Mozart, il 'Gloria ' di Vivaldi e gli 'Stabat Mater' di Pergolesi e di Boccherini.\nDal 2012 al 2014, con l'Orchestra Europa Musica dirige il Concerto di fine anno a Sorrento e di Capodanno 2012 al Teatro Traiano di Civitavecchia a cui ha partecipato anche il tenore Gianluca Terranova \nSempre nel 2012, con l'ensemble Toccata &amp; Fuga compie una serie di trasferte a New York, Tokyo e Buenos Aires . Questa particolare kermesse, per la promozione del 'belcanto' in spazi vasti, nata a Piazza di Spagna a Roma nel 2008, nell'arco di cinque anni di attivit\u00e0 fino al 2013 ha incontrato pi\u00f9 di 700.000 spettatori, svolgendo una notevole opera di divulgazione. \nNello stesso anno tiene una masterclass a Seoul ed \u00e8 il maestro preparatore e direttore per la trasmissione Rai Domenica in nel Concorso 'Tour de chant', ideato dal celebre anchorman Pippo Baudo, ancora una volta per diffondere l'arte lirica presso la vasta platea televisiva. \nPer il Teatro dell'Opera di Roma si esibisce in concerto a Tlemcen, citt\u00e0 natale del Presidente algerino Boutafluk\u00e0.\nPartecipa al film To Rome with love di Woody Allen come pianista accompagnatore di Fabio Armiliato. \nNel corso del quinquennio di collaborazione del maestro Riccardo Muti (2008-2013) con il Teatro dell'Opera di Roma, partecipa come Direttore musicale di palcoscenico o Maestro di sala a tutte le produzioni da lui dirette (Otello, Iphig\u00e9nie en Aulide, Moise et Pharaon, Nabucco, Attila, Simon Boccanegra, Ernani, Manon Lescaut).\nDall'amicizia con il noto compositore e direttore Peppe Vessicchio nasce l'ambizioso progetto di tenere lezioni-concerto con il 'Sesto Armonico', agile virtuosistica compagine orchestrale.\nIl programma che prende il titolo \u201cIl belcanto del Belpaese\u201d dimostra la validit\u00e0 dell'assunto iniziale del maestro Vessicchio, incontrando l'approvazione di pubblici diversi e il sostegno di tanti operatori culturali. \nNel 2013, per il Teatro Massimo di Palermo crea il Balletto \u201cVerdiana\u201d, interamente costituito da musiche di Giuseppe Verdi, nel bicentenario della nascita del compositore. \n2014\nAccompagna il tenore Gianluca Terranova in una serie di concerti e recital, creando un affiatato duo alla ricerca di pagine rare del repertorio lirico e da camera, con aperture al mondo dell'operetta e della canzone d'autore."}
{"id": "3217944", "revid": "110157", "url": "https://it.wikipedia.org/wiki?curid=3217944", "title": "Campionato italiano Ice Sledge Hockey 2010-2011", "text": "Il Campionato italiano Ice Sledge Hockey 2010-2011 \u00e8 la settima edizione di questo torneo. Per la prima volta il campionato \u00e8 stato organizzato dalla Federazione Italiana Sport del Ghiaccio, mentre in precedenza era in capo al Comitato Italiano Paralimpico.\nLe si aggiudicano il loro quarto titolo con cinque giornate di anticipo.\nFormula e partecipanti.\nLe compagini iscritte sono ancora una volta le tre rappresentative regionali di Piemonte (), Lombardia () e Alto Adige (, campioni in carica).\nLa formula prevede un girone di andata e ritorno a cui si aggiungono tre triangolari, da ospitarsi una volta ciascuno per le tre compagini.\nIn caso di parit\u00e0 al termine dei tempi regolamentari, viene giocato un tempo supplementare con la regola del golden gol. In caso di ulteriore parit\u00e0, si passa ai tiri di rigore. Vengono assegnati tre punti alla squadra vincitrice nei tempi regolamentari, due alla squadra vincitrice ai tempi supplementari o ai rigori, un punto alla squadra sconfitta ai supplementari o ai rigori.\nClassifica marcatori e assist.\nIn tutti casi (classifica marcatori, classifica assist e classifica marcatori+assist) primi quattro classificati sono tutti giocatori della squadra campione d'Italia."}
{"id": "3217945", "revid": "24443", "url": "https://it.wikipedia.org/wiki?curid=3217945", "title": "Agenzia formativa", "text": ""}
{"id": "3217951", "revid": "1305772", "url": "https://it.wikipedia.org/wiki?curid=3217951", "title": "Chiesa di San Simeone", "text": ""}
{"id": "3217952", "revid": "287204", "url": "https://it.wikipedia.org/wiki?curid=3217952", "title": "Riserva naturale dei Monti Pelati", "text": "La riserva naturale dei Monti Pelati \u00e8 un'area naturale protetta, pi\u00f9 precisamente una riserva naturale a gestione provinciale, situata nel Canavese, Citt\u00e0 metropolitana di Torino, in Piemonte. \nLa Regione Piemonte ha istituito la riserva naturale, della superficie di 146 ha, nel 1993; amministrativamente l'area protetta interessa i territori comunali di Baldissero Canavese, Castellamonte e Vidracco.\nL'area della riserva naturale coincide con quella del sito di interesse comunitario e zona speciale di conservazione denominata \"Monti Pelati e Torre Cives\" (IT1110013).\nTerritorio.\nLa riserva occupa una stretta fascia di brulle colline dette \"Monte Pelati\" o \"Monti Bruciati\", che si estendono per circa tre km in direzione sud-ovest/nord-est tra i comuni di Baldissero Canavese, Castellamonte e Vidracco.\nLa breve dorsale culmina con i 585 del poggio sul quale sorge la Torre Cives.\nSituata a breve distanza dall'Anfiteatro morenico di Ivrea, l'area ha una natura geologica completamente diversa dalle zone circostanti. Il substrato costitutivo dei Monti Pelati \u00e8 infatti la peridotite, una roccia di natura ultrabasica molto ricca di magnesio e di origine estremamente profonda in quanto proveniente dagli strati superiori del mantello terrestre (mantello africano).\nLa naturale degradazione di questo tipo di roccia d\u00e0 origine a suoli molto particolari, inadatti alle coltivazioni e che sostengono una vegetazione ed un'entomofauna anch'esse peculiari.\nFlora.\nUna tra le specie vegetali pi\u00f9 interessanti e rare ospitate dall'area protetta \u00e8 \"Campanula bertolae\", endemica delle Alpi Occidentali; poco diffuse sono anche \"Linum suffruticosum\" e \"Fumana procumbens\", specie erbacee entrambe xerofile.\nI Monti Pelati nella cultura di massa.\nNella zona della riserva \u00e8 stato girato il cortometraggio \"Il solitario dei Monti Bruciati\", diretto da Federico Jahier e presentato all'edizione 1998 del Festival Cinema Giovani di Torino."}
{"id": "3217953", "revid": "112275077", "url": "https://it.wikipedia.org/wiki?curid=3217953", "title": "Crivelle", "text": "Crivelle (\"Crivele\" in piemontese) \u00e8 una frazione di Buttigliera d'Asti, nella provincia di Asti, in Piemonte. \n\u00c8 nota per la gallina bionda di Crivelle, un animale tipico della zona. \nStoria.\nCrivelle prende il nome dalla famiglia dei Crivelli, proprietari terrieri nel XVI-XVII secolo.\nMonumenti e luoghi d'interesse.\nEssa sorge sui ruderi di una chiesetta precedente, similmente dedicata agli stessi Martiri, verso il 1700.\nLa presente chiesa \u00e8 in stile romanico basilicale trattata da un novecentesco, ad una sola navata: internamente misura metri 25.50 di lunghezza, 10 di larghezza, 8.30\ndi altezza. Cost\u00f2 allora, in tutto, 40.000 lire.\nNe fu promotore il teologo don Luigi Solaro di Buttigliera, allora cappellano. Delegato arcivescovile, benedisse e pose la prima pietra il teologo Luigi Perotti, prevosto\ndi Buttigliera, il 31 agosto 1913.\nInaugur\u00f2 e benedisse la nuova chiesa monsignor Angelo Bartolomasi, Vescovo ausiliare di Torino, il 14 settembre 1914. Nel 2012 sono stati avviati i lavori di restauro della Chiesa."}
{"id": "3217954", "revid": "1305772", "url": "https://it.wikipedia.org/wiki?curid=3217954", "title": "RoboCop versus The Terminator (videogioco)", "text": "RoboCop Versus The Terminator \u00e8 un videogioco pubblicato per numerose console e basato sui franchise \"RoboCop\" e \"Terminator\". Soltanto la versione per Mega Drive \u00e8 vagamente ispirata alla miniserie a fumetti \"RoboCop Versus The Terminator\" del 1992. Una versione cinematografica del videogioco fu quasi prodotta nel 1995, ma fu annullata perch\u00e9 non si trov\u00f2 un regista.\nIn tutte le versioni del videogioco il giocatore controlla il personaggio di RoboCop, che nella versione SEGA \u00e8 munito di diverse armi, comprese pistole laser, mentre nella versione SNES \u00e8 dotato esclusivamente di una Auto 9 handgun. La versione per SNES racconta la storia del videogioco attraverso alcuni brevi sequenze fra un livello e il successivo, che nella versione SEGA \u00e8 invece soltanto narrato tramite scritte su schermo."}
{"id": "3217956", "revid": "838137", "url": "https://it.wikipedia.org/wiki?curid=3217956", "title": "Benjamin Williams", "text": "Carriera.\nIn patria ha diretto oltre 140 partite nell'A-League australiana, campionato in cui \u00e8 presente dalla stagione 2001-02. \u00c8 stato nominato internazionale il 1\u00ba gennaio 2005.\nA livello internazionale vede la sua maturazione nella confederazione asiatica, in seguito al passaggio (a partire dal 1\u00ba gennaio 2006), della Federazione calcistica dell'Australia dall'OFC all'AFC.\nHa diretto molte partite nella AFC Champions League, la massima competizione asiatica per club.\nHa fatto il suo esordio in una gara tra nazionali maggiori il 14 giugno del 2008, dirigendo un match tra Singapore e Arabia Saudita, terminato 0-2 e valido per le qualificazioni ai mondiali in Sudafrica del 2010. Successivamente, ha diretto altre tre partite valide sempre per le qualificazioni asiatiche.\nNel 2009 inizia anche a dirigere partite di qualificazione per la Coppa d'Asia.\nNel dicembre 2010 \u00e8 selezionato per la coppa del mondo per club FIFA, fungendo per\u00f2 esclusivamente da riserva, con le funzioni di quarto uomo in alcune partite.\nNel gennaio 2011 \u00e8 tra gli arbitri selezionati dall'AFC per la Coppa delle nazioni asiatiche in Qatar. Nell'occasione dirige solo una partita della fase a gironi, tra Kuwait e Cina.\nNell'aprile del 2012 la FIFA lo inserisce in una prima lista di preselezionati per i Mondiali del 2014, convocandolo per il Torneo maschile di calcio delle Olimpiadi di Londra 2012. Qui dirige due partite della fase a gironi e cio\u00e8 Messico - Gabon 2:0 a Coventry e Spagna - Marocco 0 : 0 a Liverpool.\nNel novembre 2012 viene designato dall'AFC per dirigere la finale dell'AFC Champions League 2012, disputatasi a Ulsan, tra lo Ulsan Hyundai Football Club e l'Al-Ahli Sports Club.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Qui dirige una partita della fase a gironi e un quarto di finale.\nNel novembre 2013 viene premiato dall'AFC come miglior arbitro dell'anno 2013.\nIl 15 gennaio 2014 viene selezionato ufficialmente per i Mondiali 2014 in Brasile. Dirige due partite della fase a gironi, e successivamente un ottavo di finale, tra Costa Rica-Grecia.\nIl 7 luglio 2014 termina la sua esperienza in Brasile, essendo tra gli arbitri mandati a casa a seguito del taglio effettuato dopo i quarti di finale e prima delle ultime quattro gare.\nNel dicembre del 2014 \u00e8 selezionato dalla FIFA per prendere parte alla Coppa del mondo per club 2014 in Marocco Nell'occasione, dirige una delle due semifinali."}
{"id": "3217961", "revid": "495404", "url": "https://it.wikipedia.org/wiki?curid=3217961", "title": "Weather Underground Organization", "text": ""}
{"id": "3217964", "revid": "226447", "url": "https://it.wikipedia.org/wiki?curid=3217964", "title": "La ronda di mezzanotte", "text": ""}
{"id": "3217965", "revid": "1568601", "url": "https://it.wikipedia.org/wiki?curid=3217965", "title": "Grotta del Sorell", "text": "La grotta del Sorell o grotta G.E.A., si apre sul livello del mare, esattamente sotto il belvedere di capo Caccia, di fronte all'isola di Foradada, ad una ventina di chilometri da Alghero. \nL'accesso alla grotta \u00e8 possibile anche da terra, ma solo con mare calmo. L'ingresso da terra \u00e8 consentito per mezzo di un pozzetto, quello da mare grazie ad un ampio cavernone. La sua morfologia \u00e8 molto complessa e labirintica. Superato il pozzetto, si raggiunge un ramo invaso dall'acqua, ma percorribile, che conduce al cavernone. Da qui sar\u00e0 poi possibile proseguire. \nLa grotta risulta molto tecnica, in alcuni tratti \u00e8 previsto l'uso di corde ed imbraghi, ma soprattutto \u00e8 di facile smarrimento. L'andamento della grotta \u00e8 piuttosto discendente, presenta concrezioni e stillicidio abbondante, quindi risulta piuttosto umida. Lo sviluppo si aggira intorno ai 500 m, mentre la lunghezza \u00e8 di 150 m. La grotta termina in un laghetto di acqua dolce. La cavit\u00e0 \u00e8 visitabile esclusivamente da personale attrezzato."}
{"id": "3217969", "revid": "123378620", "url": "https://it.wikipedia.org/wiki?curid=3217969", "title": "Matteo Astarita", "text": "Statistiche.\nPresenze e reti nei club.\n\"Statistiche parziali aggiornate al 26 giugno 2011.\"\nPalmar\u00e8s.\nClub.\nMiglior giocatore del campionato giovanile stagione 1996/1997\nMiglior giocatore del campionato giovanile stagione 1997/1998\nScudetto categoria Ragazzi anno 1999\nScudetto categoria Allievi anno 1999\nEsordio in A1 l'11.06.1999 nella partita Savona - Florentia\nOro trofeo delle regioni 1999\nScudetto categoria Juniores anno 2000\nScudetto Categoria ragazzi anno 2000\nScudetto Categoria Allievi anno 2000\nScudetto categoria Juniores anno 2000\nMan of macth 4.2.2006 partita A1 Nervi-Recco\nArgento Universiadi Bangkok Anno 2007\nPromozione in A1 Rari Nantes Florentia 2016-17 \nALLENATORE DI II LIVELLO PALLANUOTO CONSEGUITO ANNO 2017\nISTRUTTORE DI II LIVELLO NUOTO"}
{"id": "3217972", "revid": "30445", "url": "https://it.wikipedia.org/wiki?curid=3217972", "title": "Diobolo", "text": ""}
{"id": "3217981", "revid": "1442080", "url": "https://it.wikipedia.org/wiki?curid=3217981", "title": "Michele Trefogli", "text": "Biografia.\nPrimi anni.\nNacque a Torricella, Ticino, distretto di Lugano. Fu figlio di Marco Antonio Trefogli e Luigia Albertolli, mentre i suoi fratelli furono il pittore Bernardo Trefogli, l'architetto e ingegnere Paolo Trefogli e il commerciante Camillo Trefogli. Dopo aver frequentato le scuole del suo paese con grande successo, come dimostrato da un certificato rilasciato dal Direzione Cantonale dell'Educazione Pubblica in data 7 febbraio 1856 relativa ad un primo premio assegnato alla Scuola di disegno di Tesserete, si iscrive all'Accademia di Brera dove studi\u00f2 architettura negli anni 1855-1860. Consegu\u00ec diversi premi, alcuni dei quali consegnati dal governatore della Lombardia, Massimiliano d'Asburgo, che in seguito divenne imperatore del Messico. I suoi studi presso l'Accademia coincisero con le guerre d'indipendenza italiane. Dopo la battaglia di Solferino e San Martino e quella di Magenta vide entrare a Milano il famoso Maresciallo Patrice de Mac-Mahon. Partecip\u00f2 ad un banchetto a Milano in onore di Napoleone III, imperatore di Francia.\nIl direttore dell'Accademia di Brera l'11 agosto 1859 scrisse una lettera, congratulandolo a nome di tutta la facolt\u00e0 per il primo premio vinto, esprimendo rammarico per il fatto di non poterlo premiare poich\u00e9 all'Accademia mancano i fondi necessari. Non pot\u00e9 ottenere il suo diploma, ma ottenne un certificato da uno dei suoi insegnanti, il signor Gaetano Besi, che in data 14 maggio 1860 dichiar\u00f2 aveva compiuto gli studi teorico-partici sotto la sua guida durante gli anni 1855-1860. Questo certificato \u00e8 firmato dal segretario dell'Accademia.\nEbbe successi in Italia per il suo genio costruttivo, poi con il passaporto \u2116 3.297 rilasciato a Lugano il 18 maggio 1860 s'imbarc\u00f2 a Le Havre, il 30 maggio 1860 giunse a Southampton il 2 giugno per arrivare il 3 luglio dello stesso anno a Callao. in quei giorni si poteva fare il viaggio dall'Europa al Per\u00f9 in 31 giorni attraversando l'istmo di Panama. Il passaporto che gli serv\u00ec per curare gli interessi della Svizzera in Per\u00f9 , per cui dovette legalizzare il suo passaporto da parte del Ministero degli Affari Esteri del Per\u00f9, in data 20 luglio 1880, anno in cui il Per\u00f9 era in guerra con il Cile.\nAttivit\u00e0 in Per\u00f9.\nArrivato a Lima, venne incaricato della costruzione del penitenziario come fonte di posti di lavoro. Il 28 gennaio 1862, il secondo anno del suo soggiorno a Lima, fu nominato architetto di Stato durante il governo di Ram\u00f3n Castilla ed \u00e8 firmato da Felipe Paz Soldan, allora direttore generale dei Lavori Pubblici. Sotto la direzione immediata di Felipe Paz Soldan raccolse dati per creare una mappa del Per\u00f9 e delle sue infrastrutture. Nel 1863 per ordine dei direttori della Banca del Per\u00f9 progett\u00f2 e diresse la costruzione della banca. Allo stesso tempo, costru\u00ec la casa dei Conti di Goyoneche, cos\u00ec come quella dell'arcivescovo di Lima, fratello del conte di Goyoneche.\nNel 1865 realizz\u00f2 la ristrutturazione del Palazzo del Governo sotto il Vice Presidente, il generale Pezet. Progett\u00f2 le grandi finestre nel palazzo del governo. Negli stessi anni diresse il rinnovo del Collegio di San Carlos, la Facolt\u00e0 di Medicina attuale della Universidad Nacional Mayor de San Marcos. Il 16 settembre 1869 la Charity Society lo nomin\u00f2 come suo architetto e subito dopo fu altres\u00ec nominato architetto del comune; in tale veste fond\u00f2 la sezione dei lavori pubblici del comune e fu il primo capo sotto il sindaco Denegri. Cre\u00f2 la valutazione tecnica, preparandone con tre altri partner i rispettivi regolamenti. Come architetto della Carit\u00e0 dal 1870 eresse tutte le fattorie della societ\u00e0, tra cui l'ospedale Dos de Mayo e la Casa della Carit\u00e0 a Divorziato Street (ora Plaza Francia).\nCome un architetto costru\u00ec le case private delle principali famiglie, come Paz Soldan, Varela, Montero, Tudela, ecc. Per incarico del governo modific\u00f2 sostanzialmente la Biblioteca Nazionale. Fu anche assunto specificamente dal Presidente Castilla per costruire la casa di Lima Post.\nIn Per\u00f9 trascorse la sua vita come un lavoratore instancabile e artista, attivo nella colonia svizzera e presiedendo la Carit\u00e0 nel 1889. Non dimentic\u00f2 mai la sua patria e don\u00f2 al comune di Torricella i fondi per un asilo moderno. Mor\u00ec a Lima a novanta anni nel 1928, quando aveva in programma un altro viaggio di ritorno nel Canton Ticino. Venne tumulato nel cimitero Presb\u00edtero Maestro."}
{"id": "3217984", "revid": "729019", "url": "https://it.wikipedia.org/wiki?curid=3217984", "title": "San Alberto (Paraguay)", "text": " \nSan Alberto \u00e8 un centro abitato del Paraguay, nel Dipartimento dell'Alto Paran\u00e1. Forma uno dei 20 distretti del dipartimento.\nPopolazione.\nAl censimento del 2002 San Alberto contava una popolazione urbana di 4.221 abitanti (11.523 nel distretto)."}
{"id": "3217985", "revid": "123979743", "url": "https://it.wikipedia.org/wiki?curid=3217985", "title": "Kink (sessualit\u00e0)", "text": "Nella sessualit\u00e0 umana il termine inglese kink (come il suo derivato kinkiness e l'aggettivo kinky) descrive una gamma di pratiche sessuali non convenzionali, che spesso hanno affinit\u00e0 col BDSM, usate come mezzo per rafforzare l'intimit\u00e0 all'interno di un rapporto di coppia. A questo termine se ne contrappone un altro, \"vanilla\", proprio per porre enfasi sulla differenza con le pratiche pi\u00f9 usuali. Esempi di pratiche \"kinky\" sono il gioco con la cera, il bondage, lo spanking, il pony-play e altri giochi di dominazione-sottomissione o umiliazione erotica.\nAnche se spesso la parola \"kink\" viene usata per riferirsi pure alle pratiche feticistiche, in realt\u00e0 esiste una differenza di fondo: mentre il \"kink\" si basa fondamentalmente sulla relazione con il partner, il feticismo piuttosto si focalizza su una singola parte del corpo, caratteristica fisica od oggetto inanimato. Inoltre, contrariamente a quella che pu\u00f2 essere una semplice fantasia sessuale, il feticismo tende a essere una inclinazione ben radicata all'interno di una persona, i cui esordi risalgono solitamente all'infanzia.\nIl confine tra ci\u00f2 che pu\u00f2 essere considerato convenzionale e non convenzionale in campo sessuale, legato a ragioni storiche, sociali e culturali, \u00e8 alquanto aleatorio e variabile, purch\u00e9 qualsiasi genere di esperienza sia sempre condivisa volontariamente e mai imposta sull'altro partner. In tal senso la parola \"kink\", che tradotta letteralmente dall'inglese indica una brusca \"curva\", \u00e8 scevra dalle connotazioni negative che possono associarsi al termine \"perversione\"."}
{"id": "3217986", "revid": "1861950", "url": "https://it.wikipedia.org/wiki?curid=3217986", "title": "ASL Airlines Belgium", "text": "ASL Airlines Belgium (in precedenza TNT Airways) \u00e8 una compagnia aerea cargo belga che opera nel campo del trasporto merci e voli charter (dal 2004). \u00c8 stata fondata nel 1999 da TNT. Effettua voli cargo e charter in pi\u00f9 di 90 destinazioni tutti i giorni (soprattutto europei). Il 5 febbraio 2016, ASL Airlines Ireland ha avviato la trattativa per l'acquisizione di TNT Airways e PAN Air da TNT Express, completata nel maggio 2016 con il cambio di denominazione societaria.\nStoria.\nTNT Airways (Thomas Nationwide Transport) venne fondata e costituita in Belgio nel 1999; nello stesso anno fece domanda per il COA e la licenza di trasporto aereo alle autorit\u00e0 belghe.\nNel 2000, TNT Airways ricevette la prima certificazione per utilizzare i BAe 146-300 QT. TNT Airways inizi\u00f2 immediatamente le operazioni tra Liegi e Vienna. Mesi dopo venne introdotto il primo Airbus A300B4F e la compagnia divenne membro a pieno titolo della IATA. Nello stesso anno iniziarono i voli internazionali.\nL'anno successivo, nel 2001, le autorit\u00e0 belghe riconobbero TNT Airways come compagnia aerea di linea.\nNel 2002, il Dipartimento dei Trasporti degli Stati Uniti e la FAA autorizzarono la compagnia a condurre operazioni da e per gli Stati Uniti. Inoltre, la Liege Airport Company rilasci\u00f2 una licenza per fornire servizi di assistenza sulla rampa a vettori di terze parti. I primi Boeing 747-400ERF entrarono nella flotta e TNT Airways strinse accordi di code-share con China Southern per un servizio giornaliero tra Liegi, Shanghai e Shenzhen.\nNel 2003 venne introdotto nella flotta il primo Boeing 737-300(SF), manutenuti dalla KLM Engineering. L'anno successivo, TNT Airways ottenne l'approvazione per il trasporto di passeggeri tramite voli charter.\nNel 2010, TNT espanse la sua rete di rotte a lungo raggio con un servizio aereo di cinque giorni alla settimana che collegava Mosca e il suo principale hub europeo di Liegi, nonch\u00e9 un volo diretto tra Chongqing e Liegi. L'anno successivo, l'azienda ricevette tre Boeing 777F nella sua flotta (consegna nel 2011). A gennaio, le due divisioni, TNT Post e TNT Express, si divisero per creare due societ\u00e0 separate. La scissione divenne effettiva dal 1\u00ba maggio 2011.\nNel 2012, TNT Airways ed Emirates SkyCargo ampliarono la loro collaborazione firmando un accordo di code-share. Emirates SkyCargo avrebbe inserito il suo codice e avrebbe utilizzato lo spazio sui 777 cargo di TNT Airways sulle rotte New York-Liegi e Hong Kong-Dubai-Liegi.\nNel 2016, ASL Airlines Ireland ha acquisito TNT Airways e la consociata PAN Air da TNT Express. Di conseguenza, TNT Airways \u00e8 stata rinominata ASL Airlines Belgium.\nFlotta.\nFlotta attuale.\nA dicembre 2021 la flotta di ASL Airlines Belgium \u00e8 cos\u00ec composta:\nFlotta storica.\nASL Airlines Belgium operava in precedenza con i seguenti aeromobili:"}
{"id": "3217988", "revid": "1573940", "url": "https://it.wikipedia.org/wiki?curid=3217988", "title": "Drosophila appendiculata", "text": "Drosophila appendiculata , \u00e8 un insetto del genere \"Drosophila\" (Diptera: Drosophilidae) endemico Cile. Rappresenta l'unica specie del sottogenere Drosophila (Chusqueophila) .\nIl sottogenere.\nIl sottogenere \"Drosophila (Chusqueophila)\" fu descritto da Brncic per comprendervi le drosofile che non presentano caratteri definiti per gli altri sottogeneri, allora nove. L'elemento morfologico pi\u00f9 significativo che contraddistingue \"Chusqueophila\" dagli altri sottogeneri consiste nella presenza di tre false vene trasversali associate alla media e comprese fra questa e la cubito. Sia le vene spurie sia la medio-cubitale sia la radio-mediale sono evidenziate da una marcata pigmentazione fumosa.\nAltri caratteri diagnostici consistono nell'assenza di setole prescutellari, nelle uova provviste di quattro grandi filamenti e di una superficie cosparsa di minute protuberanze spinose e nella spermateca membranosa.\nSotto l'aspetto filogenetico, \"Chusqueophila\" sarebbe strettamente correlato al sottogenere \"Drosophila (Drosophila)\"\nLa specie.\n\"D. appendiculata\", unica specie descritta per questo sottogenere, comprende moscerini di grandi dimensioni, con livrea giallastra e zampe giallo-grigiastre. Di questa specie sono stati raccolti esemplari, descritti da Malloch, in varie stazioni del Cile centrale, nella Regione di Los Lagos (isola di Chilo\u00e9, Provincia di Osorno e Provincia di Llanquihue)."}
{"id": "3217990", "revid": "62221", "url": "https://it.wikipedia.org/wiki?curid=3217990", "title": "Drosophila (Chusqueophila)", "text": ""}
{"id": "3217996", "revid": "253269", "url": "https://it.wikipedia.org/wiki?curid=3217996", "title": "One Year of Love", "text": "One Year Of Love \u00e8 un brano musicale dei Queen scritto dal bassista John Deacon e tratto dall'album del 1986 \"A Kind of Magic\", del quale \u00e8 anche l'ultimo singolo promozionale estratto. \u00c8 una delle colonne sonore del film \"Highlander - l'ultimo immortale\".\nLato B.\nIl lato B del singolo \u00e8 \"Gimme the Prize\" (il cui sottotitolo \u00e8 \"Kurgan's Theme\"); il brano \u00e8 stato scritto da Brian May ed anch'esso \u00e8 presente nella colonna sonora per il film \"Highlander - l'ultimo immortale\"."}
{"id": "3217999", "revid": "106640561", "url": "https://it.wikipedia.org/wiki?curid=3217999", "title": "Trattato dei tre impostori", "text": "Con il titolo Trattato dei tre impostori (che sarebbero Mos\u00e8, Ges\u00f9 e Maometto) sono note in italiano tre diverse opere:\nLe origini leggendarie del trattato.\nL'idea che fondatori e predicatori di religioni possano essere degli impostori si trova testimoniata nella storia pi\u00f9 antica. Erodoto racconta del trace Zalmoxis che si fece credere immortale nascondendosi per tre anni, facendo credere di essere morto, per poi riapparire ai suoi fedeli come se fosse risorto, e raccontando di aver vissuto un'altra vita in un luogo favoloso dove aveva goduto di ogni felicit\u00e0. Secondo Tito Livio, il re Numa Pompilio fingeva di avere convegni con una ninfa che gli consigliava quali culti introdurre in Roma, allo scopo di ispirare il timore degli dei a un popolo rozzo e ignorante. Noto \u00e8 lo scetticismo religioso di sofisti ed epicurei, e naturalmente per i cristiani le divinit\u00e0 elleniche sono false e i miti pagani delle favole ridicole o immorali.\nLuciano di Samosata si fa beffe di tutti i narratori di miti, mentre per il pagano Celso Mos\u00e8 e Ges\u00f9 sono dei maghi che ingannarono un popolino ignorante; non diversa \u00e8 l'opinione dell'imperatore Giuliano, per il quale Mos\u00e8 e Ges\u00f9 hanno tradito la vera religione. Anche per gli ebrei Ges\u00f9 \u00e8 un impostore che si \u00e8 spacciato per l'atteso messia, e Maimonide accomuna Maometto a Ges\u00f9. Mentre gli islamici considerano Mos\u00e8 e Ges\u00f9 degli autorevoli profeti, per quanto inferiori a Maometto, per i cristiani Maometto, pur generalmente mal conosciuto, \u00e8 senz'altro un impostore quando non \u00e8 un eretico.\nL'opinione che tutti i fondatori delle tre grandi religioni siano degli impostori appare nel X secolo. Narra intorno al 1260 il domenicano Thomas de Cantimpr\u00e9 (1201-1272) che il maestro di teologia nell'Universit\u00e0 di Parigi Simon de Tournai (1130-1201) avrebbe un giorno pronunciato \u00abesecrabili parole di bestemmia contro Cristo: tre personaggi - disse - hanno soggiogato il mondo con le loro sette e i loro insegnamenti: Mos\u00e8, Ges\u00f9 e Maometto. Mos\u00e8 ingann\u00f2 gli ebrei, Ges\u00f9 i cristiani e Maometto i gentili\u00bb. L'accusa di impostura rivolta ai tre profeti era del resto pi\u00f9 antica: in testi della setta islamica dissidente dei carmati sono presenti analoghe affermazioni, risalenti al X e all'XI secolo. Attribuita ad Abu Tahir (906-944) \u00e8 l'opinione che \u00abin questo mondo tre individui hanno corrotto gli uomini: un pastore, un medico e un cammelliere. Ma il cammelliere \u00e8 l'illusionista, \u00e8 il mago peggiore dei tre\u00bb, dove il pastore \u00e8 Mos\u00e8, il medico \u00e8 Ges\u00f9 e il cammelliere \u00e8 Maometto.\n\u00c8 proprio negli ambienti musulmani che sembra essersi originariamente diffusa la tesi dell'impostura dei tre profeti. L'agostiniano Egidio Romano (1243-1316) accusa Averro\u00e8 di ritenere \u00abla religione dei cristiani non credibile a causa del mistero dell'eucaristia. Definiva quella degli ebrei una religione per bambini, a causa dei precetti e delle obbligazioni legali. Dichiarava poi che la religione dei musulmani, incentrata sul soddisfacimento dei sensi, era una religione da maiali\u00bb. In realt\u00e0 Averro\u00e8 non sostenne nulla del genere, ma l'opinione di Egidio era ben condivisa, cos\u00ec che anche Benvenuto da Imola, commentando Dante intorno al 1380, si duole che l'autore \u00abmette Averroe senza pena, che fra le altre empiet\u00e0 disse che tre furono i celebri impostori del mondo - Cristo, Mos\u00e8 e Maometto - e che Cristo, perch\u00e9 giovane ed ignorante, fu crocefisso\u00bb, i pittori giotteschi lo mettono all'inferno negli affreschi del Camposanto di Pisa, mentre Petrarca se la prende con gli averroisti che \u00abderidono Cristo e adorano Aristotele\u00bb.\nLa maggiore risonanza al tema dei tre impostori fu data dall'enciclica \"Ascendit de mari\" di Gregorio IX, del 1\u00ba luglio 1239, nella quale l'imperatore Federico II viene accusato di aver \u00abaffermato apertamente che, per usare le sue parole, il mondo intero \u00e8 stato ingannato da tre impostori, Ges\u00f9 Cristo, Mos\u00e8 e Maometto, due dei quali sono morti in gloria, mentre Ges\u00f9 \u00e8 per\u00f2 morto in croce. E ha avuto l'ardire di sostenere a voce alta, o piuttosto di mentire, che \u00e8 follia credere che una vergine abbia partorito il Dio creatore della natura e di tutte le cose\u00bb.\nQuesta accusa, che il papa non documenta ma che \u00e8 ugualmente difficile dimostrare falsa, anche perch\u00e9 il sovrano amava circondarsi di dotti arabi ed ebrei, come del resto faceva il quasi contemporaneo Alfonso X, finisce con il coinvolgere il segretario particolare dell'imperatore, Pier della Vigna, il quale avrebbe composto su ordine di Federico un trattato \"De tribus impostoribus\" che nessuno conosce ma della cui esistenza pochi sembrano dubitare. Ancora nel 1756 Prosper Marchand ritiene verosimile che Pier delle Vigne abbia scritto quel libro, il cui manoscritto - sostiene - si trovava, ma fu rubato, in una biblioteca di Monaco. Il fatto poi di essere stato elogiato come \u00abuomo saggio e dotto\u00bb da uno scettico anticlericale come Poggio Bracciolini non pu\u00f2 che rafforzare un tale sospetto.\nNon sfugge al sospetto nemmeno il Boccaccio, la cui novella \"dei tre anelli\" mette sullo stesso piano le tre fedi: \u00abdelle tre Leggi alli tre popoli date da Dio Padre [...] ciascun la sua eredit\u00e0, la sua vera Legge ed i suoi comandamenti dirittamente si crede avere e fare, ma chi se l'abbia, come degli anelli, ancora ne pende la quistione\u00bb. E in un'altra novella Boccaccio irride le mistificazioni delle false reliquie.\nSviluppo della leggenda.\nIl Cinquecento.\nNel Cinquecento, questo fantomatico libro \u00e8 ancora sconosciuto, e tuttavia se ne cerca l'autore. La riscoperta e la valorizzazione dell'antichit\u00e0 classica, con i suoi scrittori e i suoi miti, la passione per l'alchimia, la maggiore libert\u00e0 dei costumi, lo scontro religioso in atto all'interno del cristianesimo, tutto alimenta l'interesse per quanto appare eterodosso e proibito, un interesse favorito dalla crescita del mercato librario e dalla conseguente pi\u00f9 rapida circolazione delle idee. Un autore pi\u00f9 che licenzioso come Pietro Aretino non pu\u00f2 sfuggire all'accusa che gli rivolge nel 1623 il frate Marin Mersenne, il quale non ha mai visto il \"De tribus impostoribus\" ma crede sulla parola di un amico che dice di aver letto il libro rintracciandovi lo stile dell'Aretino, il quale peraltro non scrisse mai in latino. Sulla scorta del Mersenne vanno lo Spizel, il Tentzel e altri ancora.\nNella sua riflessione sulla politica, Machiavelli aveva individuato nella religione un potente fattore di conservazione del potere. Nei \"Discorsi sopra la prima Deca di Tito Livio\" egli scrive che \u00abcome la osservanza del culto divino \u00e8 cagione della grandezza delle repubbliche, cos\u00ec il dispregio di quello \u00e8 cagione della rovine di esse\u00bb, tanto che \u00abmai fu alcuno ordinatore di leggi straordinarie in uno popolo che non ricorresse a Dio, perch\u00e9 altrimenti non sarebbero accettate\u00bb. Un saggio principe deve favorire tutto ci\u00f2 che serve a mantenere la religione, anche se fosse falso, poich\u00e9 cos\u00ec si mantiene e si rafforza anche lo Stato. Mos\u00e8 e Maometto furono particolarmente abili a condurre al successo i loro popoli, rendendoli guerrieri con la forza della convinzione religiosa, diversamente da Ges\u00f9, che certo non fu un capo di Stato e la cui predicazione ha creato una religione che ha infiacchito gli uomini. Ad ogni modo, le religioni e gli Stati sono destinati a morire, come muoiono tutte le cose, a meno che non si rinnovino. Cos\u00ec \u00e8 accaduto per la religione dell'antica Roma, che decadde con la decadenza della citt\u00e0, e quando la falsit\u00e0 di quella religione \u00abfu scoperta ne' popoli, diventarono gli uomini increduli e atti a perturbare ogni ordine buono\u00bb.\nL'incredulit\u00e0 e l'ateismo sembrano essere uno dei mali del secolo. Lo storico protestante tedesco Johannes Sleidan denuncia nel 1563 il diffondersi dell'ateismo in Germania e gli fa eco in Francia il predicatore cattolico Melchior de Flavin, che pensa addirittura alla necessit\u00e0 di un fronte comune delle tre grandi religioni per fronteggiare l'avanzata del materialismo. Non \u00e8 per\u00f2 indispensabile, secondo Thomas Browne, essere compiutamente atei per essere nemici delle religioni: secondo lui, Bernardino Ochino, \u00abquesto mostro d'uomo, questo segretario infernale che non era n\u00e9 ebreo, n\u00e9 cristiano, n\u00e9 musulmano, insomma l'autore dell'abominevole libro dei tre impostori, non era positivamente ateo\u00bb. Tesi ripresa da Kenelm Digby, il quale dubita che l'Ochino, gi\u00e0 generale dei cappuccini, fosse ateo: egli divenne \u00abprima eretico, poi ebreo e dopo musulmano, e alla fine scrisse una furiosa invettiva contro quelli che chiam\u00f2 i tre grandi impostori del mondo, il nostro salvatore Cristo, Mos\u00e8 e Maometto\u00bb.\nNel Cinquecento si afferma nell'Universit\u00e0 di Padova una scuola che rivendica la corretta interpretazione del pensiero aristotelico riguardo al problema dell'anima: l'anima muore con il corpo, sostiene Pietro Pomponazzi, e chi afferma il contrario vuole tenere il popolo nel timore delle pene infernali: \u00abil legislatore religioso [...] sanc\u00ec l'immortalit\u00e0 dell'anima curandosi non della verit\u00e0, ma soltanto della probit\u00e0, con lo scopo di indurre l'uomo alla virt\u00f9\u00bb. Quanto alle religioni positive, \u00abquella di Cristo, di Mos\u00e9 e di Maometto, o sono tutte false, e cos\u00ec tutto il mondo \u00e8 ingannato, o lo sono soltanto due, e cos\u00ec \u00e8 ingannata la maggior parte degli uomini\u00bb.\nNella Ginevra calvinista furono giustiziati due personaggi che furono poi indicati come possibili autori dell'inesistente \"Trattato\": sono Jacques Gruet e Michele Serveto. Del primo, condannato nel 1547 perch\u00e9 autore di un libello contro Calvino e i suoi collaboratori, si scoprirono due anni dopo altri scritti nei quali Ges\u00f9 \u00e8 definito, tra le altre cose, \u00abbalordo, bugiardo, pazzo, seduttore\u00bb, e Mos\u00e8 un inventore di favole, come i profeti venuti dopo di lui e tutti i padri della Chiesa, \u00abcome Girolamo, Ambrogio, Beda, Scoto, Tommaso d'Aquino e altri barbari che inventarono falsit\u00e0\u00bb. Michele Serveto, bruciato sul rogo nel 1553, viene accusato nel 1610 dal consigliere del Parlamento di Bordeaux e polemista cattolico Florimond de Raemond di essere l'autore del \"Trattato\" perch\u00e9 in fondo, secondo lui, mette sullo stesso piano Ges\u00f9 Cristo con Maometto. Il de Raemond dice anche di aver visto, nella sua infanzia, una copia del libro nelle mani di Pietro Ramo e passare \u00abdi mano in mano tra i pi\u00f9 dotti, desiderosi di vederlo\u00bb.\nServeto era stato accusato di aver scritto \u00abil detestabile \"Trait\u00e9 des trois imposteurs\"\u00bb anche da Guillaume Postel. Ma questi \u00e8 a sua volta uno degli autori maggiormente indiziati: lo chiamano in causa Henri Estienne - che ricorda che egli dichiar\u00f2 pubblicamente in piazza di Rialto, a Venezia, che \u00abuna buona religione dovrebbe essere composta da tre fedi, quella cristiana, la ebraica e la turca\u00bb - Pietro Ramo e Tommaso Campanella, questi ultimi due a loro volta indiziati del \u00abmisfatto\u00bb.\nIl secolo si conclude con il rogo di Giordano Bruno che era stato accusato, tra l'altro, di aver giudicato Mos\u00e8 e Ges\u00f9 dei maghi bugiardi; nel 1661 Johann Heinrich Ursin ripete ancora le parole che Caspar Schoppe aveva scritto all'indomani dell'esecuzione di Bruno: \u00abi miracoli di Mos\u00e8 erano il risultato della magia, arte nella quale egli superava gli egizi, le leggi che diede agli ebrei erano sue proprie e non di Dio, le Scritture erano favole\u00bb, mentre nel 1711 Mathurin Veyssi\u00e8re de La Croze sostiene che nello \"Spaccio della bestia trionfante\", \u00abquesto libro che fa orrore a tutte le persone perbene\u00bb, Bruno faccia \u00abparagoni abominevoli tra le favole dei poeti e le storie oggetto di fede nelle religioni subentrate al paganesimo. Il Vangelo \u00e8 messo in ridicolo. Il nome di impostore \u00e8 ripetuto pi\u00f9 volte e applicato ai tre legislatori\u00bb, Mos\u00e8, Maometto e Ges\u00f9.\nIl Seicento.\nCampanella, anche per sottrarsi a imbarazzanti sospetti, scrive l'\"Atheismus triumphatus\", una condanna dell'ateismo che metterebbe in pericolo l'esistenza stessa degli Stati, e nel \"De gentilismo non retinendo\" individua nella Germania il paese di origine del \"De tribus impostoribus\".\nFinalmente, dall'attribuzione degli autori si passa alla ricerca del libro. Il consigliere di Cristina di Svezia, Johan Adler Salvius, nel 1635 contatta Baruch de Castro, un medico ebreo di Amburgo, appassionato di esoterismo, seguace di Sabbatai Zevi e autore del \"Flagellum Calumniantium\", perch\u00e9 gli procuri una copia del \"Trattato\". Sembra che il de Castro, che \u00e8 diventato medico di Cristina, gliene consegni una nel 1652. Il Salvius muore quell'anno stesso e la regina Cristina di Svezia cerca di entrare in possesso del libro, ma egli l'avrebbe bruciato alla vigilia della morte. Anche dopo l'abdicazione Cristina continua a cercarne una copia, ma inutilmente.\nNel Seicento si dibatte sull'origine delle religioni. Secondo Hobbes il principale motivo \u00e8 l'ignoranza delle vere cause delle cose: l'uomo si mette a fantasticare o a credere \u00aball'autorit\u00e0 di altri uomini che ritiene suoi amici o persone pi\u00f9 sagge di lui\u00bb. Anche l'ignoranza del futuro genera paura, e \u00abquando non si pu\u00f2 vedere nulla, per la nostra buona o cattiva sorte non rimane che accusare un qualche potere o agente invisibile\u00bb, che diventa cos\u00ec, nella mente umana, un essere reale e onnipotente, degno di venerazione. Esistono due specie di fondatori di religioni: quelli che hanno creato una religione secondo la propria fantasia, e quelli che hanno agito \u00absecondo il comandamento e la direzione di Dio\u00bb. Entrambi hanno dato leggi ai popoli, ma i primi, come Numa Pompilio e Maometto, sono impostori, mentre Mos\u00e9 e Ges\u00f9 hanno dato \u00abprecetti per coloro che si sono sottomessi come sudditi del regno di Dio\u00bb.\nNel 1670 esce nei Paesi Bassi il \"Trattato teologico-politico\" di Spinoza, che quattro anni dopo viene proibito insieme al \"Leviatano\" di Hobbes perch\u00e9 blasfemo e ateo. Per Spinoza i preti cristiani, come i rabbini e gli imam, sono impostori che \u00abrendono gli uomini bruti, poich\u00e9 impediscono totalmente che ciascuno si avvalga del suo libero giudizio e distingua il vero dal falso\u00bb, intanto che \u00abspacciano le proprie finzioni per parola di Dio\u00bb per costringere il prossimo \u00aba pensarla come loro\u00bb. Ne approfittano i monarchi, che hanno tutto l'interesse a \u00abingannare gli uomini e a mascherare, con lo specioso nome di religione, la paura con la quale tenere a freno i sudditi\u00bb.\nPur con diversi limiti, i Paesi Bassi sono il paese pi\u00f9 libero d'Europa, e vi si trasferiscono decine di migliaia di calvinisti francesi, cui Luigi XIV ha reso intollerabile la vita in patria, specie dopo l'emanazione dell'editto di Fontainebleau nel 1685. Tra di essi \u00e8 Pierre Bayle: anche per lui Maometto \u00e8 un impostore \u00abche si serviva della religione come espediente per accrescere se stesso\u00bb. D'altra parte i suoi seguaci sono responsabili di molte favole che si raccontano sul fondatore dell'islamismo, un inconveniente accaduto anche alla nascita del cristianesimo.\nNei Paesi Bassi Bayle fonda nel 1684 le \u00abNouvelles de la R\u00e9publique des Lettres\u00bb, e il suo esempio \u00e8 presto imitato. Compaiono altre riviste letterarie come il \u00abJournal litt\u00e9raire\u00bb, la \u00abBiblioth\u00e9que anglaise\u00bb e la \u00abBiblioth\u00e8que germanique\u00bb, e alla fine del secolo i Paesi Bassi sono il paese dove si stampano pi\u00f9 libri di tutti gli altri paesi messi insieme. \u00c8 naturale che qui venga finalmente stampato un \"Trait\u00e9 des trois imposteurs\", ma questo libro viene preceduto da un \"De tribus impostoribus\" che vede la luce in Germania.\nIl \u00abDe tribus impostoribus\u00bb.\nNell'aprile del 1688 l'amburghese Johann Joachim M\u00fcller (1661-1733), nipote del teologo Johannes M\u00fcller (1598-1672) che fu autore di un \"Atheismus devictus\", dopo aver assistito nell'Universit\u00e0 di Kiel a una dissertazione del pastore protestante Johann Friedrich Mayer (1650-1712) sui \"Comitia taboritica a Christo, Mose et Elia celebrata\", gli spedisce la copia di un manoscritto in suo possesso al quale ha aggiunto un'appendice: il manoscritto \u00e8 in latino ed \u00e8 intitolato \"De imposturis religionum breve compendium\". Mayer concede a qualche suo amico di copiarlo e una copia perverr\u00e0 anche a Peter Friedrich Arpe (1682-1740), un intellettuale tedesco che vive a Copenaghen, appassionato collezionista di libri rari e proibiti.\nArpe sa bene che \u00e8 meglio non rendere noto di essere in possesso di uno scritto proibito, eppure a lui viene attribuita l'anonima \"R\u00e9ponse \u00e0 la dissertation de Monsieur de La Monnoye sur le Trait\u00e9 des trois imposteurs\", pubblicata a Rotterdam nel 1716, dove si conferma, contro i dubbi espressi da Bernard de la Monnoye nella sua \"Menagiana\", l'esistenza del \"Trattato\". Del resto, quell'anno stesso il celebre Leibniz ha potuto vedere il famoso manoscritto in casa del figlio di Johann Mayer, che alla morte del padre ha deciso di vendere la biblioteca. Il manoscritto \u00e8 formato da 14 fogli e di esso \u00abnon si pu\u00f2 dire nulla di pi\u00f9 esecrabile, di pi\u00f9 empio e di pi\u00f9 pericoloso\u00bb - scrive Leibniz al barone Georg Wilhelm von Hohendorf, aiutante di campo di Eugenio di Savoia. Il barone, che era alla ricerca dello scritto per conto del principe, lo acquista da Mayer, e il manoscritto finisce nella biblioteca di Eugenio. Da qui finir\u00e0 nella Biblioteca nazionale di Vienna, dove \u00e8 tuttora conservato.\nPoich\u00e9 si sospetta che autore della \"R\u00e9ponse\" e soprattutto del \"Trattato\" sia l'Arpe, questi \u00e8 costretto a intervenire pubblicamente. Nella seconda edizione della sua \"Apologia pro Julio Caesare Vanino neapolitano\" nega di essere l'autore della \"R\u00e9ponse\" ma ammette di possedere una copia del \"Trattato\" tratta dal manoscritto del Mayer. Il \"De tribus impostoribus\" - aggiunge - \u00ab\u00e8 una miscellanea recente di Johann Joachim M\u00fcller, che l'ha scritta per difendere la propria posizione intellettuale in una disputa. Suo nonno aveva menzionato l'opera e non aveva negato di possederla, e Mayer, suo amico intimo, gliela chiedeva con insistenza\u00bb.\nDunque il M\u00fcller \u00e8 l'autore del \"Trattato\": \u00e8 possibile che egli si sia basato su uno o pi\u00f9 scritti precedenti appartenuti a suo nonno, ma di questi, se mai sono esistiti, non vi \u00e8 traccia. Il manoscritto del M\u00fcller viene stampato per la prima volta a Vienna nel 1753 dall'editore Straub con la data 1598. Non se ne conosce il motivo: fu forse per dare al libro una vernice antiquaria, apponendogli l'anno di nascita del teologo Johannes M\u00fcller.\nIl \"De tribus impostoribus\" rileva che la stessa nozione di Dio \u00e8 incerta per coloro che pure ne sostengono l'esistenza, i quali danno \u00abla definizione di Dio ammettendo la loro ignoranza\u00bb, senza comprendere \u00abchi lo ha creato\u00bb o affermando \u00abche \u00e8 lui stesso il principio di s\u00e9\u00bb, sostenendo cos\u00ec \u00abuna cosa che non capiscono. Dicono: non comprendiamo il suo inizio; dunque l'inizio non esiste\u00bb. Avviene che la sua nozione sia \u00abil limite di un'astrazione intellettuale\u00bb, e venga definito a volte Natura, a volte Dio, avendone idee disparate: chi chiama Dio \u00abla connessione delle cose\u00bb, chi \u00abun essere trascendente, perch\u00e9 non pu\u00f2 essere visto n\u00e9 compreso\u00bb.\nSi sostiene poi che Dio sia amore, bench\u00e9 egli, in quanto creatore, abbia dotato l'uomo di una natura opposta alla sua, e lo abbia sottoposto \u00aballa tentazione dell'albero, sapendo che avrebbe commesso una trasgressione fatale a se stesso e ai suoi discendenti\u00bb. Per riscattare poi la colpa dell'uomo, Dio far\u00e0 subire a suo figlio i peggiori tormenti: \u00abnemmeno i barbari credono a storie cos\u00ec menzognere\u00bb. Ci si deve chiedere allora perch\u00e9 mai bisognerebbe tributare un culto a Dio, regolato da un'istituzione religiosa, oltre tutto in considerazione del fatto che un essere perfetto non dovrebbe averne bisogno: \u00abil bisogno di essere onorato \u00e8 segno d'imperfezione e d'impotenza\u00bb. In realt\u00e0, \u00abognuno comprende che \u00e8 interesse dei governanti e dei potenti stabilire una religione per mitigare gli istinti violenti del popolo\u00bb.\nSi dice che la presenza di una coscienza morale sarebbe la prova che Dio ha dato all'uomo la nozione del bene e del male e conseguente timore della punizione, ma in realt\u00e0 le cattive azioni alterano l'armonia sociale e chi le commette teme le sanzioni della societ\u00e0 umana. \u00c8 la ragione naturale a illuminare il comportamento morale dell'uomo: il resto \u00e8 \u00abun'invenzione dei nostri oziosi sacerdoti, che cos\u00ec accrescono considerevolmente il loro tenore di vita\u00bb.\nNessuna religione \u00e8 in grado di dimostrare n\u00e9 l'esistenza n\u00e9 la natura di un'essenza divina, anche se sempre vi \u00e8 chi ha preteso di conoscerla: i pagani dell'antichit\u00e0, il re Numa, Mos\u00e9, Maometto, i bramini indiani, i cinesi, ciascuno contraddicendo gli altri: \u00absi credette che il giudaismo correggesse il paganesimo, il cristianesimo il giudaismo, Maometto entrambi, e si attende il correttore di Maometto e dell'islamismo\u00bb. \u00c8 allora naturale sospettare che i fondatori delle religioni siano tutti degli impostori. Del resto, ogni religione accusa tutte le altre di impostura e, in particolare nel cristianesimo, ogni setta cristiana \u00abaccusa l'altra di aver corrotto il testo del Nuovo Testamento\u00bb. Occorrerebbe, poich\u00e9 non \u00e8 evidentemente possibile credere a ogni religione, non credere a nessuna, \u00abfinch\u00e9 non si sia trovata la vera religione\u00bb.\nPertanto, per stabilire la verit\u00e0 di ogni singola religione, bisognerebbe esaminare con cura le affermazioni dei loro singoli fondatori: \u00abnon bisogna prendere affrettatamente per dogma o per testimonianza sicura quel che il primo che passa abbia asserito\u00bb. Operazione molto difficile, che si pu\u00f2 dubitare possa mai giungere a una conclusione effettiva.\nIl \u00abTrait\u00e9 des trois imposteurs\u00bb.\nNella sua nota, l'Arpe aveva fatto un'altra importante ammissione: aveva scritto di essere in possesso di un libro in francese su un analogo contenuto, dal titolo \"L'Esprit de Spinoza\". Nella sua copia indicava in un appunto gli autori, che a suo giudizio erano Jean Rousset de Missy e Jan Vroesen. Il giornalista Jean Rousset de Missy sarebbe anche l'autore dell'anonima \"R\u00e9ponse \u00e0 la dissertation de Monsieur de La Monnoye sur le Trait\u00e9 des trois imposteurs\", nella quale si confermava l'esistenza del \"Trattato\". Nella \"R\u00e9ponse\" egli afferma di aver tradotto dal latino in francese una copia manoscritta del \"De tribus impostoribus\" fornitagli da un tedesco: questa copia sarebbe il manoscritto del M\u00fcller ora di propriet\u00e0 del principe Eugenio di Savoia.\nNel 1719 appare a L'Aia un libro in francese, senza indicazione dell'autore e dell'editore, dal titolo \"La Vie et l'Esprit de Mr Beno\u00eet de Spinosa\" (La vita e lo spirito del signor Benedetto Spinoza). Nel titolo non si accenna ad impostori, non \u00e8 una traduzione del \"De tribus impostoribus\", il suo contenuto \u00e8 diverso ed \u00e8 svolto in modo pi\u00f9 ampio e articolato: \u00e8 presente una biografia di Spinoza - la \"Vie\" - cui segue l'\"Esprit\", che nelle successive edizioni sar\u00e0 pubblicato separatamente con il titolo \"Trait\u00e9 des trois imposteurs\". Di questa prima edizione restano solo quattro esemplari, in uno dei quali un anonimo lettore attribuisce la \"Vita di Spinoza\" a un seguace del filosofo, il medico ugonotto Jean Maximilien Lucas (1636-1679) emigrato nei Paesi Bassi, e cita la \"Bibliographie instructive\" (1763) di Guillaume Fran\u00e7ois De Bure (1731-1782), secondo il quale \"La Vie et l'Esprit de Mr Beno\u00eet de Spinosa\" sarebbe gi\u00e0 stata stampata nei Paesi Bassi nel 1712. Di quest'ultima presunta edizione non vi \u00e8 traccia.\n\u00c8 l'erudito francese Prosper Marchand (1675-1756) a fornire la prima ricostruzione della genesi del libro nella voce \"Impostoribus (Liber de tribus)\" del suo \"Dictionnaiere historique\" pubblicato postumo nel 1758. Gli editori sono Charles Levier e Thomas Johnson, mentre l'autore \u00e8 Jan Vroesen (o Vroese), come gi\u00e0 aveva indicato Peter Friedrich Arpe. Lo conferma anche una nota anonima vergata nel 1737 su una copia del \"Trattato\": Jan Vroese \u00e8 il vero autore del manoscritto, Jean Aymon e Jean Rousset de Missy hanno corretto il testo e infine il Rousset \u00abvi ha aggiunto una dissertazione sui tre impostori\u00bb.\nMarchand fu informato nel 1737 dal libraio Caspar Fritsch che, per pubblicare il libro, l'editore Levier copi\u00f2 nel 1711 il manoscritto di Vroesen o una sua copia appartenente al bibliofilo inglese, quacchero emigrato nei Paesi Bassi, Benjamin Furly (1636-1714) e poi lui e Johnson - aggiunge Marchand - \u00abvi aggiunsero considerazioni empie e riferimenti storici, tra cui uno abbastanza importante su Numa Pompilio [...] e, tra i capitoli III e IV del loro manoscritto, ne inserirono altri sei composti con frammenti delle \"Trois Veritez\", della \"Sagesse\" di Pierre Charron e delle \"Consid\u00e9rations politiques sur les coups d'\u00e9tat\" di Gabriel Naud\u00e9\u00bb. Vi si trovano anche frasi dell'\"Etica\" e del \"Tractatus Theologico-Politicus\" di Spinoza, del \"Leviathan\" di Thomas Hobbes, del \"De Arcanis\" di Giulio Cesare Vanini, della \"Vertu des Payens\" di Fran\u00e7ois de La Mothe Le Vayer, del \"Contra Celsum\" di Origene, dei \"Discours anatomiques\" di Guillaume Lamy.\nNel 1721 fu ristampato da Michel B\u00f6hm a Rotterdam, ma con la falsa indicazione di Francoforte sul Meno, il solo \"Esprit\" con il titolo di \"Trait\u00e9 des trois imposteurs\", un'edizione molto limitata della quale non si \u00e8 conservata nessuna copia. Marchand riferisce che poco prima di morire, nel 1734, Levier ordin\u00f2 di distruggere le copie rimaste invendute dell'edizione del 1719. Non \u00e8 chiaro se la decisione fu dovuta a scrupoli di coscienza o alla intenzione di far salire artificialmente il prezzo, gi\u00e0 molto alto, delle copie in circolazione: ad ogni modo, \u00abgli eredi mi consegnarono trecento esemplari di quell'edizione che, in base alle loro intenzioni, sono state date tutti alle fiamme\u00bb. Nel 1735 fu ripubblicata da Henry Kunrath, editore di Amburgo, la sola \"Vie de Spinoza\".\nIl \"Trattato\" si apre con la dichiarazione di principio secondo la quale \u00abla retta ragione \u00e8 la sola luce che l'uomo deve seguire\u00bb, mentre coloro che si vantavano \u00abdi ricevere direttamente da Dio tutto ci\u00f2 che annunciavano al popolo\u00bb, hanno detto cose cos\u00ec oscure e disordinate da \u00abrendere manifesto che loro stessi non si capivano, essendo molto ignoranti\u00bb. Lo dimostra la Bibbia, un libro senza \u00abordine n\u00e9 metodo, che nessuno capisce tanto \u00e8 confuso e mal concepito\u00bb, pieno di \u00abfavole ridicole\u00bb e di \u00abracconti puerili\u00bb, e tuttavia, \u00abpi\u00f9 queste insulsaggini si contraddicono e offendono il buon senso, pi\u00f9 il volgo le considera con rispetto\u00bb.\nL'ignoranza delle cause fisiche ha generato negli uomini l'idea dell'esistenza di un essere superiore che li nutra, li conservi e faccia ogni cosa per loro e, reciprocamente, che essi siano fatti per Dio. Parallela a questa opinione, \u00e8 quella secondo la quale la natura sia a disposizione degli esseri umani, i quali hanno l'abitudine \u00abdi riferire tutte le cose del mondo al proprio interesse, e di giudicare il loro valore in base al tornaconto che riescono a trarre [...] chiamando \"bene\" tutto ci\u00f2 che volge a loro vantaggio\u00bb.\nIl \"Trattato\" d\u00e0 anche una definizione di Dio: \u00ab\u00e8 un Essere assolutamente infinito, di cui uno degli attributi \u00e8 quello di essere una sostanza eterna e infinita\u00bb, \u00e8 \u00abun essere semplice, o un'estensione infinita, che assomiglia a ci\u00f2 che contiene, cio\u00e8 a dire \u00e8 materiale, senza essere tuttavia n\u00e9 giusto, n\u00e9 misericordioso, n\u00e9 geloso, n\u00e9 niente di ci\u00f2 che ci si immagina, e che, di conseguenza, non \u00e8 n\u00e9 vendicatore, n\u00e9 rimuneratore\u00bb. In sostanza, il concetto di Dio coincide con quello dell'Universo e al resto non bisogna credere: \u00abn\u00e9 al cielo, n\u00e9 all'inferno, n\u00e9 all'anima, n\u00e9 agli d\u00e8i, n\u00e9 ai diavoli [...] tutte quelle parolone sono state inventate soltanto per accecare o per intimidire il popolo\u00bb.\nLa nascita della religione \u00e8 il risultato della paura dell'esistenza di d\u00e8i e di esseri invisibili. Temendo una loro azione negativa, gli uomini \u00abinnalzarono altari a questi esseri immaginari. E rinunciando ai lumi della natura e della ragione, che sono la sorgente della vera vita, si legarono con vuote cerimonie e con un culto superstizioso ai fantasmi dell'immaginazione\u00bb. La religione si accompagna all'istituzione di una classe di sacerdoti e da questi si origina l'impostura: \u00abgli onori e i redditi ingenti legati al sacerdozio [...] lusingarono l'ambizione e l'avarizia dei furbi che approfittarono della stupidit\u00e0 dei popoli e parteciparono in modo tale della loro debolezza, che insensibilmente \u00e8 invalsa la dolce abitudine di incensare la menzogna e di odiare la verit\u00e0\u00bb. Bench\u00e9 ogni religione sia in polemica con tutte le altre e i fedeli dell'una disprezzino quelli dell'altra, esse hanno molti elementi comuni: \u00abtutte trovano e forniscono miracoli, prodigi, oracoli, misteri sacri, finti profeti, feste, certi articoli di fede necessari alla salvezza\u00bb. Tutte pretendono di essere originate \u00abper ispirazione divina, direttamente dal cielo\u00bb.\nI politici hanno usato e usano la religione per raggiungere i propri fini: Savonarola pretendeva di essere ispirato da Dio, Giovanna d'Arco di avere visioni, false profezie furono inventate da Carlo Magno e da Maometto II per vincere battaglie, come da Cort\u00e9s e da Pizarro per ingannare gli \"indios\": grazie alla religione si apre \u00abun'ampia strada ai politici per ingannare e sedurre la stolta plebaglia\u00bb. Con la loro eloquenza e con argomentazioni religiose Pietro l'Eremita e Bernardo di Chiaravalle hanno bandito crociate, e con il pretesto della religione si \u00e8 giustificato \u00abci\u00f2 che nessun altro pretesto avrebbe potuto rendere valido e legittimo\u00bb.\nMa i maggiori impostori sono proprio i fondatori delle religioni. Mos\u00e8, un mago nipote di un altro grande mago, divenne il capo degli Ebrei, a loro \u00abfece credere che Dio gli era apparso; che per ordine suo assumeva la loro guida [...] che sarebbero diventati il suo popolo prediletto [...] purch\u00e9 facessero ci\u00f2 che lui avrebbe detto per conto di Dio\u00bb. E per rendere credibile quanto sosteneva, Mos\u00e8 \u00aboper\u00f2 in loro presenza astuti prodigi che essi scambiarono per miracoli\u00bb.\nGes\u00f9 fu un impostore come Mos\u00e8, ma us\u00f2 altri argomenti. Mentre Mos\u00e8 prometteva beni terreni in cambio dell'osservanza della sua legge, \u00abGes\u00f9 Cristo fece sperare in benefici eterni\u00bb e introdusse leggi che attingono la sfera interiore e che contraddicono quelle di Mos\u00e8. Per essere convincente, anche lui fece ricorso a presunti miracoli, \u00abche da sempre sono lo scoglio cui si aggrappano gli ignoranti e sono il rifugio degli ambiziosi\u00bb, evitando la presenza degli increduli e delle persone colte. Per questo stesso motivo, non scelse come adepti \u00abuomini di dottrina e filosofi. Sapeva che la sua legge era opposta al buon senso, e per questo inve\u00ec contro i saggi, escludendoli dal suo regno, ammettendovi solo i poveri di spirito, i semplici e gli imbecilli\u00bb.\nGes\u00f9 ebbe anche la scaltrezza di qualificare d'impostore chiunque altro avesse preteso di essere il Messia, dannandolo come \u00abgrande nemico di Dio, delizia del demonio, sentina di tutti i vizi e desolazione del mondo\u00bb. Per\u00f2 fall\u00ec e fu crocifisso, ma i suoi discepoli, non meno astuti di lui, facendo sparire il suo corpo, misero in giro la voce della sua risurrezione, lo trasformarono in Dio e concepirono la sua morte come redenzione dell'umanit\u00e0.\nLa dottrina morale cristiana predica princip\u00ee impossibili da seguire, e infatti gli uomini di chiesa sono i primi a non osservarli: \u00abvenditori d'aria, di vento e di fumo [...] sembrano aver studiato solo per raggiungere una posizione che assicuri loro il pane\u00bb, una posizione di cui si gloriano ma che \u00e8 soltanto \u00abuno stato di superbia, di comodit\u00e0, di orgoglio, di piacere\u00bb. Diversamente da questi ipocriti, i saggi antichi, come Epitteto ed Epicuro, mettevano in pratica il principio di unire l'austerit\u00e0 e la frugalit\u00e0 del vivere alla giustizia e all'onest\u00e0 del pensare.\nEdizioni italiane.\nUn'edizione italiana anonima \u00e8 del 1889 (trad. di Giambattista De Mora, prefazione di Osvaldo Gnocchi-Viani), un'altra del 1970 (trad. di Carmelo Rosario Viola, presso l'editore La Fiaccola di Ragusa, dove il testo viene attribuito, secondo un'edizione milanese del 1798, a Paul Henri Thiry d'Holbach). La stessa edizione del secolo XVIII verr\u00e0 stampata, a cura di Luciano Guerci, dalle Edizioni dell'Orso di Alessandria (1996). Ma nel frattempo c'\u00e8 stata un'edizione milanese, a cura di Franz Brunetti (1981) e il ritrovamento (nel 1985) dell'ed. francese Levier e la sua traduzione italiana presso Einaudi (con il testo francese a fronte). Quindi nel 2006, con testo latino a fronte, l'edizione a cura di Germana Ernst."}
{"id": "3218000", "revid": "1543377", "url": "https://it.wikipedia.org/wiki?curid=3218000", "title": "Indice di Jaccard", "text": "L'indice di Jaccard, noto anche come coefficiente di similarit\u00e0 di Jaccard (originariamente denominato \"coefficient de communaut\u00e9\" da Paul Jaccard), \u00e8 un indice statistico utilizzato per confrontare la similarit\u00e0 e la diversit\u00e0 di insiemi campionari.\nIl coefficiente di Jaccard misura la similarit\u00e0 tra insiemi campionari, ed \u00e8 definito come la dimensione dell'intersezione divisa per la dimensione dell'unione degli insiemi campionari:\nLa distanza di Jaccard, che misura la \"dis\"similarit\u00e0 tra insiemi campionari, \u00e8 complementare al coefficiente di Jaccard e si ottiene sottraendo il coefficiente di Jaccard da 1, o, in modo equivalente, dividendo la differenza delle dimensioni dell'unione e dell'intersezione di due insiemi per la dimensione dell'unione:\nQuesta distanza \u00e8 propriamente una metrica.\nSimilarit\u00e0 degli attributi binari asimmetrici.\nDati due oggetti, \"A\" e \"B\", ciascuno con \"n\" attributi binari, l'indice di Jaccard \u00e8 un'utile misura della sovrapposizione che \"A\" e \"B\" condividono con i loro attributi.Ogni attributo di \"A\" e \"B\" pu\u00f2 essere 0 oppure 1. Il numero totale di ogni combinazione di attributi sia per \"A\" che per \"B\" \u00e8 specificato come segue:\nOgni attributo deve ricadere in una di queste quattro categorie, il che significa che:\nIl coefficiente di similarit\u00e0 di Jaccard, \"J\", \u00e8 dato da\nLa distanza di Jaccard, \"J\"', \u00e8 data invece da\nCoefficiente di Tanimoto (coefficiente esteso di Jaccard).\nIl coseno di similitudine \u00e8 una misura di similarit\u00e0 tra due vettori di \"n\" dimensioni trovando l'angolo tra di essi, utilizzato spesso per confrontare i documenti nel text mining. Dati due vettori di attributi, \"A\" e \"B\", il coseno di similitudine, cos(\"\u03b8\"), si rappresenta usando un prodotto scalare e una magnitudine come\nPer la corrispondenza tra i testi, i vettori attributo A e B sono di solito i vettori tf-idf dei documenti.\nPoich\u00e9 l'angolo \"\u03b8\" \u00e8 nell'intervallo di [0,\u00a0\"\u03c0\"], la similarit\u00e0 risultante produrr\u00e0 il valore di \"\u22121\" che significa esattamente opposto, \"0\" che significa indipendente, \"+1\" che significa esattamente lo stesso, con i valori intermedi che indicano similarit\u00e0 o dissimilarit\u00e0 intermedie.\nQuesta metrica del coseno di similitudine pu\u00f2 essere estesa in modo tale da produrre il coefficiente di Jaccard nel caso di attributi binari. Si ottiene cos\u00ec il coefficiente di Tanimoto \"T\"(\"A\",\u00a0\"B\"), rappresentato da"}
{"id": "3218003", "revid": "339392", "url": "https://it.wikipedia.org/wiki?curid=3218003", "title": "Museo Nacional de Arqueolog\u00eda Antropolog\u00eda e Historia del Per\u00fa", "text": ""}
{"id": "3218004", "revid": "399", "url": "https://it.wikipedia.org/wiki?curid=3218004", "title": "Museo Nacional de Arqueolog\u00eda, Antropolog\u00eda e Historia del Per\u00fa", "text": ""}
{"id": "3218007", "revid": "46291", "url": "https://it.wikipedia.org/wiki?curid=3218007", "title": "Oenanthe aquatica", "text": "Il Fellandrio (Oenanthe aquatica ) \u00e8 una pianta erbacea, perenne, appartenente alla famiglia delle Apiaceae, originaria dell'Europa centrale e meridionale.\nDistribuzione e habitat.\nPredilige ambienti umidi, come fossi o paludi di pianura.\nMorfologia.\nPianta vivace e verde, glabra, con un'altezza variabile dai 50\u00a0cm fino ai 2 m, con caule spesso prostrato, solcato, fistoloso, vuoto all'interno e molto ramoso, portante nei nodi inferiori radici sottilissime ed avventizie.\nLe foglie sono 2-3 volte pennatosette, le inferiori nell'acqua a lacinie capillari, le superiori fuori dall'acqua a segmenti ovali, inciso dentati.\nI fiori raccolti in ombrelle composte, brevemente peduncolate, per la maggior parte laterali ed opposte alle foglie con 7-10 raggi gracili e striati senza involucro e con involucretti composti di parecchi bratte lineari. Calice con 5 denti accrescenti e persistenti nel frutto, 5 petali disuguali bianchi obovati e smarginati ad apice incurvato, stami pi\u00f9 lunghi dei petali.\nIl frutto (seme) \u00e8 di colore bruno, lungo 4\u20135\u00a0mm, fusiforme e glabro, con costole dorsali arrotondate e poco sporgenti coronato da un calice persistente carpoforo bipartito, acheni con 5 costole ottuse con una vitta per ogni vallecola e due sulle facce commessurali. Ha un odore poco gradevole.\nSpecie simili.\nPu\u00f2 essere confusa con la \"Cicuta virosa\" ma quest'ultima ha un rizoma con lattice giallo e foglie a segmenti pi\u00f9 lunghi e seghettati, i frutti pi\u00f9 brevi e fortemente compressi ai lati.\nA volte pu\u00f2 confondersi con \"Sium latifolium\" ma questo, ha foglie a segmenti grandi e seghettati, i frutti hanno vitte numerose e piccolissime.\nPrincipi attivi.\nI semi contengono: olio etereo, difellandrene, bifellandrene, androlo, fellandrale, galattano, mannano, resine, altre sostanze cerose e gommose.\nUsi.\nTutta la pianta fresca \u00e8 velenosa, essiccata \u00e8 innocua. In omeopatia, vengono utilizzati i semi con propriet\u00e0 tossifughe e per ridurre il catarro bronchiale."}
{"id": "3218010", "revid": "149727", "url": "https://it.wikipedia.org/wiki?curid=3218010", "title": "Ferrovia Casarsa-Pinzano-Gemona del Friuli", "text": ""}
{"id": "3218011", "revid": "36407321", "url": "https://it.wikipedia.org/wiki?curid=3218011", "title": "San Simeone di Gerusalemme", "text": ""}
{"id": "3218014", "revid": "1951004", "url": "https://it.wikipedia.org/wiki?curid=3218014", "title": "Charlotte Sheffield", "text": "Dopo aver vinto il concorso Miss Utah, Charlotte Sheffield, divenne la prima rappresentante dello Utah ad ottenere la corona di Miss USA, quando Mary Leona Gage, la Miss USA in carica fu detronizzata, in quanto si scopr\u00ec che era gi\u00e0 sposata e madre di due figli. Ci\u00f2 nonostante alla Sheffield non fu concesso di partecipare a Miss Universo, dato che non aveva preso parte alla competizione preliminare (a cui aveva preso parte la Gage prima che scoppiasse lo scandalo). Tuttavia la Sheffield partecip\u00f2 a Miss Mondo 1957, senza per\u00f2 riuscire a passare le fasi preliminari.\nNel 1991 fu invitata come giudice a Miss USA."}
{"id": "3218015", "revid": "4252", "url": "https://it.wikipedia.org/wiki?curid=3218015", "title": "Simeone I", "text": ""}
{"id": "3218016", "revid": "22356", "url": "https://it.wikipedia.org/wiki?curid=3218016", "title": "Vendia sokolovi", "text": ""}
{"id": "3218018", "revid": "1543377", "url": "https://it.wikipedia.org/wiki?curid=3218018", "title": "Caso Asia Bibi", "text": "I fatti.\nLa vicenda risale al 14 giugno 2009. Asia Naur\u012bn Bibi \u00e8 una lavoratrice agricola a giornata, madre di cinque figli. Quel giorno \u00e8 impegnata nella raccolta di alcune bacche. Scoppia un diverbio con le lavoratrici vicine, di religione musulmana. A lei era stato chiesto di andare a prendere dell'acqua. Ma un gruppo di donne musulmane l'avrebbe respinta sostenendo che Asia, in quanto cristiana, non avrebbe dovuto toccare il recipiente. Il 19 giugno, le donne denunciano Asia Bibi alle autorit\u00e0 sostenendo che, durante la discussione, avrebbe offeso Maometto. Picchiata, chiusa in uno stanzino, stuprata e infine arrestata pochi giorni dopo nel villaggio di Ittanwalai, nonostante contro di lei non ci sia nessuna prova, viene condotta nel carcere di Sheikhupura.\nAsia Bibi ha sempre negato le accuse e ha replicato di essere perseguitata e discriminata a causa del suo credo religioso.\nL'11 novembre 2010, oltre un anno dopo l'arresto, il giudice di Nankana Sahib, Naveed Iqbal, emette la sentenza di condanna a morte per blasfemia, nella quale esclude \u00abtotalmente\u00bb la possibilit\u00e0 che Asia Bibi sia accusata ingiustamente, aggiungendo inoltre che \u00abnon esistono circostanze attenuanti\u00bb per lei. La famiglia ha presentato ricorso contro la sentenza avanti l'Alta Corte di Lahore.\nNel dicembre 2011 una delegazione della \"Masihi Foundation\" (Mf), ONG che si occupa dell'assistenza legale e materiale di Asia Bibi, ha visitato la donna in carcere. Le sue condizioni di igiene personale erano terribili e le sue condizioni di salute, sia fisica che psichica, sono apparse critiche. Secondo Haroon Barkat Masih, direttore internazionale di Mf, Asia Bibi ha comunque espresso parole di perdono nei confronti dei suoi accusatori: \"In primo luogo vivevo frustrazione, rabbia, aggressivit\u00e0. Poi, grazie alla fede, dopo aver digiunato e pregato, le cose sono cambiate in me: ho gi\u00e0 perdonato chi mi ha accusato di blasfemia. Questo \u00e8 un capitolo della mia vita che voglio dimenticare\". La donna ha quindi espresso il desiderio di poter tornare alla sua famiglia.\nNel 2012, secondo alcune fonti, Qari Salam, l'uomo che ha accusato Asia Bibi di blasfemia avrebbe dichiarato di essersi pentito di aver sporto la denuncia, che sarebbe stata basata su pregiudizi personali ed emozioni religiose esasperate di alcune donne del villaggio. L'uomo pens\u00f2 di non portare avanti l'accusa ma sarebbe stato comunque in difficolt\u00e0 perch\u00e9 sotto pressione da parte di organizzazioni fondamentaliste islamiche.\nNel 2013, per questioni di sicurezza, la donna \u00e8 stata trasferita dal carcere di Sheikhupura a quello femminile di Multan. Per i familiari \u00e8 diventato molto pi\u00f9 difficile vederla, dato che le due localit\u00e0 distano sei ore di auto.\nIl 16 ottobre 2014, dopo quasi quattro anni dalla presentazione del ricorso avverso alla sentenza di primo grado, si \u00e8 pronunciata l'Alta Corte di Lahore confermando la pena capitale per la donna.\nIl 22 giugno 2015 la Corte Suprema ha sospeso la pena capitale, rimandando il processo ad un tribunale.\nNel dicembre del 2014 Sardar Mushtaq Gill, uno degli avvocati di Asia Bibi, lamenta gravissime irregolarit\u00e0 nel processo, ad esempio all'interno del tribunale il cancelliere ha puntato una pistola alla testa dell'avvocato difensore. Porta inoltre prove del fatto che, in casi di accuse di blasfemia, i cristiani vengono trattati in modo differente dai musulmani.\nLe reazioni.\nIl caso ha suscitato proteste da parte di gruppi cristiani e di organizzazioni per la difesa dei diritti umani e ha portato molti pakistani a chiedere di cancellare o rivedere la legislazione nazionale sulla blasfemia. Tra questi il governatore del Punjab, Salmaan Taseer, che si \u00e8 recato a trovare Asia Bibi in carcere e che proprio per il suo impegno nella revisione delle norme sulla blasfemia \u00e8 stato ucciso il 4 gennaio 2011 a Islamabad da una delle sue guardie del corpo. In seguito Shahbaz Taseer, figlio di Salmaan, verr\u00e0 rapito con l'intento, secondo alcuni esperti, di ottenere la liberazione dell'assassino di suo padre.\nCome Salmaan Taseer, due mesi dopo, anche il ministro per le Minoranze religiose Shahbaz Bhatti, cattolico, \u00e8 stato assassinato da estremisti islamici. Scriver\u00e0 in una lettera Asia Bibi a proposito:\nL'11 novembre 2010 Antonio Socci denuncia l'indifferenza delle pi\u00f9 importanti istituzioni mondiali intorno al caso di Asia Bibi.\nIl 18 novembre 2010 papa Benedetto XVI ne chiede la liberazione.\nLa \"Commissione pakistana sulla condizione delle donne\", costituita nel 2000 per rimuovere le discriminazioni sessuali, ha sostenuto di essere rimasta \"scioccata\" dalla notizia della condanna a morte e ha chiesto l'immediata liberazione di Asia Bibi. In particolare la Commissione ha condannato la decisione del tribunale sulla base degli articoli 295-B e C del Codice penale pachistano e ha ribadito come sia illegittimo richiedere a una donna cristiana di aderire ai principi dell'Islam.\nAsia Bibi vive da anni in isolamento in una cella molto piccola e buia e manifesta problemi di ordine psicologico. Inoltre riceve continue minacce di morte da parte degli integralisti islamici ed in seguito all'uccisione di Osama bin Laden \u00e8 stata rafforzata la sicurezza intorno alla sua cella.\nAmnesty International Italia ha lanciato una petizione alle massime autorit\u00e0 della Repubblica Italiana perch\u00e9 venga permesso ad Asia Bibi di recarsi in Italia o all'estero per ricevere asilo politico. Il marito, Ashiq Masih, ha chiesto l'asilo per s\u00e9 e la moglie a Stati Uniti, Regno Unito, Italia e Canada.\nAssoluzione e rilascio.\nIl 31 ottobre del 2018 \u00e8 stata assolta dalla Corte suprema che ne ha ordinato la scarcerazione immediata; \u00e8 la prima volta che detta corte accoglie una richiesta di assoluzione.\nNel giorno della sua assoluzione il verdetto \u00e8 stato accolto ad Islamabad in stato di massima allerta, con oltre trecento poliziotti a presidiare il palazzo della Corte Suprema a Islamabad e unit\u00e0 dell\u2019esercito stanziate a difesa degli altri edifici istituzionali. Circa 100 manifestanti contro l'assoluzione sono stati arrestati.\nIn seguito a proteste degli islamisti, fomentate dal partito sunnita Tehreek-e-Labbaik Pakistan (Tlp), \u00e8 stata confermata la carcerazione, ufficialmente per motivi di sicurezza, ma il governo ha accettato che la pubblica accusa, rappresentata da un procuratore fondamentalista, possa presentare ricorso contro l'assoluzione. Tecnicamente, non fu subito liberata perch\u00e9 il carcere non ricevette i documenti necessari dalla Corte suprema ma in seguito alle proteste il governo di Imran Khan ha raggiunto un accordo con i capi dei gruppi islamisti, che prevede il divieto per Asia Bibi di lasciare il paese e la non opposizione del governo alla richiesta di revisione dell\u2019assoluzione, presentata alla stessa Corte suprema. Molti degli assolti da blasfemia in Pakistan sono in seguito assassinati dagli estremisti musulmani, cos\u00ec come chi li ha sostenuti e i loro familiari. Anche i giudici della corte suprema sono stati minacciati dai fondamentalisti. Alcuni leader islamici come il muft\u012b Akeel Pirzada, Presidente del Consiglio degli Ulema per la Pace in Pakistan, e l'ulema Tariq Jameel, di contrasto, si sono schierati a suo favore.\nIl marito della donna \u00e8 stato costretto a vivere nascosto e il capo del team degli avvocati, Saif ul-Malook, musulmano anti-fondamentalista, minacciato di morte, \u00e8 stato costretto a scappare dal Pakistan. Malook si \u00e8 rifugiato nei Paesi Bassi.\nSecondo quanto dichiarato da Paul Bhatti, fratello e successore di Shahbaz Bhatti, il Ministro delle minoranze religiose di religione cristiana ucciso nel 2011 proprio per aver difeso la causa di Asia Bibi, la donna \u00e8 stata rilasciata l'8 novembre 2018 e portata in aereo all'aeroporto militare di Rawalpindi. Il suo legale ha detto che lei, la famiglia e il marito hanno fatto richiesta di diritto d'asilo al governo olandese, dove gi\u00e0 vive l'avvocato, e hanno ottenuto un visto dall'Unione europea.\nIl 23 novembre 2018 sono stati arrestati circa trecento militanti del partito islamista Tehreek-e-Labbaik, tra cui il suo leader, Khadim Hussain Rizvi, il quale aveva organizzato le agitazioni contro l'assoluzione di Asia Bibi all'indomani della sentenza della Corte Suprema e aveva emesso una fatwa contro i magistrati che avevano assolto la donna. Lo scopo di questa ondata di arresti era impedire lo svolgimento di una nuova manifestazione organizzata dal partito che si sarebbe dovuta tenere il 25 novembre e che avrebbe potuto mettere a rischio l'ordine pubblico.\nIl 29 gennaio 2019 la Corte Suprema del Pakistan ha respinto il ricorso contro l'assoluzione di Asia Bibi e ha rimosso il divieto per la donna di lasciare il paese.\nL'8 maggio 2019 l'avvocato di Asia Bibi, Saif Ul Malook ha dichiarato alla CNN che la donna ha lasciato il Pakistan e ha raggiunto la sua famiglia in Canada."}
{"id": "3218019", "revid": "767487", "url": "https://it.wikipedia.org/wiki?curid=3218019", "title": "Innocenzo Centonze", "text": "Biografia.\nNato nel 1909 in Tunisia da genitori italiani, intraprese la carriera di calciatore per poi trasferirsi nel 1930 a Parigi per motivi di studio, che lo portarono due anni dopo a Roma per frequentare la facolt\u00e0 di farmacia. Una volta conseguita la laurea, torn\u00f2 in Tunisia per svolgere la professione fino al 1942, quando fu internato nei campi di prigionia di Gafsa e Gammarth.\nRimpatriato nel 1945, insieme ad altri profughi e reduci, fond\u00f2 l'UREPT (Unione Reduci e Profughi Tunisia) cui collabor\u00f2 fino al 1960.\nNel 1964, dopo la nazionalizzazione dei beni degli italiani in Tunisia, venne chiamato a presiedere l'Associazione Nazionale Italiani Tunisia (ANIT) e nel gennaio del 1967 entr\u00f2 a far parte del CESOM (Confederazione Europea Spogliati d'Oltremare), in qualit\u00e0 di vicepresidente, adoperandosi ad assistere i senza lavoro e gli Italiani rientrati dalla Tunisia.\nNel 1971, per l'opera sociale prestata, gli venne conferita l'onorificenza di Commendatore della Repubblica.\nCarriera.\nHa giocato nella formazione tunisia dell'Avant Garde di Tunisi, vincendo il Campionato della Lega Tunisina nella stagione 1928/29. Nelle stagioni 1933/34 e 1934/35, ha militato nella rosa della Lazio, senza riuscire ad esordire in campionato.\nNel 1936 ha rappresentato il GUF di Roma ai Littoriali dello Sport di Bologna.\nHa indossato 15 volte la maglia della Lega della Tunisia (affiliata alla Federazione Francese di Football), nella quale potevano militare anche calciatori italiani nati in Tunisia."}
{"id": "3218022", "revid": "484362", "url": "https://it.wikipedia.org/wiki?curid=3218022", "title": "San Simeone Profeta", "text": ""}
{"id": "3218027", "revid": "1305772", "url": "https://it.wikipedia.org/wiki?curid=3218027", "title": "Kill Kill Kill", "text": ""}
{"id": "3218029", "revid": "287204", "url": "https://it.wikipedia.org/wiki?curid=3218029", "title": "8707 Arakihiroshi", "text": "8707 Arakihiroshi \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,3722766\u00a0UA e da un'eccentricit\u00e0 di 0,0561772, inclinata di 0,57203\u00b0 rispetto all'eclittica.\nL'asteroide \u00e8 dedicato all'astrofilo giapponese Hiroshi Araki che non deve essere confuso con l'omonimo astronomo giapponese."}
{"id": "3218033", "revid": "1543377", "url": "https://it.wikipedia.org/wiki?curid=3218033", "title": "Minga Por\u00e1", "text": " \nMinga Por\u00e1 \u00e8 un centro abitato del Paraguay, nel Dipartimento dell'Alto Paran\u00e1. Forma uno dei 20 distretti del dipartimento. \nPopolazione.\nAl censimento del 2002 Minga Por\u00e1 contava una popolazione urbana di 1.393 abitanti (11.180 nel distretto). \nNote.\n "}
{"id": "3218034", "revid": "196390", "url": "https://it.wikipedia.org/wiki?curid=3218034", "title": "San Simeone il Giusto", "text": ""}
{"id": "3218040", "revid": "1305772", "url": "https://it.wikipedia.org/wiki?curid=3218040", "title": "Shefford", "text": ""}
{"id": "3218042", "revid": "88740", "url": "https://it.wikipedia.org/wiki?curid=3218042", "title": "Shepherd", "text": ""}
{"id": "3218043", "revid": "767487", "url": "https://it.wikipedia.org/wiki?curid=3218043", "title": "The Abandoned (film 2006)", "text": "The Abandoned \u00e8 un film del 2006, diretto da Nacho Cerd\u00e0, gi\u00e0 apprezzato regista di cortometraggi e qui al suo esordio sul grande schermo.\nTrama.\nMarie Jones, una quarantenne produttrice cinematografica, intraprende un viaggio in Russia per ottenere notizie sulla sua famiglia d'origine, morta due anni dopo la sua nascita. La donna viene informata che l'abitazione dei suoi genitori \u00e8 ancora in piedi, nonostante siano passati quarant'anni dalla tragedia; Marie Jones decide di recarsi in visita al suo luogo natio, ma, una volta varcato l'uscio della casa, scopre che qualcosa di strano ed inquietante aleggia nella dimora. La donna viene assalita da un terrificante fantasma che porta il suo aspetto, ma ogni tentativo di fuga da quel luogo maledetto sembra inutile: Marie Jones capisce che c'\u00e8 una maledizione in quella casa e questa sua sensazione trova conferma con l'arrivo di Nicolai, il fratello che non ha mai conosciuto e che le rivela come i due fantasmi che si trovano sul luogo non sono altro che le loro due anime che gli appaiono visibili perch\u00e9 sono in punto di morte. Per Marie e Nicolai inizier\u00e0 una strenua lotta contro gli spiriti della casa, ma dovranno arrendersi all'ineluttabile destino che li attende.\nCast e sceneggiatura.\nLa Filmax, casa produttrice del film, voleva per il ruolo di Marie Jones un'attrice di rilievo e inizi\u00f2 a negoziare con Nastassja Kinski e Holly Hunter. Cerd\u00e0 per\u00f2 era contrario in quanto voleva un'attrice sconosciuta che potesse dare al personaggio molta pi\u00f9 umanit\u00e0 rispetto ad un nome famoso. Alla fine prevalse la volont\u00e0 del regista che ingaggi\u00f2 Anastasia Hille, dopo averla provinata a Londra.\nLa sceneggiatura del film era stata scritta da Karim Hussain gi\u00e0 nel 1999 e doveva essere utilizzata per un suo film che non \u00e8 mai stato girato, \"The Bleeding Compass\". Lo stesso Hussain ha dichiarato come, per la stesura dello script, si sia ispirato ad alcuni momenti della sua infanzia, passata nella fattoria del padre. La sceneggiatura venne poi adattata in via definitiva da Richard Stanley e Cerd\u00e0 poche settimane prima dell'inizio delle riprese del film; Hussain non pot\u00e9 collaborare perch\u00e9 impegnato con le riprese di La belle b\u00eate.\nAccoglienza.\nIncassi.\nIl film \u00e8 costato approssimativamente 3 milioni di euro ed ha incassato in tutto il mondo pi\u00f9 di 4 milioni di dollari."}
{"id": "3218045", "revid": "436907", "url": "https://it.wikipedia.org/wiki?curid=3218045", "title": "Grenade (singolo)", "text": "Grenade \u00e8 un singolo del cantautore statunitense Bruno Mars, pubblicato il 28 settembre 2010 come terzo estratto dal primo album in studio \"Doo-Wops &amp; Hooligans\".\nProdotto da The Smeezingtons, trio americano di produttori di cui Mars \u00e8 componente, \u00e8 il brano di apertura del disco. I critici hanno tessuto lodevoli giudizi del testo e delle musiche del pezzo.\nNel 2011 \u00e8 stato il secondo singolo pi\u00f9 venduto del mondo con 10,2 milioni di copie, dietro soltanto al singolo \"Just the Way You Are\" sempre dello stesso Bruno Mars.\nDescrizione.\nIl testo del brano parla di una relazione finita e tratta di comportamenti autodisruttivi, nel ritornello della canzone Bruno Mars fa diversi esempi di ci\u00f2 che farebbe per la ragazza che lo tradisce. In particolar modo, il testo \u00e8 rivolto alla ex fidanzata del cantautore, Chanel Malvar.\nMusicalmente, \"Grenade\" \u00e8 una ballata pop composta in re minore con un tempo moderato di 108 battiti al minuto. Il brano presenta molti elementi della musica pop degli anni ottanta, e ha ricevuto diversi paragoni a lavori fatti da Coldplay, Kanye West e Shakira.\nAccoglienza.\nRoberto Mucciacciaro di MTV ha osservato una forte influenza di \"Dirty Diana\" di Michael Jackson, un brano di cui Mars ha in pi\u00f9 di un'occasione riprodotto cover.\nVideo musicale.\nIl video \u00e8 stato pubblicato il 19 novembre e vede Mars trasportare per la citt\u00e0 un pianoforte e poi, dopo aver visto la fidanzata con un altro ragazzo si ferma davanti a una rotaia di un treno dove, dopo averne sentito l'arrivo, si spegne lo schermo e si presume ne venga travolto.\nSuccesso commerciale.\n\"Grenade\", come la precedente \"Just the Way You Are\", ha raggiunto la prima posizione della Billboard Hot 100, con circa copie vendute in una settimana che fanno di Bruno Mars il terzo artista ad aver venduto di pi\u00f9 in una settimana dietro \"Right Round\" di Flo Rida ( copie) e \"Tik Tok\" di Kesha ( copie). Il brano diventa qui la terza numero uno del cantante, se si considera anche \"Nothin' on You\" in cui duetta con B.o.B: Bruno Mars fissa perci\u00f2 un altro record diventando il primo artista maschile dal 1997 al 2010 a raggiungere la vetta della Hot 100 con due singoli consecutivi estratti dallo stesso album. \u00c8 inoltre la prima canzone dopo \"Live Your Life\" di T.I. e Rihanna del 2008 a stare alla vetta della Hot 100 3 settimane non consecutive, essendo stato spodestato la prima volta da \"Firework\" di Katy Perry e la seconda da \"Hold It Against Me\" di Britney Spears; nella classifica digitale invece ha mantenuto la prima posizione per 5 settimane che fanno di Bruno Mars l'artista maschile dopo Flo Rida (6) ad aver mantenuto la vetta della classifica digitale per pi\u00f9 tempo.\nAnche in Canada il brano raggiunge la prima posizione con circa copie digitali vendute, diventando la seconda numero di Mars dopo \"Just the Way You Are\". Il singolo riscuote grande successo anche a livello europeo, soprattutto in Irlanda e nel Regno Unito dove il brano debutta direttamente al primo posto.\nNel 2011 \u00e8 stato il secondo singolo pi\u00f9 venduto del mondo con 10,2 milioni di copie, dietro soltanto a \"Just the Way You Are\"."}
{"id": "3218047", "revid": "1305772", "url": "https://it.wikipedia.org/wiki?curid=3218047", "title": "Shipley", "text": ""}
{"id": "3218052", "revid": "709565", "url": "https://it.wikipedia.org/wiki?curid=3218052", "title": "Shoreham", "text": ""}
{"id": "3218053", "revid": "640389", "url": "https://it.wikipedia.org/wiki?curid=3218053", "title": "Floriade 2012", "text": "La Floriade 2012 \u00e8 stata organizzata dalla citt\u00e0 di Venlo, nei Paesi Bassi.\nSito.\nIl parco dedicato all'esposizione \u00e8 di circa 66 ettari e suddiviso in 5 \"mondi\":\nIl sito \u00e8 attraversato dalla pi\u00f9 lunga funivia dei Paesi Bassi, alta 30 metri e lunga 1.1\u00a0km. La struttura verr\u00e0 riutilizzata a fine esposizione nella stazione sciistica austriaca di Silvretta Montafon.\nPartecipanti.\nPartecipazione italiana.\nLa partecipazione italiana alla Expo 2012 di Venlo \u00e8 stata autorizzata con la pubblicazione nella Gazzetta Ufficiale n. 182 del 6 agosto 2010 decreto-legge 5 agosto 2010, n. 125."}
{"id": "3218054", "revid": "1305772", "url": "https://it.wikipedia.org/wiki?curid=3218054", "title": "Sikanderpur", "text": ""}
{"id": "3218055", "revid": "1305772", "url": "https://it.wikipedia.org/wiki?curid=3218055", "title": "Simms", "text": ""}
{"id": "3218056", "revid": "88740", "url": "https://it.wikipedia.org/wiki?curid=3218056", "title": "Sinking Spring", "text": ""}
{"id": "3218057", "revid": "1305772", "url": "https://it.wikipedia.org/wiki?curid=3218057", "title": "Sivagiri", "text": ""}
{"id": "3218058", "revid": "1305772", "url": "https://it.wikipedia.org/wiki?curid=3218058", "title": "Skidmore", "text": ""}
{"id": "3218059", "revid": "41793", "url": "https://it.wikipedia.org/wiki?curid=3218059", "title": "Deportivo Samarios", "text": ""}
{"id": "3218060", "revid": "1305772", "url": "https://it.wikipedia.org/wiki?curid=3218060", "title": "Snape", "text": ""}
{"id": "3218063", "revid": "117929062", "url": "https://it.wikipedia.org/wiki?curid=3218063", "title": "Teleregione Molise", "text": "Teleregione Molise \u00e8 una rete televisiva privata del Molise.\nStoria.\nNasce nel 1979 come \"TV1\", e inizialmente si limita a ripetere il segnale della rete abruzzese TVQ dalla sede di Via Sicilia a Campobasso.\nSei anni dopo, arriva un importante rinnovamento: essa diventa \"Tele Radio Campobasso\" e comincia a dotarsi di una programmazione generalista, con grande attenzione per lo sport, legata soprattutto al capoluogo di regione e alla provincia, dove irradia il suo segnale con una tv e una radio. Il logo, non usato in video, riprende in parte la merlatura del Castello Monforte. \nNegli anni '90 essa si affilia a Supersix e inizia a estendere il suo segnale all'intera regione. Per questo nel 1998 essa cambia nome e prende quello attuale. In tale anno si affilia anche al canale all-news del gruppo Sitcom Italia News Network, per il quale produce fino al 2001 lo spazio di 30' dedicato al Molise, curato tra gli altri dal caporedattore Domenico Iannacone, che in seguito lavorer\u00e0 in RAI.\nAttualmente, il canale \u00e8 di propriet\u00e0 dell'azienda isernina Europea 92, e forma una sinergia insieme al quotidiano Primo Piano Molise e a Radio Hollywood, che condividono la stessa sede di Campobasso. Inoltre \u00e8 stato affiliato a Canale Italia.\nIl suo mux in DTT irradia il canale principale, la versione +1, Teleregione Molise Sport, Teleregione Molise News e Radio Hollywood.\nCollegamenti esterni.\nSito ufficiale"}
{"id": "3218064", "revid": "1452073", "url": "https://it.wikipedia.org/wiki?curid=3218064", "title": "Snyder", "text": ""}
{"id": "3218074", "revid": "1573940", "url": "https://it.wikipedia.org/wiki?curid=3218074", "title": "Caecilia attenuata", "text": "Caecilia attenuata \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Per\u00f9 e in Ecuador, dove occupa vari habitat umidi, tropicali o subtropicali."}
{"id": "3218077", "revid": "729019", "url": "https://it.wikipedia.org/wiki?curid=3218077", "title": "Blohm &amp; Voss Ha 137", "text": "Il Blohm &amp; Voss Ha 137 era un bombardiere in picchiata monomotore con configurazione alare ad ala di gabbiano rovesciata posizionata bassa realizzato dall'azienda tedesca Blohm &amp; Voss GmbH dalla fine degli anni trenta.\nRealizzato per rispondere ad una specifica del Reichsluftfahrtministerium (RLM) dopo una valutazione comparativa gli venne preferito lo Junkers Ju 87 \"Stuka\" ed il suo sviluppo venne abbandonato.\nStoria.\nNel 1936 l'RLM emise una specifica per la fornitura di un nuovo velivolo ad alte prestazioni da impiegare nella cooperazione con i reparti dello Heer. Tra le caratteristiche la configurazione monomotore e la necessit\u00e0 di effettuare azioni di bombardamento in picchiata con un carico bellico fino a 500\u00a0kg. Al bando si presentarono quattro aziende tedesche, l'Arado Flugzeugwerke con il suo Ar 81, l'Hamburger Flugzeugbau (divisione aeronautica della Blohm &amp; Voss) con l'Ha 137, la Ernst Heinkel Flugzeugwerke con l'Heinkel He 118 (che stavano gi\u00e0 sviluppando) e la Junkers con lo Ju 87."}
{"id": "3218084", "revid": "1543377", "url": "https://it.wikipedia.org/wiki?curid=3218084", "title": "Iru\u00f1a (Paraguay)", "text": " \nIru\u00f1a \u00e8 un centro abitato del Paraguay, nel Dipartimento dell'Alto Paran\u00e1. Forma uno dei 20 distretti del dipartimento.\nPopolazione.\nAl censimento del 2002 Iru\u00f1a contava una popolazione urbana di 727 abitanti (4.710 nel distretto).\nStoria.\nLa localit\u00e0 \u00e8 stata elevata al rango di distretto grazie alla legge n\u00b0 203 del 1993, staccandosi dal municipio di \u00d1acunday.\nNote.\n "}
{"id": "3218103", "revid": "1305772", "url": "https://it.wikipedia.org/wiki?curid=3218103", "title": "Toy Story Mania!", "text": "Toy Story Mania! \u00e8 un videogioco prodotto dalla Disney Interactive Studios e sviluppato dalla Papaya Studio. Il videogioco \u00e8 basato su Toy Story Midway Mania! attrazione di Disneyland e Disney's Hollywood Studios, a sua volta ispirata alla serie di film \"Toy Story\" della Pixar, ed include modalit\u00e0 per singolo giocatore e multiplayer. Il videogioco \u00e8 stato pubblicato il 15 settembre 2009 per Wii. Nella confezione del gioco sono inclusi due paia di occhiali 3D, utilizzabili in sei differenti livelli."}
{"id": "3218105", "revid": "1318658", "url": "https://it.wikipedia.org/wiki?curid=3218105", "title": "Giancarlo Innocenzi", "text": "Biografia.\nDirigente di Mediaset, giornalista pubblicista dal 1982, \u00e8 stato direttore dei servizi giornalistici di Canale 5 \u2013 Italia 1 \u2013 Rete 4, e poi amministratore delegato della Titanus e di Odeon TV.\n\u00c8 stato eletto per la prima volta deputato alla Camera nel 1994 nella lista proporzionale di Forza Italia nel Trentino.\nNon rieletto deputato nel 1996, nel 2001, come tecnico in quota FI, \u00e8 nominato Sottosegretario alle Comunicazioni nel governo Berlusconi II, dove resta fino al 2005, lanciando il digitale terrestre.\nNel maggio 2005 prende servizio come Commissario dell'Autorit\u00e0 per le Garanzie nelle Comunicazioni, Commissione per i servizi e i prodotti. Nel corso del suo mandato riceve la laurea honoris causa in Scienze della comunicazione da parte dell'Universit\u00e0 LUMSA.\n\u00c8 stato presidente di Sitcom. Dal 2010 al 2015 \u00e8 stato presidente di Invitalia, agenzia nazionale per l'attrazione d'investimenti e lo sviluppo d'impresa.\n\u00c8 stato anche Commissario della \"Broadband Commission for Digital Development\" joint-venture fra ITU e l'UNESCO.\nControversie.\nIl 24 giugno 2010 si dimette dall'Agcom perch\u00e9 coinvolto nel cosiddetto \"Trani-gate\", l'inchiesta Rai-Agcom della procura di Trani. Il 31 gennaio 2013 \u00e8 stato reso noto che la sua posizione (insieme a quella di Silvio Berlusconi e Mauro Masi) in questo procedimento \u00e8 stata archiviata."}
{"id": "3218109", "revid": "188116", "url": "https://it.wikipedia.org/wiki?curid=3218109", "title": "Giancarlo Innocenzi Botti", "text": ""}
{"id": "3218110", "revid": "287204", "url": "https://it.wikipedia.org/wiki?curid=3218110", "title": "Fran\u00e7ois Tamisier", "text": "Invent\u00f2 diversi metodi per migliorare i fucili ed in particolare le pallottole (da non confondere con le pallottole Mini\u00e9).\nBiografia.\nTamisier ottenne un brevetto, nel 1841, su di un sistema per migliorare la precisione di tiro delle pallottole cilindro-coniche, intagliando tre scanalature (in francese:\"cannelures\") sulla parte cilindrica della pallottola.\nRispetto al proiettile sferico, che ha offerto un profilo piuttosto inefficiente ma simmetrico e stabile in quanto ad aerodinamica, la stabilit\u00e0 aerodinamica del proiettile cilindro-conico era stato un problema nei primi mesi nei quali era stato impiegato nelle armi a canna rigata sviluppate da Delvigne. Con il metodo Tamisier, la resistenza dell'aria dietro il centro di gravit\u00e0 del proiettile era stata aumentata, incrementando cos\u00ec la sua stabilit\u00e0. La pallottola sarebbe quindi rimasta stabile in volo incrementando notevolmente l'efficienza. Tamisier aveva sperimentato la pallottola sviluppata da Delvigne per scoprire l'effetto della resistenza aerodinamica sulla traiettoria di un proiettile.\nLe scanalature introdotte da Tamisier avevano notevolmente migliorato l'efficienza del proiettile cilindro-conico, tuttavia avevano reso piuttosto difficile la forzatura del proiettile contro le rigature del fucile del sistema Delvigne. Per superare questa difficolt\u00e0, Thouvenin svilupp\u00f2 il fucile a stelo. Questi principi costruttivi vennero poi implementati nella pallottola Mini\u00e9.\nTamisier svilupp\u00f2 anche un metodo originale per fare delle scanalature nel fucile; esse erano pi\u00f9 profonde nella culatta e progressivamente meno profonde verso la punta della canna. Ci\u00f2 creava una progressiva forzatura della pallottola mentre si spostava lungo la canna, migliorandone notevolmente l'efficienza."}
{"id": "3218123", "revid": "2091899", "url": "https://it.wikipedia.org/wiki?curid=3218123", "title": "Disney Interactive Studios", "text": "Disney Interactive Studios, Inc. (inizialmente Walt Disney Computer Software, in seguito Disney Interactive e Buena Vista Games, Inc.), \u00e8 una software house statunitense. Pubblica e distribuisce in tutto il mondo videogiochi per diverse piattaforme, principalmente legate a produzioni della Walt Disney Company.\nStoria.\nWalt Disney Computer Software.\nIn questi primi periodi, la Disney Interactive Studios (in quel periodo come Walt Disney Computer Software) lavorava principalmente come sviluppatrice software pi\u00f9 che distributrice (bench\u00e9 alcuni giochi effettivamente siano stati distribuiti direttamente), affidando la distribuzione dei propri titoli ad alcune industrie leader del settore, come Sony Computer Entertainment, Nintendo, Activision, Capcom, Konami ed Ubisoft.\nDisney Interactive e Buena Vista Games.\nNel 1995 la compagnia fu ribattezzata Disney Interactive. Nel 2003 fu fondata una divisione chiamata Buena Vista Games che si occupava dello sviluppo di titoli tratti da film prodotti da altre case facenti parte della Disney su pi\u00f9 piattaforme relativamente a titoli collegati alla The Walt Disney Company. Buena Vista Games era principalmente conosciuta per la serie di videogiochi \"Kingdom Hearts\", sviluppata insieme alla Square Enix. Nel 2005, la Disney Interactive fu piegata in Buena Vista Games.\nDisney Interactive Studios.\nNel 2007, Buena Vista Games ha cambiato nome in Disney Interactive Studios. Gli studios pubblicano sia titoli Disney che altri videogiochi per numerose piattaforme, occupandosi anche della distribuzione internazionale. Gli studios licenziano la propriet\u00e0 intellettuale dei prodotti Disney ad altre software house selezionate per lo sviluppo di videogiochi legati ai propri prodotti. Nel giugno 2008 la Disney Interactive Studios ha fondato una nuova divisione, la Disney Interactive Media Group. Oggi la Disney Interactive controlla parzialmente la Square Enix e la Capcom."}
{"id": "3218127", "revid": "223320", "url": "https://it.wikipedia.org/wiki?curid=3218127", "title": "Disney Interactive", "text": ""}
{"id": "3218129", "revid": "223320", "url": "https://it.wikipedia.org/wiki?curid=3218129", "title": "Buena Vista Games", "text": ""}
{"id": "3218130", "revid": "223320", "url": "https://it.wikipedia.org/wiki?curid=3218130", "title": "Buena Vista Interactive", "text": ""}
{"id": "3218144", "revid": "1573940", "url": "https://it.wikipedia.org/wiki?curid=3218144", "title": "Caecilia bokermanni", "text": "Caecilia bokermanni \u00e8 un anfibio della famiglia Caeciliidae.\nDistribuzione e habitat.\nLa specie si trova in Colombia, in Ecuador e forse in Per\u00f9, dove occupa vari habitat umidi, tropicali o subtropicali."}
{"id": "3218149", "revid": "125840694", "url": "https://it.wikipedia.org/wiki?curid=3218149", "title": "Scanners 3", "text": "Scanners 3 (\"Scanners 3: The Takeover\") \u00e8 un film del 1992 diretto da Christian Duguay.\nSi tratta del terzo capitolo della serie Scanners, che ha come soggetto vita e vicissitudini degli \"Scanners\", individui dotati di poteri telepatici e telecinetici. Il regista \u00e8 il medesimo di \"Scanners 2 - Il nuovo ordine\", mentre il primo film \"Scanners\" \u00e8 diretto da David Cronenberg.\nLa trama di questo terzo capitolo \u00e8 indipendente da quelle dei film precedenti.\nTrama.\nUno scanner, con l'assunzione di un farmaco sperimentale creato per alleviare i dolori di questi individui, inizia ad impazzire uccidendo la famiglia e cercando di assumere il controllo del mondo intero.\nProduzione.\nIl film \u00e8 stato interamente girato a Montr\u00e9al, Qu\u00e9bec (Canada)."}
{"id": "3218174", "revid": "30677", "url": "https://it.wikipedia.org/wiki?curid=3218174", "title": "Flatholm", "text": ""}
{"id": "3218177", "revid": "110157", "url": "https://it.wikipedia.org/wiki?curid=3218177", "title": "Universit\u00e0 della Ruhr a Bochum", "text": "L'Universit\u00e0 della Ruhr a Bochum (in tedesco \"Ruhr-Universit\u00e4t Bochum\", abbreviato \"RUB\") \u00e8 la prima nuova universit\u00e0 pubblica creata in Germania dopo la seconda guerra mondiale. Fondata nel 1962 e situata nella zona della Ruhr ha istituito il primo corso nel 1965.\nFacolt\u00e0.\nL'universit\u00e0 \u00e8 organizzata in venti differenti facolt\u00e0."}
{"id": "3218178", "revid": "58667", "url": "https://it.wikipedia.org/wiki?curid=3218178", "title": "Universit\u00e0 di Bochum", "text": ""}
{"id": "3218185", "revid": "1522738", "url": "https://it.wikipedia.org/wiki?curid=3218185", "title": "Lanterna Verde (film)", "text": "Lanterna Verde (\"Green Lantern\") \u00e8 un film del 2011 diretto da Martin Campbell.\nIl film \u00e8 basato su Lanterna Verde, il personaggio dei fumetti fantastici DC Comics.\nTrama.\nMiliardi di anni prima che la Terra si formasse un gruppo di esseri chiamati Guardiani dell'Universo cre\u00f2 un esercito di guerrieri intergalattici chiamato Corpo delle Lanterne Verdi armati con l&amp;apos;\"Essenza Verde della volont\u00e0\". Divise poi l'Universo in 3600 settori, mandando una Lanterna Verde a proteggere ciascun settore. Una delle Lanterne Verdi, Abin Sur, del settore 2814, sconfigge Parallax, posseduto dall&amp;apos;\"Essenza gialla della paura\", imprigionandolo su Ryut, un pianeta in rovina. Molto tempo dopo Parallax riesce a fuggire dalla sua prigione e, mesi pi\u00f9 tardi, dopo avere ucciso quattro Lanterne Verdi e distrutto due pianeti, si reca nel settore 2814 e ferisce mortalmente Abin Sur, che fortunatamente riesce a fuggire sul pianeta Terra, dove, prima di morire, incarica il suo anello di trovare il suo degno successore sul pianeta.\nL'anello sceglie il pilota collaudatore Hal Jordan, che viene trasportato sul luogo dell'atterraggio, dove Abin Sur lo nomina suo successore, ordinandogli di prendere la sua Lanterna (che serve per ricaricare l'anello), e di pronunciare il \"Giuramento delle Lanterne\". Hal, giunto a casa, riesce in uno stato di trance a recitare il giuramento, diventando cos\u00ec la prima Lanterna Verde umana. Hal scopre la straordinaria forza donatagli dall'anello in occasione di una rissa fuori da un bar, riuscendo a colpire e scagliare i suoi aggressori con facilit\u00e0 impressionante. Dopo questo episodio l'anello lo trasporta sul pianeta Oa, il quartier generale delle Lanterne Verdi. Qui incontra il leader delle Lanterne Verdi, Sinestro, che non si dice entusiasta per il fatto che un umano sia stato scelto come lanterna, ma accetta di sottoporre Hal all'addestramento.\nHal apprende che tutti i suoi poteri derivano dalla forza del suo anello, che \u00e8 alimentata dalla sua stessa volont\u00e0. Pi\u00f9 \u00e8 forte la sua volont\u00e0 e pi\u00f9 letale risulter\u00e0 ogni suo attacco. Hal, per\u00f2, ritiene di non essere all'altezza delle altre razze aliene; oltretutto Sinestro lo reputa inadatto al ruolo di lanterna, per via del timore che mostra in combattimento. Perci\u00f2 Hal abbandona Oa e torna a casa, mantenendo l'anello e la lanterna.\nSulla Terra, intanto, lo scienziato Hector Hammond viene portato in una struttura governativa segreta in cui gli viene ordinato di eseguire l'autopsia su Abin Sur, appena recuperato. Purtroppo una parte del potere oscuro di Parallax \u00e8 penetrata nel corpo di Abin Sur e accidentalmente Hector la tocca, venendo contagiato. Hector, dopo questo incidente, svilupper\u00e0 diverse capacit\u00e0 come la telepatia e altri poteri telecinetici, tutto questo per\u00f2 a prezzo della sua salute mentale. Inoltre, mano a mano che il potere oscuro di Parallax si manifesta sempre pi\u00f9, subisce anche una specie di trasformazione, ovvero un ingrossamento della sua testa che lo rende simile a Parallax stesso.\nHector, attraverso i suoi poteri, scopre che in realt\u00e0 \u00e8 stato incaricato di eseguire l'autopsia su Abin Sur sotto raccomandazione del padre, il senatore Robert Hammond, e non per i suoi meriti; per questo Hammond, rimasto deluso dal comportamento del genitore, decide di vendicarsi di lui, pianificando un modo per ucciderlo. I Guardiani rivelano a Sinestro che Parallax era un Guardiano fino a quando non decise di provare a controllare l'essenza gialla della paura; corrotto da questo oscuro potere si trasform\u00f2 nella potente creatura che terrorizza tutto l'Universo, incarnando la paura stessa.\nSinestro chiede il permesso ai Guardiani di forgiare un anello giallo, che dia a chi lo indossa il potere di controllare l'Essenza gialla della Paura, in modo da contrastare Parallax con il suo stesso potere quando si recher\u00e0 su Oa.\nNel corso di una festa Hector tenta di uccidere il padre, sabotandone l'elicottero con i propri poteri telecinetici, ma il senatore viene salvato da Hal, che usa l'anello e che salva la vita anche della collega, nonch\u00e9 sua ex fidanzata, Carol.\nQuest'ultima, durante una visita di Hal vestito da Lanterna Verde, riconosce che sotto la maschera e il costume si cela proprio il suo amico. Hector, nel frattempo, tenta nuovamente di uccidere il padre e stavolta ci riesce, nonostante il disperato tentativo di Hal. Anche Hector scopre che la Lanterna Verde \u00e8 proprio Hal, suo vecchio compagno di liceo, e gli rivela che Parallax \u00e8 in cammino verso la Terra per distruggere il pianeta, per poi recarsi a Oa e annientare una volta per tutte le Lanterne Verdi. Perci\u00f2 Hal torna su Oa per avvertire Sinestro, il quale non ha alcuna intenzione di mandare i suoi uomini a morire per difendere la Terra. Hal, sconfortato, chiede almeno il permesso di difendere da solo il proprio pianeta, permesso che gli viene concesso dai Guardiani stessi.\nHal, tornato sulla Terra, riesce a salvare appena in tempo Carol, rapita da Hector, che minacciava di iniettarle la stessa essenza gialla della paura che lo ha infettato se Hal non avesse rinunciato ai suoi poteri. Perci\u00f2 Hal consegna il suo anello a Hector, che ora crede di controllare sia la volont\u00e0 che la paura, ma l'anello risponde solo ai comandi di chi esso ha scelto, in questo caso Hal, quindi quando Hector cerca di uccidere Hal con l'essenza verde della volont\u00e0 l'anello si rifiuta di colpire il suo padrone ed Hector viene colpito dal suo stesso attacco. Nello stesso momento giunge Parallax, che assorbe l'essenza gialla di Hector e lo uccide. Hal riesce a recuperare l'anello e, dopo avere messo al sicuro Carol, attira Parallax lontano dal pianeta Terra.\nRicordando una lezione ricevuta su Oa quando gli \u00e8 stato insegnato a usare l'anello Hal riesce ad attirare Parallax vicino alla superficie incandescente del Sole: una volta raggiunta la distanza giusta Hal riesce a sfruttare la forza gravitazionale della stella per spingervi contro il nemico, che viene incenerito. Hal cos\u00ec salva la Terra e il resto dell'universo, ma lo sforzo dell'impresa \u00e8 stato tale da fargli perdere i sensi.\nPrima che Hal faccia la stessa fine di Parallax arrivano Sinestro e le altre Lanterne Verdi Kilowog e Tomar-Re, che lo salvano e lo riportato su Oa, dove tutto il Corpo delle Lanterne Verdi gli rende omaggio e giura che il suo gesto verr\u00e0 ricordato per sempre. Hal, ormai una Lanterna Verde a tutti gli effetti, torna a casa e trova Carol ad aspettarlo.\nNella scena dopo i titoli di coda, su Oa, Sinestro si impossessa dell'anello giallo e lo indossa, permettendo cos\u00ec un possible sequel.\nProduzione.\nNel 2006 la Warner Bros. ingaggia lo sceneggiatore Robert Smigel per scrivere una commedia d'azione su Lanterna Verde, interpretata da Jack Black; lo studio cancella il progetto a causa della reazione negativa da parte dei fan. Nel 2007 lo studio cerca di ingaggiare Kevin Smith per scrivere un film serio sul personaggio ma egli declina l'offerta; anche Zack Snyder declina l'offerta di dirigere la pellicola.\nSuccessivamente Corey Reynolds scrive un nuovo adattamento del fumetto; lo sceneggiatore vuole interpretare il personaggio di John Stewart nella pellicola, in cui sarebbero presenti anche Hal Jordan, il Corpo delle Lanterne Verdi e la Justice League. Lo studio apprezza la sceneggiatura e fissa una data di uscita per il 2010; successivamente lo studio abbandona il progetto di Corey Reynolds e ingaggia Greg Berlanti, Marc Guggenheim e Michael Green per scrivere un nuovo film con Hal Jordan protagonista. La sceneggiatura del film include anche Guy Gardner e Clark Kent in piccoli ruoli.\nNel 2008 Martin Campbell viene ingaggiato come regista. La data di uscita viene fissata per il dicembre 2010, per poi essere posticipata al giugno 2011. Nel luglio del 2009 Ryan Reynolds viene scelto per interpretare Hal Jordan; successivamente entrano nel cast Blake Lively, Mark Strong, Tim Robbins e Peter Sarsgaard.\nRiprese.\nLe riprese iniziano a New Orleans il 15 marzo 2010, con un budget di 150 milioni di dollari.\nIl film entra in post-produzione il 6 agosto 2010; verr\u00e0 convertito nella tecnologia 3-D.\nPromozione.\nLa prima immagine ufficiale di Ryan Reynolds nei panni di Hal Jordan viene pubblicata sul mensile Entertainment Weekly il 16 luglio 2010. Il primo trailer del film viene pubblicato nel novembre 2010, sia in lingua originale sia in lingua italiana.\nDistribuzione.\nIl film \u00e8 stato distribuito negli Stati Uniti d'America il 17 giugno 2011 mentre in Italia a partire dal 31 agosto 2011.\nAccoglienza.\nCritica.\nIl film ricevette perlopi\u00f9 recensioni negative, con un punteggio di 39 su 100 sul portale \"Metacritic\". A causa dello scarso successo Ryan Reynolds ha affermato di non volere pi\u00f9 tornare a lavorare sul personaggio, escludendo un suo coinvolgimento futuro per un possibile reboot.\nAltri media.\nUn videogioco basato sul film, dal titolo Lanterna Verde: L'ascesa dei Manhunters (\"Green Lantern: Rise of Manhunters\"), \u00e8 stato sviluppato da Double Helix Games e Griptonite Games e distribuito in Italia a settembre dello stesso anno dell'uscita del film per le piattaforme Xbox 360, PlayStation 3, Nintendo Wii, Nintendo DS e Nintendo 3DS.\nLa Six Flags ha aperto due \"roller coaster\" dal nome \"Green Lantern\" e \"Green Lantern: First Flight\" in concomitanza con l'uscita del film. Anche il parco a tema australiano di Warner Bros. \"Movie World\" ha aperto un coaster per pubblicizzare l'uscita del film.\nNella scena post credits del film Deadpool 2, il Mercenario Chiacchierone spara alla versione reale di se stesso mentre legge il copione del film."}
{"id": "3218187", "revid": "298055", "url": "https://it.wikipedia.org/wiki?curid=3218187", "title": "Alessandro Bignamini", "text": "Carriera.\nConsegue la maturit\u00e0 al liceo artistico, per poi frequentare la Scuola del Fumetto di Milano. Nel 1990 pubblica alcune storie autoconclusive da una singola tavola sulle riviste Fumo di China e Comic Art. Nella prima met\u00e0 degli anni novanta collabora disegnando storie brevi per la rivista \"Profondo Rosso\" (Edizioni Eden) e per \"Intrepido\" (Casa Editrice Universo).\nNel 1994 entra tra i collaboratori della Sergio Bonelli Editore, iniziando a lavorare sulla testata Mister No, dove illustrer\u00e0 sia albi della serie regolare che fuoriserie. Nel 2005, sempre per la Bonelli, disegna alcuni albi della miniserie Brad Barron, nel 2009 della miniserie Greystorm, e nel 2013 della miniserie Orfani."}
{"id": "3218188", "revid": "767487", "url": "https://it.wikipedia.org/wiki?curid=3218188", "title": "Fluke (film)", "text": "Fluke \u00e8 un film del 1995 diretto da Carlo Carlei.\nIl soggetto del film, esordio di Carlei ad Hollywood, \u00e8 tratto dal romanzo \"Fluke l'uomocane\" (\"Fluke\") di James Herbert del 1977. Gli interpreti principali sono Matthew Modine, Eric Stoltz e Nancy Travis.\nTrama.\nDopo la morte in un incidente automobilistico, lo spirito di un padre cos\u00ec preso dalla propria carriera da trascurare molto spesso la famiglia, si reincarna in un cane.\nL'incontro con un altro cane di nome Rambo lo porta a comprendere che quella che sta vivendo altro non \u00e8 che una continuazione della sua vita precedente, solo che in un corpo canino. In seguito alla morte di Rambo e a numerose visioni sulla sua famiglia, Fluke decide di andare alla sua ricerca, cos\u00ec da poter rincontrare l'adorata moglie Carol e il figlio Brian. Si stabilisce fin dall'inizio un rapporto molto stretto fra di loro: in particolare Fluke lega molto con Brian il quale, non a caso, riconosce nel cane molto del suo amato padre, anche nel modo di giocare con lui. Anzi Fluke si rende conto di poter dedicare a suo figlio molto pi\u00f9 tempo di quanto non sia stato in grado di fare nella sua vita da umano.\nNel frattempo la vecchia conoscenza di Fluke Jeff Newman, ex amico e socio di Tom, \u00e8 entrato nella vita di Carol e Brian. Fluke, rivedendolo, reagisce in modo violento nei confronti dell'uomo, ritenendolo responsabile dell'incidente stradale che gli cost\u00f2 la vita, e lo aggredisce. Questo spinge Jeff ad allontanare il cane dalla famiglia, poich\u00e9 potenziale fonte di pericolo per tutti e tre, e Fluke scappa.\nDurante la notte Brian decide di uscire di casa per andare a cercarlo, nonostante la febbre alta, e si avventura sotto la neve e il gelo. Accortasi dell'assenza del figlio, Carol telefona disperata a Jeff chiedendogli di andare alla sua ricerca. Uscito dal suo ufficio, l'uomo viene aggredito da Fluke, nascostosi nella sua macchina, e sbanda andando a sbattere violentemente contro un muro.\nFluke cos\u00ec \u00e8 convinto di aver finalmente trovato la sua vendetta, ma improvvisamente riaffiora il vero ricordo del motivo della sua morte: stremato da un'intensa attivit\u00e0 lavorativa, Tom non riusciva mai a trovare tempo per i suoi cari, passando a volte intere giornate nel suo ufficio. Una sera, viene raggiunto da Jeff: i due hanno una concitata discussione, nella quale Tom si dimostra anche aggressivo nei confronti dell'amico. La discussione sfocia in una sorta di gara automobilistica nella quale Tom perde il controllo del proprio veicolo e finisce contro un albero. Jeff lo raggiunge fra i rottami dell'auto, ma \u00e8 troppo tardi: fra i suoi singhiozzi, l'uomo si spegne.\nFluke cos\u00ec si rende conto che il marito e padre di famiglia Tom era morto per sua stessa mano, accecato da una momentanea collera, e va a soccorrere Jeff, il quale lo invita a cercare Brian che \u00e8 malato. Fluke lo ritrova al cimitero, seduto davanti alla tomba del padre ricoperta di neve, e lo riscalda con il suo corpo. Intanto i due vengono raggiunti da Carol che recupera il figlio e lo porta in macchina.\nFluke capisce che \u00e8 giunto il momento di separarsi da loro, per non intromettersi nella loro felicit\u00e0, poich\u00e9 non era riuscito a vivere n\u00e9 da cane n\u00e9 da essere umano, ma prima di lasciarli, spazza via con la zampa la neve posatasi sulla tomba di Tom Johnson, rivelando cos\u00ec alla ex moglie chi in realt\u00e0 si celava dentro il cane. Jeff, dopo essere guarito, regala a Brian un cucciolo mentre Fluke ritrova il suo amico Rambo, ora reincarnatosi in uno scoiattolo."}
{"id": "3218190", "revid": "22475", "url": "https://it.wikipedia.org/wiki?curid=3218190", "title": "Robert Ridgway", "text": "Da sempre appassionato di storia naturale, fin da giovane mostr\u00f2 i suoi talenti di osservatore, collezionista e illustratore. A 14 anni intraprese una corrispondenza con Spencer Fullerton Baird (1823-1887), il quale lo incoraggi\u00f2 nei suoi studi di ornitologia. Tre anni dopo ottenne un posto da zoologo durante la spedizione nella regione del 40\u00ba parallelo guidata da Clarence King (1842-1901). Tra il 1867 e il 1869, esplor\u00f2 la California, il Nevada, l'Idaho, l'Utah e il Wyoming.\nNel 1877 raccolse i dati delle sue osservazioni ornitologiche in \"Report on Ornithology of the Fortieth Parallel\". Nel 1883 fu uno dei membri fondatori dell'Unione degli Ornitologi Americani, assieme ad Elliott Coues (1842-1899) ed altri. Diriger\u00e0 questa societ\u00e0 dal 1898 al 1900.\nPubblic\u00f2 pi\u00f9 di 500 articoli e descrisse molte nuove specie di uccelli."}
{"id": "3218192", "revid": "767487", "url": "https://it.wikipedia.org/wiki?curid=3218192", "title": "Marc Athanase Parfait \u0152illet Des Murs", "text": "Egli \u00e8 conosciuto per aver segnalato diversi uccelli nel corso di parecchie spedizioni francesi, come quella della \"fr\u00e9gate La V\u00e9nus\" (la \"fregata La V\u00e8nus\"), girando il mondo dal 1836 al 1839. \nSi occup\u00f2 anche, assieme a Fr\u00e9d\u00e9ric de Lafresnaye, della descrizione di oltre duemila uccelli riportati da Francis de Laporte de Castelnau dai suoi viaggi nel Sud America; \nSi occup\u00f2, infine, della parte ornitologica della Storia fisica e politica del Cile a partire dai campioni raccolti dal naturalista francese Claudio Gay.\nIl suo lavoro non fu molto accurato: infatti, specie diverse compaiono descritte con lo stesso nome e, al contrario, la stessa specie \u00e8 descritta pi\u00f9 volte con nomi differenti.\nNel 1849 pubblic\u00f2 \"Iconographie Ornithologique\".\nNel 1860 pubblic\u00f2 anche il \"Trait\u00e9 g\u00e9n\u00e9ral d'oologie ornithologique au point de vue de la classification\", il primo tentativo di classificazione ornitologica secondo le uova. Questo esperimento fu criticato dalla rivista Ibis."}
{"id": "3218194", "revid": "767487", "url": "https://it.wikipedia.org/wiki?curid=3218194", "title": "Confidence (film 1909)", "text": "Confidence \u00e8 un cortometraggio muto del 1909 scritto e diretto da David W. Griffith che ha come interpreti Florence Lawrence e Charles Inslee.\nTrama.\nCresciuta in un ranch, Nellie Burton \u00e8 un'orfana che, ormai grande, deve adesso sopportare le calunnie di cui \u00e8 oggetto a causa di un innamorato che lascia cadere il fango su di lei. Senza nessuno che la difenda, stanca e disillusa, Nellie se ne va via alla ricerca di una vita diversa trasferendosi a New York, dove trova lavoro come infermiera in un ospedale. La sua natura gentile e pura colpisce il capo chirurgo che si innamora. Lei, dapprima esitante, accetta alla fine la sua proposta di matrimonio e lo sposa. La sua vita viene per\u00f2 turbata dall'arrivo di Jim Colt, l'ex innamorato che, avendola ritrovata, ne approfitta per ricattarla con alcune sue vecchie lettere che testimoniano la loro relazione. Nellie, dopo avere ceduto al ricatto, non avendo pi\u00f9 del denaro a disposizione, davanti alle nuove e pressanti richieste di Colt, pu\u00f2 ricorrere solo a dei gioielli. Ma, nella discussione che ne segue, i due vengono sorpresi dal marito: quando Colt gli mostra le carte - secondo lui incriminanti - il medico prende il pacchetto e, dopo averlo buttato nella stufa, getta fuori di casa il losco individuo intimandogli di non presentarsi pi\u00f9 davanti a lui.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato l'8 aprile 1909 con il numero H125501.\nDistribuito dall'American Mutoscope &amp; Biograph, il film - un cortometraggio di undici minuti - usc\u00ec nelle sale statunitensi il 15 aprile 1909. Copia della pellicola esiste ancora in collezioni private. Nel 2005, il film - un positivo 8\u00a0mm - \u00e8 stato riversato su DVD, distribuito dalla Grapevine in un'antologia di cortometraggi di Griffith dal titolo \"D.W. Griffith, Director - Volume 2 -(1909)\", comprendente un programma di 112 minuti di filmati."}
{"id": "3218196", "revid": "767487", "url": "https://it.wikipedia.org/wiki?curid=3218196", "title": "A Child's Stratagem", "text": "A Child's Stratagem \u00e8 un cortometraggio muto del 1910 diretto da David W. Griffith. Nel cast, in piccoli ruoli, appaiono tutti e tre i fratelli Pickford, Mary, Lottie e Jack.\nProduzione.\nProdotto dalla Biograph Company..\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 5 dicembre 1910"}
{"id": "3218203", "revid": "1543377", "url": "https://it.wikipedia.org/wiki?curid=3218203", "title": "Hegel-Archiv", "text": "Lo Hegel-Archiv (Archivio Hegel) \u00e8 un istituto di ricerca tedesco situato a Bochum e rivolto alla conservazione, lo studio, la pubblicazione e la discussione delle opere di Georg Wilhelm Friedrich Hegel. Fondato nel 1958 da Otto P\u00f6ggeler \u00e8 attualmente diretto da Walter Jaeschke.\nHegel Studien.\nLa rivista Hegel Studien ha pubblicato testi di Otto P\u00f6ggeler, Ernst Bloch, Hans-Georg Gadamer, Karl L\u00f6with, Heinz Heimsoeth, Ernst Behler, Dieter Henrich, Heinz Kimmerle, R\u00fcdiger Bubner, Helmut Kuhn, Ludwig Siep, Annemarie Gethmann-Siefert, Pierre-Jean Labarri\u00e8re, Walter Jaeschke, Norbert Waszek, Myriam Bienenstock, Jean-Louis Vieillard-Baron, Robert Brandom."}
{"id": "3218205", "revid": "108366", "url": "https://it.wikipedia.org/wiki?curid=3218205", "title": "Lam\u00f9, la ragazza dello spazio", "text": ""}
{"id": "3218209", "revid": "373458", "url": "https://it.wikipedia.org/wiki?curid=3218209", "title": "Otto P\u00f6ggeler", "text": "\u00c8 tra i principali rappresentanti della filosofia ermeneutica. I suoi studi sono rivolti alla filosofia di Hegel e dell'idealismo tedesco, alla fenomenologia, alla filosofia ermeneutica, alla teoria delle scienze umane, alla filosofia pratica e alla filosofia dell'arte. Dal 1968 al 1994 \u00e8 stato direttore dello Hegel-Archiv di Bochum."}
{"id": "3218213", "revid": "767487", "url": "https://it.wikipedia.org/wiki?curid=3218213", "title": "Waiter No. 5", "text": "Waiter No. 5 \u00e8 un cortometraggio muto del 1910 diretto da David W. Griffith. Prodotto dalla Biograph Company e distribuito dalla General Film Company, il film usc\u00ec nelle sale cinematografiche USA il 3 novembre 1910.\nProduzione.\nIl film fu prodotto dalla Biograph Company.\nDistribuzione.\nDistribuito dalla Biograph Company, il film - un cortometraggio di una bobina - usc\u00ec nelle sale cinematografiche statunitensi il 3 novembre 1910."}
{"id": "3218221", "revid": "392652", "url": "https://it.wikipedia.org/wiki?curid=3218221", "title": "Drosophila (Dorsilopha)", "text": "Drosophila (Dorsilopha) , \u00e8 un sottogenere di insetti del genere \"Drosophila\" (Diptera: Drosophilidae) comprendente quattro specie.\nSpecie.\nD. busckii \u00e8 la specie pi\u00f9 importante, sia per ragioni storiche sia per diffusione, in quanto cosmopolita. Questa specie rappresenta inoltre l'olotipo su cui si basa la definizione del sottogenere. Sono considerati sinonimi minori di questa specie \"D. plurilineata\" e \"D. rubrostriata\" .\nAltre specie comprese in \"Drosophila (Dorsilopha)\" sono state descritte solo a partire dagli anni ottanta e sono rinvenute nella regione orientale:\nSecondo il BioSystematic Taxonomic Database of World Diptera, \"D. confertidentata\" apparterrebbe al sottogenere \"Drosophila (Drosophila)\", tuttavia Zhang \"et al.\" (2006) hanno classificato tale specie nel sottogenere \"Dorsilopha\". La stessa classificazione \u00e8 confermata da B\u00e4chli nel TaxoDros.\nDistribuzione.\nCome detto in precedenza, a parte l'ampia distribuzione di \"D. busckii\", il sottogenere \u00e8 localizzato prevalentemente nella regione orientale.\nIn Europa \u00e8 presente la sola specie \"D. busckii\", segnalata in gran parte del territorio europeo, dal Mar Mediterraneo alle regioni scandinave e alla Russia. La stessa specie \u00e8 segnalata anche in tutto il territorio italiano, comprese la Sardegna e la Sicilia."}
{"id": "3218223", "revid": "551571", "url": "https://it.wikipedia.org/wiki?curid=3218223", "title": "L'isola dell\u2019ingiustizia", "text": ""}
{"id": "3218224", "revid": "547034", "url": "https://it.wikipedia.org/wiki?curid=3218224", "title": "Film carcerario", "text": "Il film carcerario (in lingua inglese prison movie, pi\u00f9 raramente prison film) \u00e8 un genere cinematografico il cui sviluppo narrativo avviene prevalentemente in una prigione.\nSottogeneri.\nIl sito internet Internet Movie Database, tra gli oltre 3.200 titoli catalogati sotto il genere \"prison\", tra di essi distingue in vari sottogeneri, a seconda della \"keyword\", i principali sono:\nFilm sulla pena di morte.\nAltro sottogenere possono essere considerati i film che trattano come argomento il tema della pena di morte, in lingua inglese sono talvolta indicati come \"Death Penalty Movies\". Di seguito un elenco parziale.\nMarginalmente, l'argomento \u00e8 affrontato anche nei seguenti film:"}
{"id": "3218225", "revid": "46931", "url": "https://it.wikipedia.org/wiki?curid=3218225", "title": "Prison film", "text": ""}
{"id": "3218226", "revid": "119982", "url": "https://it.wikipedia.org/wiki?curid=3218226", "title": "Battaglia di Jiuliangcheng", "text": ""}
{"id": "3218227", "revid": "1632387", "url": "https://it.wikipedia.org/wiki?curid=3218227", "title": "Eclettismo (arte)", "text": "In architettura l'eclettismo definisce lo stile nato dalla mescolanza dei migliori stilemi ripresi da diversi movimenti architettonici, storici e anche esotici.\nLe prime manifestazioni si verificarono nell'Inghilterra settecentesca e perdurarono per tutto l'Ottocento e parte del Novecento.\nAssimilabili a questo filone anche alcune sperimentazioni della corte dei Borbone di Napoli che a Palermo, nel periodo del rifugio dalla Repubblica Napoletana del 1799, come nella Palazzina Cinese.\nStoria.\nNelle manifestazioni dell'eclettismo del primo Ottocento le forme riprese erano in generale quelle classiche. Infatti si svilupp\u00f2 principalmente l'Architettura neoclassica che si manifest\u00f2 con il recupero di concetti e forme del classicismo greco (architettura neogreca), del Rinascimento (architettura neorinascimentale) e del Barocco (architettura neobarocca). Nei decenni successivi si svilupparono delle tendenze di recupero dell'architettura medievale che si manifest\u00f2 con l'Architettura neogotica, neoromanica e neobizantina.\nVerso la fine del XIX secolo e i primi del XX ebbero molto spazio i riferimenti alle architetture esotiche (soprattutto dell'Oriente) come l'Architettura neoegizia, l'Architettura islamica (Architettura neomoresca), ma anche l'architettura cinese e indiana.\nNel XX secolo si aggiungono anche caratteri stilistici dell'architettura modernista e dell'Art Nouveau.\nArti figurative.\nIl termine fu introdotto nel 1700 da Johann Joachim Winckelmann, teorico del neoclassicismo nelle arti figurative per indicare l'opera dei Carracci e la dottrina estetica da essi propugnata. Proprio a Giovanni Winckelmann viene intitolata la piazza creata negli anni '50 a Roma, su una porzione del parco di Villa Blanc capolavoro dell'architettura eclettica a cavallo tra la fine del 1800 e l'inizio del 1900."}
{"id": "3218234", "revid": "2134764", "url": "https://it.wikipedia.org/wiki?curid=3218234", "title": "Nazionale di pallacanestro della Siria", "text": "La nazionale di pallacanestro della Siria \u00e8 la rappresentativa cestistica della Siria ed \u00e8 posta sotto l'egida della Federazione cestistica della Siria.\nHa partecipato anche ad un'edizione degli Europei di pallacanestro."}
{"id": "3218244", "revid": "767487", "url": "https://it.wikipedia.org/wiki?curid=3218244", "title": "Jacob Volhard", "text": "Biografia.\nVolhard studi\u00f2 filologia e storia all'Universit\u00e0 di Gie\u00dfen prima di dedicarsi alla chimica con Justus von Liebig. Alla partenza di Liebig da Gie\u00dfen studi\u00f2 con il suo successore Heinrich Will. Nel 1855 consegu\u00ec il dottorato di ricerca e si trasfer\u00ec a Heidelberg nel laboratorio di Robert Bunsen. In quel periodo Volhard non si occup\u00f2 solo di chimica, e a Heidelberg continu\u00f2 a studiare filosofia e storia.\nJustus von Liebig considerava Volhard un grande talento, e nel 1856 lo prese come assistente nel suo Istituto di Monaco, ma anche qui Volhard non fu assiduo in laboratorio.\nLa sua carriera come ricercatore inizi\u00f2 con la sua permanenza a Londra nel 1858 presso August Wilhelm von Hofmann e a Marburgo presso Adolph Kolbe. Nel 1869 fu nominato professore associato a Monaco di Baviera, dove diresse il dipartimento di inorganica dal 1872 al 1879. Dopo un breve periodo a Erlangen, nel 1881 fu nominato professore ordinario all'Universit\u00e0 di Halle, dove fece costruire un nuovo edificio esemplare. Dal 1882 al 1908 fu direttore dell'Istituto Chimico e nel 1897 divenne rettore dell'Universit\u00e0 di Halle. Nel 1900 divenne presidente della Societ\u00e0 Chimica Tedesca (\"Deutschen Chemischen Gesellschaft\") e nel 1901 membro onorario della Associazione dei Chimici Tedeschi (\"Vereins Deutscher Chemiker\").\nVolhard si interess\u00f2 anche di storia della chimica. Uno dei suoi lavori pi\u00f9 importanti in questo campo \u00e8 la prima biografia del suo maestro Justus von Liebig, scritta nel 1909, opera essenziale per lo studio della figura di Liebig. Fu per molti anni editore della rivista Liebigs Annalen e vicepresidente dell'Accademia Cesarea Leopoldina, di cui fece parte dal 1883. Volhard fu un grande didatta e un suo manoscritto di introduzione all'analisi qualitativa fu per decenni un'opera di riferimento in tutta la Germania per lo studio della chimica; fu infine pubblicato nel 1875 con il titolo \"Anleitung zur qualitativen Analyse\", ma noto come \"Piccolo Volhard\". Volhard fu particolarmente noto per il suo umorismo e per il suo dialetto di Darmstadt, che continu\u00f2 ad utilizzare imperturbabile fino alla vecchiaia. Anche da studente, i suoi disegni caricaturali furono amati e temuti. \nVolhard mor\u00ec molto rispettato nel 1910. Il suo busto decora il vecchio Istituto Chimico di Halle. Justus von Liebig disse di Volhard: \"Non ho mai avuto un assistente cos\u00ec distintamente formato.\" Alcuni dei suoi allievi pi\u00f9 notevoli furono Johannes Thiele, Rudolf Schenck, David Vorl\u00e4nder e Hermann Staudinger. Suo figlio Franz Volhard (1872-1950) fu un noto medico internista e nefrologo, e un centro medico presso l'Ospedale universitario di Gie\u00dfen porta il suo nome."}
{"id": "3218246", "revid": "24823", "url": "https://it.wikipedia.org/wiki?curid=3218246", "title": "Umpire (football americano)", "text": ""}
{"id": "3218247", "revid": "110157", "url": "https://it.wikipedia.org/wiki?curid=3218247", "title": "Kl\u00e1\u0161tersk\u00e1 Lhota", "text": "Kl\u00e1\u0161tersk\u00e1 Lhota \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "3218251", "revid": "124317114", "url": "https://it.wikipedia.org/wiki?curid=3218251", "title": "Nazionale di pallacanestro delle Filippine", "text": "La nazionale di pallacanestro delle Filippine (in tagalog: Pambansang koponan ng basketbol ng Pilipinas) \u00e8 la rappresentativa cestistica delle Filippine ed \u00e8 posta sotto l'egida della Federazione cestistica delle Filippine."}
{"id": "3218253", "revid": "287204", "url": "https://it.wikipedia.org/wiki?curid=3218253", "title": "Miss Per\u00fa", "text": ""}
{"id": "3218255", "revid": "6923", "url": "https://it.wikipedia.org/wiki?curid=3218255", "title": "Gran Premio di superbike di Misano 2009", "text": ""}
{"id": "3218262", "revid": "729019", "url": "https://it.wikipedia.org/wiki?curid=3218262", "title": "Guerre romano-sasanidi (224-363)", "text": "Per guerre romano-sasanidi dal 224 al 363 si intende quel complesso di ostilit\u00e0 a bassa o alta intensit\u00e0 che oppose l'Impero romano ai Sasanidi. Per circa un secolo e mezzo, dal 229, in seguito all'avvento della dinastia sasanide, fino alla campagna sasanide di Giuliano (del 363), i due imperi si combatterono principalmente in Mesopotamia, nel deserto palmireno ed in Siria romana, per il predominio del Vicino Oriente.\nContesto storico.\nLe ripetute disfatte subite dai Parti da parte degli imperatori romani del II secolo, generarono discredito sulla dinastia arsacide, alimentando un movimento nazionale all'interno dell'attuale Iran. E cos\u00ec nel 224 un nobile persiano, di nome Ardashir I, messosi a capo di una rivolta, riusc\u00ec a porre fine al regno dei Parti \"in tre battaglie\". La nuova dinastia dei Sasanidi, il cui eponimo S\u0101s\u0101n pretendeva di discendere da D\u0101r\u0101 (Dario), l'ultimo sovrano achemenide, sostitu\u00ec una dinastia pi\u00f9 tollerante, con una centralista, altamente nazionalista e impegnata in una politica di espansione imperialistica, destinata ad essere avversaria orientale dei Romani fino al VII secolo.\nI Sasanidi rivendicavano il possesso di tutto l'impero che era stato degli Achemenidi, ivi compresi i territori, ora romani, dell'Asia Minore e del Vicino Oriente fino al mar Egeo.\nForze in campo.\nRomani.\nSappiamo che i Romani misero in campo lungo il limes orientale nel 235, 11 legioni su un totale di 34 (pari al 32% dell'intera forza legionaria schierata lungo le frontiere imperiali) e numerose unit\u00e0 ausiliarie. Qui sotto l'elenco delle legioni e delle loro rispettive fortezze:\nLe armate romane, se in un primo momento furono costrette a difendersi per tre decenni da tutta una serie di campagne militari sasanidi, a partire dal 260, posero in atto azioni sufficienti a riconquistare i territori perduti (dal 260 al 275), lasciando a difesa dell'intero fronte orientale un numero di legioni pari a 15:\nIn seguito alle campagne sasanidi di Galerio del 296-298 le armate legionarie orientali (e relative \"auxilia\") furono portate ad un totale di ben 24 su un totale complessivo di 53/56 (oltre a \"vexillationes\" delle legioni Legio V Macedonica\ne Legio XIII Gemina), come segue:\nAlla morte di Costantino su 63 legioni dislocate lungo le frontiere imperiali, la sola parte orientale, governata dall\"'Augusto\" Costanzo II e dal \"Cesare\" Annibaliano, disponeva certamente di 24 legioni, 2 \"vexillationes\" legionarie (della V \"Macedonica\" e XIII \"Gemina\"), oltre probabilmente ad altre 4 legioni di nuovissima costituzione (I \"Flavia Constantia\", II \"Flavia Constantia\", II \"Flavia Virtutis\" e III \"Flavia Salutis\") per un totale di 28 legioni su 67 (pari al 42% dell'intera forza legionaria schierata lungo le frontiere imperiali):\nSasanidi.\nNon conosciamo con precisione quante e quali furono le armate messe in campo da parte dei Sasanidi. Cassio Dione Cocceiano ci racconta che si trattava certamente di una grossa armata quella messa insieme da Ardashir I (primo sovrano sasanide), pronta a terrorizzare non solo la provincia romana di Mesopotamia, ma anche quella di Siria, ad ovest dell'Eufrate.\nCi\u00f2 che conosciamo di questo esercito \u00e8 che non era permanente come quello romano, con soldati di professione pagati regolarmente per il loro mestiere. Vi era solo un'eventuale divisione del bottino finale. Ci troviamo piuttosto di fronte ad un sistema simile a quello feudale, dove per ogni campagna era necessario assemblare un esercito di volta in volta, composto da nobili a capo dei loro \"clan\", sottoposti poi sotto il comando di un principe della casa reale. Non c'erano perci\u00f2 ufficiali esperti d'armi che prestassero servizio in modo continuo e neppure un sistema di reclutamento durevole, poich\u00e9 non vi erano unit\u00e0 militari permanenti, sebbene molti fossero i nobili a disposizione dell'esercito sasanide. Per questi motivi, spesso ingaggiavano armate mercenarie. Usavano soprattutto l'arco ed il cavallo in guerra, diversamente dai Romani che prediligevano la fanteria, tanto che i Sasanidi si dice crescessero fin dall'infanzia, cavalcano e tirando con le frecce, vivendo costantemente per la guerra e la caccia.\nVi \u00e8 da aggiungere per\u00f2 che, a differenza dei Parti arsacidi, cercarono di mantenere sotto le armi per pi\u00f9 anni i loro contingenti, nel corso di importanti campagne militari, velocizzando il reclutamento delle loro armate, oltre a meglio assimilare le tecniche di assedio dei loro avversari romani, mai veramente apprese dai loro predecessori.\nFasi del conflitto (224-363).\nArdashir I.\nAlessandro Severo contro Ardashir I (230-232).\nSembra che a partire dal 229/230, Sasanidi e Romani si scontrarono per la prima volta.\nSappiamo infatti che le armate persiane assediarono nel 229, seppure inutilmente, la citt\u00e0 \"alleata\" ai Romani di Hatra (per farne una base di attacco contro questi ultimi. L'anno successivo i Sasanidi avanzarono nella Mesopotamia romana ponendo sotto assedio molte guarnigioni lungo l'Eufrate, cercando inoltre, senza riuscirvi, di conquistare \"Nisibis\", e forse invadendo le province romane di Siria e Cappadocia.\nLa reazione romana non si fece attendere. Nel 232, col supporto del regno d'Armenia, i Romani invasero la Media (oggi Hamadan, Iran) puntando alla capitale Ctesifonte, gi\u00e0 diverse volte occupata dalle armate romane al tempo dei Parti. Di questa campagna sasanide di Alessandro Severo esistono due racconti contrastanti: quello di Erodiano, che non ha remore a mostrare gli errori dell'imperatore romano nella conduzione della guerra e descrive una situazione negativa per i Romani, salvo poi raccontare che i Sasanidi accettarono lo \"status quo ante bellum\"; nella \"Historia Augusta\", nel \"Cesari\" di Aurelio Vittore, nel \"Breviario di storia romana\" di Eutropio o nel \"Chronicon\" di san Girolamo, invece, si racconta della grandiosa vittoria di Alessandro sui nemici. Il risultato finale fu che Ardashir mise da parte temporaneamente le sue mire espansionistiche ad Occidente per cinque o sei anni, ed a concentrarsi nel consolidamento del suo potere ad oriente.\nAnarchia militare romana (235-284).\nLa pressione dei barbari alle frontiere settentrionali e contemporaneamente dei Sasanidi in Oriente, non solo si era intensificata, ma dava l'idea che l'impero fosse cos\u00ec \"accerchiato\". Molti degli imperatori che vennero via via proclamati dalle legioni in questi venticinque anni, non riuscirono neppure a metter piede a Roma, n\u00e9 tanto meno a mettere mano a riforme interne durante i loro brevissimi regni, poich\u00e9 permanentemente occupati nelle lotte contro altri pretendenti al trono imperiale o a difesa del territorio contro i nemici esterni. Il periodo dell'anarchia militare in cui per circa un cinquantennio vers\u00f2 l'Impero romano, determinarono non pochi vantaggi a favore del nascente Impero sasanide, che non si lasci\u00f2 sfuggire l'occasione di sorprendenti rivincite.\nSeconda offensiva di Ardashir I e controffensiva romana (237/8-244).\nAncora Ardashir I, dopo una tregua durata circa un quinquennio, torn\u00f2 ad attaccare la Mesopotamia romana, conquistando \"Nisibis\" e \"Carre\" (237/238), poi \"Dura Europos\" (239) e probabilmente la stessa Antiochia di Siria (240), oltre alla citt\u00e0 \"alleata\" dei Romani, \"Hatra\" (240/241), sfruttando il fatto che l'impero romano era dai continui e martellanti attacchi delle popolazioni germaniche di Goti ed Alamanni e dalle continue guerre interne per tra i pretendenti al trono imperiale. E sempre nel 241 associ\u00f2 al potere il figlio, Sapore I.\nL'imperatore romano Gordiano III fu costretto cos\u00ec ad intervenire per riprendersi i territori perduti, ed inizi\u00f2 una nuova campagna contro Sapore I nella primavera del 243, quando questi era occupato a soggiogare le popolazioni del Mar Caspio. L'esercito romano era guidato dallo stesso Imperatore e dal suocero-prefetto del pretorio, Timesiteo. Cosa curiosa \u00e8 che tra le file dell'esercito romano vi era un discreto numero di \"gentiles\" (volontari mercenari o \"foederati\" che provenivano da fuori dei confini imperiali), del popolo dei Goti e dei Germani del fronte renano. I Romani attraversarono l'Eufrate a Zeugma, riconquistando le citt\u00e0 di frontiera di \"Carre\" ed \"Edessa\", e si scontrarono con Sapore nella battaglia di Resena, riuscendo a batterlo. In seguito, l'esercito romano mosse su \"Nisibis\" e \"Singara\", riprendendole, per poi puntare alla capitale sasanide di \"Ctesifonte\". Il corso della guerra cambi\u00f2 per\u00f2 in questo momento: Timesiteo, vero comandante delle forze romane e vincitore della battaglia di Resena, mor\u00ec, forse di malattia, venendo sostituito da Filippo l'Arabo. A met\u00e0 febbraio 244, i due eserciti si incontrarono ancora, a Mesiche, non lontano da Ctesifonte: questa volta fu Sapore a vincere cambiando le sorti della guerra. Gordiano mor\u00ec molto probabilmente assassinato dai suoi uomini dietro istigazione di Filippo, il quale divenne il nuovo imperatore (la rapidit\u00e0 con cui accett\u00f2 l'incarico fece sospettare che fosse in qualche modo coinvolto nella morte di Gordiano).\nSecondo la versione ufficiale della propaganda sassanide, tramandata dalle \"Res Gestae Divi Saporis\", per ottenere la pace da Sapore e portare il proprio esercito fuori dal territorio nemico, Filippo dovette accettare un trattato molto oneroso:\nIl ritiro delle armate romane determinarono il ritorno allo \"status quo ante\" le campagne di Ardashir degli anni 237-241, e una pace che dur\u00f2 per otto anni, fino al 252. Tornarono cos\u00ec sotto il controllo romano parte della Mesopotamia settentrionale fino a Singara, al punto che Filippo si sent\u00ec autorizzato a fregiarsi del titolo di \"Persicus maximus\".\nSeconda offensiva di Sapore I e sconfitta di Valeriano (252-260).\nSotto l'impero di Treboniano Gallo (251-253) i Sasanidi tornarono ad impossessarsi dell'Armenia, uccidendone il sovrano regnante ed espellendone il figlio (252). L'anno seguente Sapore I riprese una violenta offensiva contro le province orientali dell'impero romano. Le truppe persiane occuparono la provincia della Mesopotamia e si spinsero in Siria dove batterono l'esercito romano accorrente a Barbalisso e si impossessarono della stessa Antiochia, dove razziarono un ingente bottino e trascinarono con s\u00e9 numerosi prigionieri (253). Questa invasione avveniva contemporaneamente ad un'altra grande incursione proveniente al di l\u00e0 del Danubio e del Ponto Eusino da parte dei Goti (a tal proposito si veda Invasioni barbariche del III secolo).\nAncora nel 256, fino al 259-260, gli eserciti di Sapore I, sottraevano importanti roccaforti al dominio romano in Siria, tra cui Carre, Nisibi (?254), Dura Europos (tra il 255 ed il 258) e la stessa Antiochia (256? o 260?). L'imperatore Valeriano fu costretto ad intervenire, riuscendo forse a riconquistare la capitale della Siria, Antiochia l'anno successivo (257? o 260?). La campagna prosegu\u00ec con buoni risultati contro i Persiani fino a tutto il 259. Giunto ad assediare Edessa con grandi difficolt\u00e0 (qui i Romani avevano avuto notevoli perdite anche a causa di una pestilenza dilagante), e recatosi ad un incontro con il re persiano, sembra fu fatto prigioniero a tradimento nell'aprile-maggio del 260. \nIl figlio, Gallieno, trovandosi in quello stesso periodo a dover combattere lungo il fronte del basso Danubio contro i Goti, dovette rinunciare a compiere un'ulteriore spedizione per liberare il padre. Egli prefer\u00ec designare Settimio Odenato, principe di Palmira, del titolo di \"imperator\", \"dux\" e \"corrector totius Orientis\" (una forma amministrativa da porre guida e difesa dei confini orientali, come lo era stato in passato con Marco Vipsanio Agrippa per Augusto dal 19 al 14 a.C., o con Avidio Cassio per Marco Aurelio negli anni 170-175), con l'obiettivo di allontanare sia la minaccia dei sasanidi sia quella dei Goti, che infestavano le coste dell'Asia Minore.\nRoma, il Regno di Palmira ed i Persiani (260-273).\nLe campagne di Odenato contro Sapore I (260-263).\nLa cattura di Valeriano da parte dei Persiani lasci\u00f2 l'Oriente romano alla merc\u00e9 di Sapore I, il quale riusc\u00ec ad occupare oltre a Tarso ed Antiochia, anche tutta la provincia romana di Mesopotamia e Cesarea in Cappadocia dopo una strenua difesa. \nLa controffensiva romana port\u00f2 Macriano (\"procurator arcae et praepositus annonae in expeditione Persica\") a radunare a Samosata quello che rimaneva dell'esercito romano in Oriente, mentre il prefetto del pretorio, Ballista, riusc\u00ec a sorprendere i Persiani presso Corycus in Cilicia ed a respingerli fino all'Eufrate. Frattanto Odenato, che aveva cercato di ingraziarsi in un primo momento le amicizie del sovrano persiano Sapore I, una volta che i suoi doni furono sdegnosamente rifiutati da quest'ultimo, decise di abbracciare la causa di Roma contro i Persiani. Come prima azione Odenato si diede all'inseguimento dei Persiani, di ritorno in patria dal loro saccheggio di Antiochia, e prima che potessero attraversare il fiume Eufrate inflisse loro una pesante sconfitta.\nNel 262 Odenato, nominato da Gallieno prima \"imperator\" e poi \"rector Orientis\", raccolto un ingente esercito pass\u00f2 l'Eufrate e dopo aspri combattimenti occup\u00f2 Nisibi, tutta la Mesopotamia romana, recuperando gran parte dell'oriente (compresa probabilmente la stessa Armenia) e costringendo Sapore I alla fuga dopo averlo battuto in battaglia. \u00c8 forse l'anno successivo che riusc\u00ec a battere nuovamente Sapore I nei pressi della capitale dei Persiani, Ctesifonte, riuscendo ad impadronirsi delle concubine del re e di un grande bottino di guerra.\nAureliano, il regno di Palmira e i Sasanidi (267-273).\nL'ambiziosa vedova di Odenato, Zenobia, una volta ottenuto il controllo del regno palmireno e di tutti i domini orientali dell'impero romano, trasform\u00f2 il nuovo stato in una monarchia, dove i motivi orientali si intrecciavano a quelli romani. Suo figlio Vaballato era infatti non solo \"corrector totius Orientis\" (coreggente di tutto l'Oriente) come lo era stato il padre, ma anche \"Rex\" (Re). Zenobia orchestr\u00f2 la ribellione contro l'autorit\u00e0 Imperiale e attu\u00f2 una politica espansionistica negli anni successivi (dal 269 al 270), riuscendo ad annettere al nuovo Regno, la Bitinia, Ponto e l'Egitto.\nLa nuova situazione geopolitica dell'area fu ratificata da un trattato concluso dall'imperatore Claudio II il Gotico con il Regno di Palmira, ma le cose cambiarono con l'avvento del nuovo imperatore Aureliano. Quest'ultimo, deciso infatti a ristabilire il controllo romano su tutte le regioni orientali ed occidentali dell'Impero delle Gallie, dopo aver sconfitto l'esercito palmireno nella battaglia di Immae e di Emesa, riusc\u00ec ad entrare vittorioso nella capitale del regno di Zenobia, a Palmira (estate 272). La regina, che era fuggita per chiedere aiuto ai Persiani, fu raggiunta sulle rive dell'Eufrate e catturata insieme al figlio, ed esibita pochi anni pi\u00f9 tardi nel Trionfo presso il Foro Romano. Una successiva ribellione di Palmira l'anno successivo (nel 273), indusse l'imperatore a distruggere l'antica capitale del Regno.\nRiunificazione romana e problema armeno-mesopotamico (273-286).\nProgetto di recupero della Mesopotamia sotto Probo (280-282).\nL'ultima impresa che aveva progettato l'imperatore, Marco Aurelio Probo, fu quella di tornare in possesso della provincia di Mesopotamia, strappandola ai Persiani. Le continue invasioni lungo i confini imperiali, da quella dei Blemmi in Egitto all'insediamento di centomila Bastarni sulla riva destra del Danubio, oltre alle numerose usurpazioni comprese quelle pi\u00f9 gravi in Gallia (di Gaio Quinto Bonoso assieme a Tito Ilio Proculo), sconsigliarono all'imperatore di imbarcarsi in una simile avventura nel 280. La Historia Augusta ci racconta che:\nConclusa la pace con i Persiani, riprese in mano il progetto di invadere la Mesopotamia due anni pi\u00f9 tardi nel 282. E mentre stava organizzando le armate a Sirmio per questa imponente campagna militare, cadde ucciso a tradimento.\nCampagna di Caro e Numeriano (283-284).\nUcciso Probo nel 282, divenne imperatore il suo prefetto del pretorio, Marco Aurelio Caro, il quale organizz\u00f2 una campagna contro i Sasanidi, approfittando del fatto che il re persiano Bahram II era stato indebolito da una guerra civile contro il fratello Ormisda. Caro condusse la prima campagna nel 283, penetrando facilmente nel territorio sasanide, battendo i Persiani prima a \"Coche\", occupando poi Seleucia ed infine la capitale, Ctesifonte. La provincia mesopotamica fu nuovamente rioccupata dalle truppe romane, mentre Caro acquisiva l'appellativo di \"Persicus maximus\", mentre il figlio maggiore Carino, fu elevato anch'egli al rango di Augusto. Mor\u00ec probabilmente assassinato alla fine di quella stessa estate. L'avanzata romana cess\u00f2 con la morte dell'imperatore, che lasci\u00f2 al figlio Numeriano, il compito di ricondurre l'esercito all'interno dei confini dell'impero. E l'anno successivo anche quest'ultimo fu ucciso a Perinto.\nRiconquista romana di Mesopotamia e Armenia sotto i tetrarchi (286-305).\nAppena ottenuto il potere, Diocleziano nomin\u00f2 come cesare per l'occidente un valente ufficiale, Massimiano, facendone il proprio successore designato, e quindi lo elev\u00f2 al rango di augusto l'anno successivo (nel 286), formando cos\u00ec una diarchia in cui i due imperatori si dividevano su base geografica il governo dell'impero e la responsabilit\u00e0 della difesa delle frontiere e della lotta contro gli usurpatori.\nData la crescente difficolt\u00e0 a contenere le numerose rivolte all'interno dell'impero e lungo i confini settentrionali ed orientali, nel 293 si procedette a un'ulteriore divisione territoriale, al fine di facilitare le operazioni militari: Diocleziano nomin\u00f2 come suo cesare per l'oriente Galerio, mentre Massimiano fece lo stesso con Costanzo Cloro per l'occidente.\nCampagna di Galerio (293-298).\nDalle affermazioni di Eutropio risulterebbe che una nuova guerra tra Roma e la Persia inizi\u00f2 gi\u00e0 nel 293:\nMa \u00e8 solo nel 296 che il cesare Galerio, fu chiamato da Diocleziano (alle prese con una rivolta in Egitto) per intraprendere una campagna militare contro Narsete, sovrano sasanide asceso al trono tre anni prima e che aveva invaso la provincia romana di Siria. L'esercito romano, una volta passato l'Eufrate con forze insufficienti, and\u00f2 incontro a una cocente sconfitta presso Nicephorium Callinicum, a seguito della quale Roma perse la provincia di Mesopotamia. Tuttavia, nel 297, avanzando attraverso le montagne dell'Armenia, ottenne una vittoria decisiva sul re sasanide Narsete, ricavandone un enorme bottino, che comprendeva l'harem di Narsete.\nApprofittando del vantaggio, prese la citt\u00e0 di Ctesifonte, costringendo Narsete alla pace l'anno successivo. La Mesopotamia ritorn\u00f2 sotto il controllo romano, l'Armenia fu riconosciuta protettorato romano, mentre a Nisibi furono accentrate le vie carovaniere dei commerci con l'Estremo Oriente (Cina e India). Con il controllo di alcuni territori ad est del fiume Tigri, fu raggiunta la massima espansione dell'impero verso est (298). Galerio celebrer\u00e0 in seguito la propria vittoria erigendo l'arco di Galerio a Tessalonica anche se sembra non abbia accolto favorevolmente il trattato di pace, poich\u00e9 avrebbe desiderato avanzare ulteriormente in territorio persiano.\nQuarant'anni di pace tra i due Imperi (298-334).\nIl trattato di pace, che dur\u00f2 quasi 40 anni, venne accettato (tranne il primo punto) e Diocleziano celebr\u00f2 il suo trionfo in occasione del XX anniversario dall'ascesa al trono (nel 304):\nLa sconfitta dei Sasanidi ad opera di Diocleziano e Galerio (pace del 298) aveva garantito all'Impero romano oltre un trentennio di relativa pace, ed il riconoscimento del Regno d'Armenia come \"stato cliente\". Sotto il re cristiano Tiridate III di Armenia, la maggior parte del regno si era convertita al cristianesimo. Ma nel 334 il re armeno fu fatto prigioniero e condotto in Persia, costringendo gli Armeni ad invocare l'aiuto di Costantino I. Quest'ultimo scrisse al grande re Sapore II, il quale al termine di una lunga trattativa, decise di annettere l'Armenia e mise sotto minaccia la vicina provincia romana di Mesopotamia. Costantino fu cos\u00ec costretto a prepararsi per la grande guerra contro la Persia, a partire dalla fine del 336. Giovanni Lido non nasconde che il desiderio di Costantino era anche quello di eguagliare imperatori come Traiano e Settimio Severo nella conquista della Persia.\nSapore II e i Costantinidi.\nProgetti di invasione costantiniani e suoi successori (334-360).\nNel 337, poco prima della morte di Costantino I, i due eserciti, da una parte quello romano comandato dal figlio di Costantino, Costanzo II, e dal nipote Annibaliano (a cui era stato promesso di elevarlo a \"re degli Armeni\"), dall'altro quello persiano, condotto dallo stesso Sapore II, ruppero la tregua conclusa oltre trent'anni prima da Narsete e Galerio, e tornarono a scontrarsi. Costanzo si rec\u00f2 ad Antiochia di Siria, citt\u00e0 che era stata la sua capitale durante gli ultimi anni da cesare, da dove poteva occuparsi meglio della fondamentale frontiera orientale di quanto avrebbe potuto fare restando nella capitale imperiale di Costantinopoli. Qui rest\u00f2 dal 338 al 350. L'esito degli scontri non ci \u00e8 noto per\u00f2, anche se si presuppone sia avvenuto in Mesopotamia.\nCostanzo affront\u00f2 per primo il problema dell'Armenia. Dopo la morte di Tiridate III, leale alleato dei Romani per tutto il suo lungo regno, i suoi successori si erano fatti influenzare dal partito filo-persiano e il paese era entrato nella sfera di influenza dei Sasanidi. Costanzo riusc\u00ec a guadagnarsi la lealt\u00e0 del sovrano Arsace II (\"Arshak\") e dell'aristocrazia armena per via diplomatica gi\u00e0 nel 341, anche grazie ai doni prodigali concessi alla classe dirigente del paese, che torn\u00f2 sotto l'influenza romana per tutti gli anni 340.\nIl conflitto per la Mesopotamia fu invece pienamente militare, ma Costanzo fece in questo caso una scelta originale, almeno secondo le strategie romane consolidate: invece di scegliere l'opzione della massiccia campagna militare destinata a colpire il cuore dello stato nemico, come prevedeva di fare Costantino e come avrebbe in seguito fatto Giuliano, Costanzo scelse di affidarsi a una linea di fortezze frontaliere disposte in profondit\u00e0, facendo perno su di esse per contenere gli attacchi sasanidi; si tratt\u00f2 quindi di una guerra difensiva, in cui furono evitate per quanto possibile le manovre in campo aperto con l'esercito al completo. Questa scelta, sebbene molto efficace e poco dispendiosa in termini di mobilitazione di truppe, non portava certo a soddisfare l'aspettativa di vittorie decisive che esisteva nel mondo romano; tra gli episodi principali della guerra vi furono una qualche vittoria ottenuta dai suoi generali, che gli permisero di fregiarsi dal 338 del titolo di \"Persicus\" e dal 343 di quello di \"Adiabenicus Maximus\", i due assedi sostenuti dalla fortezza di Nisibi (346 e 350, dopo l'assedio dell'estate 337) e l'unico scontro militare di larga scala, la battaglia di Singara (344 o 348), avvenuto nei pressi di un'altra fortezza frontaliera, in cui la vittoria di Costanzo fu diminuita dalla indisciplina delle truppe.\nEra iniziato cos\u00ec un conflitto che dur\u00f2 a fasi alterne per ben ventisei anni, in cui Sapore cerc\u00f2 di conquistare le fortezze frontaliere della Mesopotamia romana: Singara, Nisibi e Amida. E sebbene Sapore fosse riuscito in alcune circostanze a sconfiggere l'esercito romano di Costanzo II, non riusc\u00ec a garantire un'occupazione permanente di queste fortezze, spesso rioccupate dai Romani.\nLe operazioni militari contro i Romani si dovettero interrompere quando i Sasanidi nel 351 furono attaccati a oriente (nell'attuale Afghanistan) da alcune trib\u00f9 nomadi: dopo una lunga guerra (353-358), Sapore riusc\u00ec a soggiogare le trib\u00f9, ottenendo degli alleati per la sua successiva campagna contro i Romani. Nel 359 conquist\u00f2 Amida dopo un assedio di settantatr\u00e9 giorni; nel 360 fu la volta di Singara e di altre fortezze, tra cui Bezabde, assediata e conquistata malgrado la strenua difesa di tre legioni romane \u2014 II \"Parthica\", II \"Armeniaca\" e II \"Flavia Virtutis\" \u2014 e punita con la morte dei suoi abitanti.\nCampagna di Giuliano (363).\nCostanzo fu obbligato a lasciare la frontiera per affrontare l'usurpazione del cugino Giuliano, morendo lungo il viaggio. Il nuovo imperatore fu impegnato nella politica interna, ma nel 363 diede inizio a una campagna militare contro i Sasanidi.\nPenetr\u00f2 nel territorio nemico alla testa di 36.000 uomini, sconfisse l'esercito di Sapore, superiore in numero, nella battaglia di Ctesifonte, ma non riusc\u00ec a conquistare la citt\u00e0, e fu ucciso durante la ritirata. Al suo posto fu eletto imperatore Gioviano, col quale Sapore firm\u00f2 un trattato di pace che garant\u00ec ai Sasanidi forti guadagni territoriali. Queste vittorie sono celebrate negli altorilievi vicino alla citt\u00e0 di Bishapur: sotto gli zoccoli del cavallo di Sapore \u00e8 raffigurato il corpo di un romano, probabilmente Giuliano, mentre un altro romano supplice, Gioviano, chiede la pace.\nConseguenze: una \"relativa pace\" di oltre cinquant'anni (364-421).\nCon la fine della campagna sasanide di Giuliano del 363, Gioviano aveva rinunciato all'Armenia ed il sovrano di Persia Sapore II era determinato a sfruttare la situazione. Il monarca sasanide cominci\u00f2, infatti, a portare l'aristocrazia armena dalla propria parte, detronizzando il loro re arsacide, Arshak II, fedele alleato di Roma; contemporaneamente invi\u00f2 una forza d'invasione contro il Regno di Iberia (odierna Georgia), e una seconda armata contro il figlio di Arsace III, Papa, che riusc\u00ec a scappare e a raggiungere l'Imperatore romano, Valente a Marcianopoli, dove stava conducendo una campagna contro i Goti (nel 367/368).\nValente mand\u00f2 il generale Arinteo a reimporre Papa sul trono armeno gi\u00e0 l'estate seguente alla prima azione contro i Goti (nel 369?). Sapore reag\u00ec invadendo e devastando una seconda volta la regione. Sull'orlo di una nuova guerra, l'imperatore Valente risiedette presso Antiochia, divenuta suo \"quartier generale\", negli anni 369-370 e 375-378. Il contrattacco di Sapore in Armenia fu bloccato dai generali Traiano e Vadomario a Bagavan. Valente aveva violato il trattato del 363, difendendo con successo la propria posizione. Una tregua stipulata nell'anno della vittoria romana, garant\u00ec una pace provvisoria per cinque anni, mentre Shapur era impegnato contro un'invasione Kushan ad est.\nNel frattempo sorsero problemi con Papa, temendo che quest'ultimo potesse passare dalla parte dei Persiani, Valente lo fece mettere a morte, a Tarso, dove si era rifugiato, dal generale Traiano (374). Al suo posto l'imperatore pose un altro arsacide, Varazdat, che govern\u00f2 sotto la reggenza dello \"sparapet\" (comandante dell'esercito armeno) Masel Mamikonean, fedele a Roma. Tutto ci\u00f2 non miglior\u00f2 la situazione con i Persiani, che ricominciarono a lamentarsi riguardo al trattato del 363. Nel 375, Valente si prepar\u00f2 per una spedizione, che per\u00f2 non fu mai iniziata a causa della grande rivolta in Isauria da parte di truppe stanziate in oriente. Come se non bastasse, nel 377 i Saraceni comandati dalla regina Mavia si ribellarono, devastando i territori dalla Palestina al Sinai. Anche se Valente riusc\u00ec a sedare entrambe le rivolte, gli fu impedita l'azione contro i Persiani.\nPochi anni pi\u00f9 tardi, nel 384, il regno d'Armenia fu diviso in due regioni: quella occidentale fu posta, come \"protettorato\", sotto l'Impero romano d'Oriente, mentre quella orientale venne affidata ai Persiani. La regione occidentale divenne provincia dell'Impero romano con il nome di Armenia Minore, mentre la parte orientale rimase un regno indipendente, anche se solo formalmente, sotto il controllo persiano, fino al 428 quando i Sasanidi deposero il sovrano legittimo instaurando una loro dinastia."}
{"id": "3218264", "revid": "287204", "url": "https://it.wikipedia.org/wiki?curid=3218264", "title": "Nazionale di pallacanestro dell'India", "text": "La nazionale di pallacanestro dell'India \u00e8 la rappresentativa cestistica dell'India ed \u00e8 posta sotto l'egida della Federazione cestistica dell'India."}
{"id": "3218274", "revid": "486946", "url": "https://it.wikipedia.org/wiki?curid=3218274", "title": "Stato Libero di Meclemburgo-Strelitz", "text": ""}
{"id": "3218280", "revid": "1573940", "url": "https://it.wikipedia.org/wiki?curid=3218280", "title": "Caecilia caribea", "text": "Caecilia caribea \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica della Colombia, dove occupa vari habitat umidi, tropicali o subtropicali."}
{"id": "3218281", "revid": "1776051", "url": "https://it.wikipedia.org/wiki?curid=3218281", "title": "Kill Kill Kill (Jerry's Kids)", "text": "Kill Kill Kill \u00e8 il secondo album di studio del gruppo hardcore punk statunitense Jerry's Kids, pubblicato nell'ottobre 1989 da Taang! Records. Con questo disco la band si spost\u00f2 verso lo speed metal, sciogliendosi tuttavia pochi mesi dopo.\nL'album fu in seguito ripubblicato con tutte le tracce del precedente \"Is This My World?\" come bonus track."}
{"id": "3218283", "revid": "1573940", "url": "https://it.wikipedia.org/wiki?curid=3218283", "title": "Caecilia degenerata", "text": "Caecilia degenerata \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica della Colombia, dove occupa vari habitat umidi, tropicali o subtropicali."}
{"id": "3218288", "revid": "22475", "url": "https://it.wikipedia.org/wiki?curid=3218288", "title": "Associa\u00e7\u00e3o Acad\u00e9mica de Coimbra (rugby a 15)", "text": " \nAssocia\u00e7\u00e3o Acad\u00e9mica de Coimbra (), abbreviato in Acad\u00e9mica de Coimbra o AA Coimbra, \u00e8 la sezione di rugby a 15 dell'omonima Associa\u00e7\u00e3o Acad\u00e9mica de Coimbra, societ\u00e0 polisportiva portoghese legata all'Universit\u00e0 di Coimbra.\nBench\u00e9 esistente \"de facto\" dal 1936, la sua fondazione formale, con partecipazione a competizioni ufficiali, risale al 1955.\nIn 60 anni di storia ha vinto quattro volte il titolo di campione portoghese, 6 coppe nazionali e una Coppa Iberica.\nLa sua sede sociale \u00e8 presso lo stadio Universitario di Coimbra, che dal 1963 fino ai primi anni duemiladieci fu la sua sede di gioco; in tempi pi\u00f9 recentemente il suo impianto interno \u00e8 lo stadio S\u00e9rgio Concei\u00e7\u00e3o, nella stessa citt\u00e0.\nIl colore sociale del club \u00e8 il nero; la tenuta alternativa \u00e8 altres\u00ec completamente bianca.\nStoria.\nI primi passi del rugby a Coimbra furono nel 1936 quando Jos\u00e9 Maria Antunes raccolse un gruppo di ragazzi cui insegn\u00f2 la disciplina; per stimolare la partecipazione organizz\u00f2 in citt\u00e0 nel 1937 un incontro dimostrativo tra due squadre universitarie di Lisbona.\nUna formazione non ufficiale tra studenti dell'Universit\u00e0 di Coimbra nacque nel 1940 e disput\u00f2 i giochi accademici portoghesi di quell'anno, raggiungendo la finale del rugby e perdendola 3-6 contro l'Universit\u00e0 Tecnica di Lisbona.\nGli studenti di Coimbra vinsero la loro prima partita nel 1942, 8-0 sui loro omologhi della capitale.\nPer pi\u00f9 di un decennio non si parl\u00f2 pi\u00f9 di rugby a Coimbra, fino all'arrivo di un altro pioniere, Ant\u00f3nio S\u00e1 Lima, fondatore della sezione rugbistica dell'Associa\u00e7\u00e3o Acad\u00e9mica de Coimbra e tra i primi giocatori del neonato club, che si affili\u00f2 all'Associa\u00e7\u00e3o de Rugby de Lisboa (quella portoghese non esistendo ancora) e giungendo subito, alla sua prima stagione ufficiale, alla finale di campionato persa 0-40 contro il Belenenses.\nNel 1957 il giovane club fu tra i membri fondatori della Federugby portoghese.\nNel 1960 ricevette una selezione universitaria inglese di Oxford, venendo sconfitta 0-48, e nel 1963 inaugur\u00f2 lo Stadio Universitario battendo il ; pochi mesi pi\u00f9 tardi ospit\u00f2 e batt\u00e9 i campioni di Spagna dell' di Madrid.\nNel 1974 vinse il suo primo trofeo ufficiale, la Coppa del Portogallo, battendo in finale ancora il Benfica per 15-12; tre anni pi\u00f9 tardi giunse anche il primo titolo di campione nazionale, bissato due anni pi\u00f9 tardi; dopo il decennio degli anni ottanta in cui giunse solo un'altra coppa nella stagione 1989-90, la squadra vinse altre tre coppe e un campionato nazionale prima della fine del millennio; il titolo di campione pi\u00f9 recente \u00e8 del 2004.\nVanta anche la vittoria nella Coppa Iberica del 1997, cui partecip\u00f2 come vincitore della Coppa del Portogallo.\nLa vittoria nel campionato nazionale del 2004 garant\u00ec all'Acad\u00e9mica anche la partecipazione all'European Challenge Cup del 2004-05 in cui fu eliminata al primo turno dagli scozzesi dei con un pesante passivo di 6-205 (3-98 in Scozia e 3-107 nel ritorno a Coimbra.\nLa sezione \"seven\" dell'Acad\u00e9mica, di pi\u00f9 recente formazione, vanta 3 titoli di campione nazionale, nel 2007, 2010 e 2012, e cinque di campione universitario; nel 2010 si laure\u00f2 campione europeo universitario a Cordova (Spagna) battendo l'universit\u00e0 di Montpellier (Francia) per 7-0.\nL'Acad\u00e9mica ha dato diversi giocatori al che prese parte alla , la prima volta dei lusitani nella massima rassegna e, a seguire, alla vittoria della Nazionale a 7 nel campionato mondiale universitario del 2010."}
{"id": "3218289", "revid": "124098364", "url": "https://it.wikipedia.org/wiki?curid=3218289", "title": "Nazionale di pallacanestro del Kazakistan", "text": "La nazionale di pallacanestro del Kazakistan \u00e8 la rappresentativa cestistica del Kazakistan ed \u00e8 posta sotto l'egida della Federazione cestistica del Kazakistan."}
{"id": "3218290", "revid": "287204", "url": "https://it.wikipedia.org/wiki?curid=3218290", "title": "Boharyn\u011b", "text": "Boharyn\u011b \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "3218298", "revid": "110157", "url": "https://it.wikipedia.org/wiki?curid=3218298", "title": "Kitakami (fiume)", "text": "Il fiume Kitakami \u00e8 il quarto fiume del Giappone per lunghezza ed il pi\u00f9 largo nella regione di T\u014dhoku. Lungo 249 chilometri bagna un territorio di 10 150\u00a0km\u00b2. Scorre principalmente nelle aree rurali della Prefettura di Iwate e in quella di Miyagi.\nIl fiume non \u00e8 interrotto da dighe dalla sua foce fino alla diga di Shijushida, fatto questo che permette ai salmoni di risalire il fiume per un lungo tratto."}
{"id": "3218299", "revid": "287204", "url": "https://it.wikipedia.org/wiki?curid=3218299", "title": "Nazionale di pallacanestro di Taipei Cinese", "text": "La nazionale di pallacanestro di Taipei Cinese \u00e8 la rappresentativa cestistica di Taiwan ed \u00e8 posta sotto l'egida della Federazione cestistica di Taiwan."}
{"id": "3218300", "revid": "4711", "url": "https://it.wikipedia.org/wiki?curid=3218300", "title": "Nazionale di pallacanestro di Taiwan", "text": ""}
{"id": "3218301", "revid": "4711", "url": "https://it.wikipedia.org/wiki?curid=3218301", "title": "Nazionale di pallacanestro della Repubblica di Cina", "text": ""}
{"id": "3218304", "revid": "1543377", "url": "https://it.wikipedia.org/wiki?curid=3218304", "title": "Gaio Sulpicio Petico", "text": "Biografia.\nDi origine patrizia, fu censore nel 366 a.C., anno in cui fu eletto il primo console plebeo, Lucio Sestio Laterano.\nFu eletto console per la prima volta nel 364 a.C. ed ebbe come collega Gaio Licinio Calvo Stolone, uno dei due tribuni della plebe, promotori delle \"Leges Liciniae Sextiae\", o leggi licinie sestie. Durante l'anno a Roma continu\u00f2 ad imperversare la peste, che l'anno prima aveva colto anche Marco Furio Camillo, e per scongiurarla furono istituiti i ludi scenici per la prima volta.\nNel 362 a.C. fu \"legatus\" del console plebeo Lucio Genucio Aventinense e, in seguito alla morte del console, comand\u00f2 l'esercito che respinse un attacco degli Ernici al campo romano. L'anno successivo (361 a.C.) fu console per la seconda volta con il suo precedente collega \"Licinio\". Entrambi i consoli marciarono con l'esercito contro gli Ernici e conquistarono la citt\u00e0 di Ferentinum; al suo ritorno a Roma il solo Petico ricevette l'onore del trionfo.\nNel 358 a.C. fu nominato dittatore per fronteggiare l'invasione dei Galli, che avevano invaso il territorio fino a Pedum. Petico fortific\u00f2 il campo dell'esercito, ma in conseguenza del malumore dei propri soldati, impazienti di combattere e di concludere velocemente il conflitto, marci\u00f2 contro il nemico e lo sconfisse, non senza difficolt\u00e0. Per tutto ci\u00f2 ottenne l'onore di un secondo trionfo e port\u00f2 in Campidoglio una notevole quantit\u00e0 di oggetti d'oro, frutto del bottino della battaglia.\nNel 355 a.C. fu eletto console per la terza volta ed ebbe come collega il patrizio Marco Valerio Publicola, entrambi patrizi, in violazione delle leggi licinie-sestie. Nonostante le proteste dei plebei e dei tribuni della plebe, i due consoli riuscirono a far s\u00ec che anche per l'anno successivo la carica fosse appannaggio di due patrizi.\nNel 353 a.C. fu eletto console per la quarta volta ed ebbe come collega il patrizio Marco Valerio Publicola, al secondo consolato. A Sulpicio fu affidata la campagna contro Tarquinia ed a Publicola quella contro i Volsci, che minacciavano gli alleati Latini. Quando per\u00f2 sembr\u00f2 che Cere fosse entrata in guerra, alleandosi a Tarquinia, fu nominato dittatore Tito Manlio Imperioso Torquato.\nNel 351 a.C. fu eletto console per la quinta volta ed ebbe come collega Tito Quinzio Peno Capitolino Crispino, al secondo consolato. A Sulpicio fu affidata la campagna contro Tarquinia ed a Tito Quinzio quella contro i Falisci. In entrambi i casi, i romani riuscirono a che i nemici chiedessero la pace, senza che si arrivasse ad uno sconto in campo aperto, ma devastandone le campagne."}
{"id": "3218307", "revid": "834", "url": "https://it.wikipedia.org/wiki?curid=3218307", "title": "Unsu (Shotokan)", "text": ""}
{"id": "3218308", "revid": "277947", "url": "https://it.wikipedia.org/wiki?curid=3218308", "title": "Boetto", "text": ""}
{"id": "3218312", "revid": "1318658", "url": "https://it.wikipedia.org/wiki?curid=3218312", "title": "Apichatpong Weerasethakul", "text": "Conosciuto principalmente per \"Lo zio Boonmee che si ricorda le vite precedenti\", \"Tropical Malady\" e \"Sud sanaeha\", nel corso della sua carriera ha vinto diversi riconoscimenti, tra cui una Palma d'oro, due Premi della giuria e il Premio \"Un Certain Regard\" del Festival di Cannes. Tra i temi trattati nei suoi film sono presenti i sogni, la natura, la sessualit\u00e0, il sovrannaturale e la percezione occidentale della Thailandia e dell'Asia; i lungometraggi da lui diretti mostrano una preferenza per strutture narrative non convenzionali e attori non professionisti.\nBiografia.\nNel 1999 lavora al suo primo lungometraggio, \"Dokfa nai meuman\", realizzato con il contributo di Kick the Machine, casa di produzione da lui fondata nello stesso anno.\nHa vinto la Palma d'oro al Festival di Cannes 2010 con il film \"Lo zio Boonmee che si ricorda le vite precedenti\" e il premio della Giuria al Festival di Cannes 2021 con il film \"Memoria\"."}
{"id": "3218313", "revid": "729019", "url": "https://it.wikipedia.org/wiki?curid=3218313", "title": "Cleveland Indians (NFL)", "text": "I Cleveland Indians sono stati una squadra di football americano della National Football League con sede a Cleveland che disput\u00f2 la stagione . La squadra, sponsorizzata dalla lega, disput\u00f2 solo partite in trasferta in attesa di venire assegnata ad un possibile compratore che per\u00f2 non venne mai trovato, per questo motivo al termine della stagione venne sciolta.\nLa squadra venne denominata come due precedenti franchigie sempre con sede a Cleveland, attive, anche con altre denominazioni, la prima nel e e la seconda tra il e il ."}
{"id": "3218332", "revid": "287204", "url": "https://it.wikipedia.org/wiki?curid=3218332", "title": "Cleveland Indians (disambigua)", "text": "Cleveland Indians \u00e8 stato il nome di diverse squadre sportive professionistiche statunitensi con sede a Cleveland."}
{"id": "3218342", "revid": "110157", "url": "https://it.wikipedia.org/wiki?curid=3218342", "title": "Ponte delle Gabelle", "text": "Il ponte delle Gabelle era la prima opera muraria che incontrava il Naviglio della Martesana all'entrata di Milano, dopo la costruzione delle mura spagnole (1546-1560) e prima dell'interramento della parte finale del percorso cittadino del Naviglio, che \u00e8 avvenuta tra il 1929 e il 1930 contestualmente all'interramento della Cerchia dei Navigli.\nIl contesto idraulico.\nNel passato il Naviglio della Martesana proseguiva il suo percorso cittadino, ora interrato, verso sud-ovest superando Porta Nuova (oggi, giunto a Porta Nuova, cambia bruscamente direzione verso sud-est mutando nome in Cavo Redefossi), sottopassando prima le mura spagnole, poi il ponte delle Gabelle e infine incontrando la Conca dell'Incoronata, dopo la quale cambiava nome in Naviglio di San Marco. Poco dopo dava origine al laghetto di San Marco, che si immetteva nella Cerchia dei Navigli attraverso la conca di San Marco.\nLa riscossione del dazio.\nPosto sulla strada di circonvallazione che costeggiava i Bastioni di Milano, era il punto dove veniva esatto il dazio, su barche e merci trasportate (gabelle), per proseguire lungo il naviglio. Subito dopo, il Naviglio della Martesana sottopassava le mura (\"tombon de San Marc\"), tristemente noto come ponte dei suicidi, e uscendone incontrava la leonardesca Conca dell'Incoronata (ora in secca per il mancato arrivo dell'acqua del Naviglio). \nProseguendo per via San Marco, giunto all'altezza dell'odierna via Montebello, il naviglio (non pi\u00f9 della Martesana, ma di San Marco) era attraversato dal ponte dei Medici, dal nome del palazzo contiguo, dove si trova ancor oggi il Corriere della Sera, e si apriva nel laghetto di San Marco, dove si scaricavano le merci che non dovevano percorrere la Cerchia dei Navigli con destinazione la Darsena di Porta Ticinese\nNel laghetto di San Marco arrivavano anche, provenienti da Corsico, i barconi con i rotoli di carta per il \"Corriere della Sera\" e da qui partivano le barche-corriera (\"el barchett de Vaver\") che raggiungevano Vaprio d'Adda. Uscendo dal laghetto e dopo altre due conche, quella di San Marco e quella del Marcellino, il naviglio si immetteva nella fossa all'inizio di via Fatebenefratelli. Il passaggio in corrispondenza del ponte del Marcellino era il pi\u00f9 stretto dell'intera fossa navigabile.\nEsisteva un secondo tombone (\"el tombon de Viarenna\") dove dalla Darsena si passava sotto i bastioni (l'odierno viale Gabriele d'Annunzio) per raggiungere il Naviglio del Vallone attraverso la Conca di Viarenna."}
{"id": "3218344", "revid": "123179656", "url": "https://it.wikipedia.org/wiki?curid=3218344", "title": "Trepid\u00f2", "text": "Trepid\u00f2 \u00e8 una frazione del comune di Cotronei (KR), nonch\u00e9 un villaggio turistico montano al confine tra la Sila Grande e la Sila Piccola. Il villaggio fa parte del comprensorio turistico dei villaggi silani che si affacciano sul lago Ampollino e che comprende, oltre a Trepid\u00f2, Villaggio Palumbo Sila, Caprara, Villaggio Baffa, Villaggio Lopez e Villaggio Belcastro.\nStoria.\nSorto durante la realizzazione del lago Ampollino alla fine degli anni venti del secolo scorso, inizialmente era un villaggio di sole baracche ad uso degli operai e dei tecnici che lavoravano per la costruzione della diga e della galleria per il trasporto della acqua verso la centrale di Orichella. Negli anni 30 fu sede di una iniziativa per la pescicultura e un campo per la sperimentazione agraria a cura del Dottore Giuseppe Tallarico di Casabona, membro del CNR. Negli stessi anni a Trepido Sottano opero una segheria istituita dall' ing. svizzero Gruebler arrivato in Sila per i lavori sul lago Arvo. Poi segheria Proto e Cerrelli. Altre segheria (Leone, Bilotta) in localit\u00e0 Caprara. Terminati i lavori, chiuse le segheriae, il villaggio sub\u00ec un forte sviluppo negli anni successivi la fine della seconda guerra mondiale, attirando turisti affascinati dal suggestivo lago Ampollino. L'interesse dei privati e la successiva realizzazione di villette turistiche e seconde case concentr\u00f2 le attenzioni di molti investitori immobiliari, che nei dintorni del villaggio realizzarono altri villaggi turistici, i pi\u00f9 importanti dei quali sono Villaggio Palumbo Sila, Villaggio Lopez e Villaggio Baffa.\nIl villaggio si svilupp\u00f2 su due aree diverse, distinte in Trepid\u00f2 Soprano e Trepid\u00f2 Sottano.\nVillaggio Palumbo Sila.\nPalumbo Sila venne realizzato come villaggio a supporto delle infrastrutture sciistiche che furono realizzate nella zona. Il villaggio divenne ben presto il baricentro del sistema turistico della zona, differenziandosi dagli altri villaggi per i maggiori servizi ricreativi, quali discoteche e bar, pista di bob estivo-invernale, e attivit\u00e0 commerciali.\nVillaggio Baffa.\nQuesto villaggio si caratterizza per essere prossimo a due importanti infrastrutture, quali lo stadio di calcio, che spesso ha ospitato il ritiro di alcune squadre professionistiche (in particolare del ), e per l'aeroporto turistico, che da qualche anno ospita anche una pista di go-kart.\nVillaggio Lopez.\nVillaggio Lopez \u00e8 fra i villaggi del complesso turistico, quello caratterizzato da una forma di servizio prettamente residenziale. Il villaggio ospita anche alcune strutture cliniche quali centri di riposo per anziani."}
{"id": "3218347", "revid": "115302357", "url": "https://it.wikipedia.org/wiki?curid=3218347", "title": "Cleveland Bulldogs", "text": "I Cleveland Bulldogs sono stati una squadra di football americano della National Football League con sede a Cleveland.\nFondata nel 1923 col nome di Cleveland Indians come la precedente franchigia con sede a Cleveland, la squadra disput\u00f2 la stagione col nome originario e le stagioni , e col nome Bulldogs.\nLa squadra vinse il campionato NFL 1924."}
{"id": "3218354", "revid": "1833487", "url": "https://it.wikipedia.org/wiki?curid=3218354", "title": "Ne procedat iudex ex officio", "text": "\"Ne procedat iudex ex officio\" (alla lettera: 'il giudice non proceda d'ufficio') \u00e8 un brocardo che esprime un principio, risalente al diritto romano, applicato anche negli ordinamenti giuridici odierni: il \"principio della domanda\", corollario del pi\u00f9 generale \"principio dispositivo\".\nOggetto.\nSecondo il principio, il processo pu\u00f2 essere avviato dal giudice solo su richiesta di una parte, che nel processo civile prende il nome di \"attore\", la quale esercita in tal modo l\"'azione\" nei confronti dell'altra parte, detta \"convenuto\" nel processo civile. Lo stesso principio \u00e8, infatti, espresso dal brocardo \"nemo iudex sine actore\" (alla lettera: 'nessun giudice senza attore'). Nell'ordinamento italiano un'enunciazione la si pu\u00f2 trovare nell'art. 99 del Codice di procedura civile che recita: \"Chi vuol far valere un diritto in giudizio deve proporre domanda al giudice competente\".\nIl principio trova applicazione anche nel processo penale, se questo pu\u00f2 essere avviato solo su iniziativa dell\"'accusa\", che esercita l'\"azione penale\" nei confronti dell'\"accusato\". \u00c8 ci\u00f2 che avviene laddove si segue il \"sistema accusatorio\", come in Italia; al contrario, il \"sistema inquisitorio\", nella sua forma pura, \u00e8 caratterizzato dall'avvio del processo da parte dello stesso giudice, che esercita alcuni poteri in via diretta (iussu iudicis).\nNon \u00e8 in contrasto con il principio la scelta dell'ordinamento di attribuire o addirittura riservare ad un organo pubblico l'esercizio dell'azione, per motivi di interesse pubblico, sempre che tale organo sia distinto dal giudice. L'esempio emblematico \u00e8 quello del \"pubblico ministero\" che negli ordinamenti odierni esercita l'azione penale e, in alcuni di essi, pu\u00f2 talvolta esercitare anche l'azione civile."}
{"id": "3218364", "revid": "729019", "url": "https://it.wikipedia.org/wiki?curid=3218364", "title": "Stazione di Montebelluna", "text": "La stazione di Montebelluna \u00e8 una stazione ferroviaria posta sulla linea Calalzo-Padova a servizio dell'omonima citt\u00e0. Vi si dirama la linea per Treviso.\nStoria.\nFu aperta nel 1884 quando venne attivata la tratta della linea da Treviso a Cornuda dalle Strade Ferrate Meridionali.\nDal 1916 a Montebelluna si attest\u00f2 la linea Montebelluna-Susegana, realizzata per finalit\u00e0 prevalentemente militari e soppressa nel 1966.\nFra il 1913 e il 1931 l'impianto era comune alle tranvie Montebelluna-Asolo e Montebelluna-Valdobbiadene, gestite dalla Societ\u00e0 Veneta, il cui deposito-officina trovava sede sul piazzale antistante il fabbricato viaggiatori, nell'area adibita ad autostazione.\nL'11 luglio 1960 il treno militare 9311 proveniente da Feltre e diretto a Spilimbergo entr\u00f2 in collisione alle ore 11:58 con il treno viaggiatori 578, fermo nella stazione di Montebelluna. Il treno militare, composto da una locomotiva Gr. 740 e 28 carri merce, dei quali gli ultimi trasportavano carri armati, trovando un ostacolo inamovibile qual era la massa delle due locomotive in testa al convoglio viaggiatori, si accartocci\u00f2 su s\u00e9 stesso. Si contarono 3 giovani militari morti e pi\u00f9 di una cinquantina di feriti.\nFino al 1993 era attivo lo scalo merci, poi spostato a Cornuda.\nStrutture e impianti.\nLa stazione \u00e8 gestita da Rete Ferroviaria Italiana.\nIl fabbricato viaggiatori ospita al suo interno biglietteria, sala d'attesa, deposito bagagli (non pi\u00f9 utilizzato), sala rel\u00e8 ed ufficio Movimento con banco ACEI, normalmente impresenziato e in telecomando dal DCO di Mestre. L'edificio \u00e8 strutturato su due piani: il piano terra \u00e8 adibito ad uso ferroviario mentre il primo \u00e8 adibito ad abitazione privata a sud, e sala a disposizione per associazioni a nord.\nIl fabbricato \u00e8 del tutto simile a quello della Stazione di Bassano del Grappa. Anche a Montebelluna era presente la torre idrica, poi eliminata cos\u00ec come le colonne idriche per il rifornimento delle locomotive a vapore.\nA sud \u00e8 ancora presente la pesa ferroviaria a ponte, in prossimit\u00e0 dell'ex magazzino merci della stazione, utilizzato come deposito materiali RFI.\nI binari passanti sono 4 e sono raggiungibili tramite sottopassaggio. Il 1\u00ba binario \u00e8 protetto da una pensilina in metallo. Nell'agosto 2018 sono stati realizzati i lavori di costruzione del nuovo marciapiede a servizio del binario 4 che dal novembre 2018 \u00e8 utilizzato per il traffico da/per Treviso. Il binario 5 tronco \u00e8 secondario ed impiegato per il ricovero di carrelli o treni cantiere.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con la Regione Veneto.\nLe relazioni sono effettuate con il seguente materiale rotabile: Aln 668 livrea xpmr - Atr 220 livrea Dpr \"Swing\" - Aln 501/502 livrea xpmr/dpr \"Minuetto\".\nIl 13 dicembre 2020 sono entrati in servizio i primi convogli elettrici sulla linea Montebelluna-Padova.\nDue volte l'anno viene organizzato un viaggio con treno storico con mezzi dati in concessione dalla Fondazione FS.\nServizi.\nLa stazione, classificata da RFI nella categoria \"silver\", dispone dei seguenti servizi:\nInterscambi.\nLa stazione ha a disposizione un paio di piazzole per i taxi e condivide l'area con l'autostazione.\nAutostazione.\nL'autostazione di Montebelluna \u00e8 adiacente all'omonima stazione ferroviaria e quindi ne condivide l'accesso tramite viale \"della Stazione\" per \"Piazza IV Novembre\", tuttavia questa strada funge solo da uscita per gli autobus, poich\u00e9 l'accesso \u00e8 collocato in via Risorgimento tramite una rampa. Le corsie presenti sono 4 e sono tutte al coperto ed illuminate, qui fermano i bus delle linee pi\u00f9 frequenti (della ex \"La Marca\") mentre le linee urbane ed ex \"CTM\" (contrasegnate dal numero 200 in poi) fermano nell'area rialzata lungo i binari. Nella corsia 1 invece fermano i bus della \"Caverzan\" (integrata da M.O.M.) con le sue 3 linee."}
{"id": "3218365", "revid": "729019", "url": "https://it.wikipedia.org/wiki?curid=3218365", "title": "Cleveland Tigers", "text": "I Cleveland Tigers sono stati una squadra professionistica di football americano con sede a Cleveland attiva tra il 1916 ed il 1921. Parteciparono alle stagioni della National Football League e , alla seconda delle quali col nome originario di Cleveland Indians.\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte dei Cleveland Tigers che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3218366", "revid": "438678", "url": "https://it.wikipedia.org/wiki?curid=3218366", "title": "Akira Watanabe (giocatore di shogi)", "text": "Akira Watanabe \u00e8 il detentore attuale e per sette volte consecutive del titolo Ryu-O. Si \u00e8 per tale motivo aggiudicato il titolo onorario di Ryu-O a vita. \u00c8 stato allievo di Kazuharu Shoshi.\nSfidanti per il titolo di Ryu-O.\nWatanabe \u00e8 estremamente affezionato al titolo di Ryu-O (\"Re Drago\"), che viene assegnato in una finale al meglio delle 7 partite, e che si \u00e8 aggiudicato con i seguenti punteggi:\nIl match del 2008.\nParticolarmente importante e combattuta \u00e8 stata la finale del 2008, quando Watanabe si trov\u00f2 di fronte come sfidante il Meijin e plurititolato Yoshiharu Habu. Secondo regolamento del professionismo giapponese, chi si aggiudica per 7 volte o per 5 volte consecutive il Ryu-O viene fregiato del titolo di \"Eisei Ryu-O\" (Ryu-O a vita).\nFattosta che in occasione di quell'incontro i giocatori fossero entrambi a un passo dallo storico traguardo di vincere questo primo storico titolo eterno: Habu perch\u00e9 l'aveva gi\u00e0 vinto 6 volte, e Watanabe perch\u00e9 ne aveva vinti 4 di fila.\nLa prima partita si disput\u00f2 a Parigi, con il \"Sente\" a Watanabe. Watanabe gioc\u00f2 in modo energico, ma non a sufficienza dato che Habu demol\u00ec il suo castello \"Anaguma\" e vinse la partita. Nel secondo incontro, Watanabe gioc\u00f2 troppo ottimisticamente con il bianco e fin\u00ec per perdere ancora. Nella terza sfida, Watanabe non ebbe mai realmente modo di vincere e gett\u00f2 alle ortiche la partita commettendo due errori in difesa. In una situazione di 3-0, Habu aveva il match point in mano.\nMesso alle strette, nel quarto e gi\u00e0 decisivo incontro, Watanabe affront\u00f2 il suo sfidante con pi\u00f9 aggressivit\u00e0 e riusc\u00ec a sconfiggerlo, dando inizio a un'incredibile rimonta: nella quinta partita si scagli\u00f2 contro il re avversario e vinse, nella sesta adott\u00f2 un impianto di apertura ad attacco veloce e vinse ancora, e nella decisiva e settima partita fece l'impresa ribaltando il risultato del match che si aggiudic\u00f2 per 4-3, conquistando il titolo di \"Eisei Ryu-O\" e realizzando un altro record: per la prima volta nella storia dello sh\u014dgi era stato rimontato uno svantaggio di 0-3."}
{"id": "3218367", "revid": "110157", "url": "https://it.wikipedia.org/wiki?curid=3218367", "title": "Malcoci", "text": "Malcoci \u00e8 un comune della Moldavia situato nel distretto di Ialoveni di 2.448 abitanti al censimento del 2004"}
{"id": "3218369", "revid": "15756", "url": "https://it.wikipedia.org/wiki?curid=3218369", "title": "Nimoreni", "text": "Nimoreni \u00e8 un comune della Moldavia situato nel distretto di Ialoveni.\nSecondo il censimento del 2004 vi abitano circa 2 300 persone, ma molte di queste, specialmente giovani, sono emigrati verso paesi come Italia, Russia, Spagna, Portogallo, Regno Unito, Francia e USA.\nIl comune dispone di una scuola media: \"Gimnaziul Gurie Grosu\", di una scuola d'infanzia: \"Butucel\", di una biblioteca locale, di una farmacia e una chiesa ortodossa. Inoltre possiamo trovare vari negozi di alimentare, una grande distilleria di liquori, una ferramenta, e due stadi di calcio.\nIl territorio \u00e8 ricco di boschi, terreni coltivati, e vari laghetti. E ha un vantaggio, a livello economico e sociale, in quanto \u00e8 molto vicino a Chi\u0219in\u0103u, soltanto 18 km circa.\nLa strada principale del comune \u00e8 collegata alla superstrada Leu\u0219eni-Chi\u0219in\u0103u ( parte di E581), chiamata volgarmente \"Poltava\" sin dal periodo sovietico, che favorisce i trasporti con la capitale.\nLa popolazione locale \u00e8 molto socievole e accogliente, ha un consiglio giovanile molto attivo che crea iniziative ecologiche e culturali.\nSport.\nNimoreni \u00e8 sede del Fotbal Club Noroc Nimoreni, societ\u00e0 di calcio femminile fondata nel 2008 e, grazie ai due titoli nazionali e le due coppe conquistate nella sua storia, \u00e8 tra i pi\u00f9 titolati club che partecipano al campionato moldavo. Quest'anno la squadra si \u00e8 qualificata all'UEFA Women's Champions League."}
{"id": "3218373", "revid": "110157", "url": "https://it.wikipedia.org/wiki?curid=3218373", "title": "Poj\u0103reni", "text": "Poj\u0103reni \u00e8 un comune della Moldavia situato nel distretto di Ialoveni di 1.009 abitanti al censimento del 2004"}
{"id": "3218375", "revid": "767487", "url": "https://it.wikipedia.org/wiki?curid=3218375", "title": "Puhoi", "text": "Puhoi \u00e8 un comune della Moldavia situato nel distretto di Ialoveni di 5.542 abitanti al censimento del 2004"}
{"id": "3218379", "revid": "767487", "url": "https://it.wikipedia.org/wiki?curid=3218379", "title": "Sociteni", "text": "Sociteni \u00e8 un comune della Moldavia situato nel distretto di Ialoveni di 1.450 abitanti al censimento del 2004"}
{"id": "3218380", "revid": "729019", "url": "https://it.wikipedia.org/wiki?curid=3218380", "title": "Comitato termotecnico italiano energia e ambiente", "text": "Il Comitato termotecnico italiano energia e ambiente, acronimo CTI, \u00e8 un'associazione senza fine di lucro, avente il compito di svolgere l'attivit\u00e0 normativa nei settori della termotecnica e della produzione e utilizzazione di energia termica, e delle relative implicazioni ambientali.\nIl CTI \u00e8 un ente federato all'UNI, Ente nazionale italiano di unificazione.\nCostituito in associazione il 15 dicembre 1950, il CTI ha ottenuto il riconoscimento della personalit\u00e0 giuridica con Decreto del Ministero dell'Industria, del Commercio e dell'Artigianato corrispondente all'attuale Ministero dello sviluppo economico.\nPer adempiere alla sua missione e fornire cos\u00ec agli utenti strumenti normativi utili per lo sviluppo del settore termotecnico, il CTI si avvale della collaborazione di organi pubblici, enti ed associazioni che, attraverso il loro sostegno tecnico e finanziario, ne permettono l'attivit\u00e0, che consiste in:\nSul fronte internazionale il CTI collabora con gli organismi di normazione CEN e ISO partecipando, in rappresentanza di UNI, alle attivit\u00e0 di numerosi comitati tecnici (TC) e dei relativi gruppi di lavoro (WG), di alcuni dei quali detiene le relative segreterie tecniche.\nUnitamente all'attivit\u00e0 normativa, cui spesso fa da supporto, il CTI dedica parte delle proprie risorse all'attivit\u00e0 di ricerca in ambito nazionale ed internazionale, centrata prevalentemente sui settori delle fonti energetiche rinnovabili e del risparmio energetico, quali combustibili alternativi, combustibili derivati dai rifiuti e sviluppo di normative pilota mirate al contenimento dei consumi energetici.\nIn aggiunta alle attivit\u00e0 principali il CTI \u00e8 impegnato anche nell'organizzazione di corsi di formazione specifici sugli argomenti di sua competenza, tenuti da esperti del settore."}
{"id": "3218381", "revid": "122986819", "url": "https://it.wikipedia.org/wiki?curid=3218381", "title": "Locomotiva FS R.301", "text": "La locomotiva R.301 era una locomotiva a vapore a scartamento ridotto per servizio passeggeri e merci che ha prestato servizio sulle linee a scartamento ridotto della Sicilia e delle ex colonie, eritrea e libica.\nStoria.\nLe locomotive del gruppo R.301 vennero progettate e costruite sulla base di un progetto elaborato, intorno agli anni dieci dal Servizio Materiale e Trazione delle FS di Firenze per le linee in costruzione, a scartamento ridotto, della rete dello Stato. Il primo lotto di undici R.301, costruito dalle Costruzioni Meccaniche di Saronno, venne consegnato alle FS nel 1912.\nNegli anni successivi il gruppo si arricch\u00ec di ulteriori venti unit\u00e0 la cui costruzione venne ripartita tra le O.M. di Saronno, le Officine Meccaniche di Milano, l'Ansaldo e la Breda. Le unit\u00e0 vennero divise tra i depositi locomotive di Palermo S.Erasmo, Castelvetrano e Porto Empedocle.\nDopo il 1918 tredici locomotive R 301 vennero dirottate nelle linee ferroviarie delle colonie: la 15 e la 32 in Eritrea, la 05 e la 07 in Somalia, le 12, 13, 14, 25 e 26 in Tripolitania e le 11, 21, 22 e 33 in Cirenaica.\nNel 1922 nacque la R.302, che manteneva le stesse caratteristiche meccaniche generali ma con l'adozione del surriscaldatore, prodotta dalla stessa CEMSA di Saronno. In seguito al buon risultato, superiore alle aspettative fu presa la decisione di trasformare in R.302 di un lotto di venti locomotive R.301. Il lavoro venne eseguito nelle officine Meccaniche e Navali di Napoli che nel 1927 le riconsegnarono alle FS che le numerarono da 023 a 042.\nLe R.301 diedero buona prova di s\u00e9 in termini di affidabilit\u00e0 e di prestazioni su tutte le linee della rete ferroviaria siciliana e coloniale ad aderenza naturale.\nUna R.301 venne ceduta alla Ferrovia Alifana nel 1944.\nCaratteristiche.\nLe locomotive del gruppo R.301 vennero progettate allo scopo di risolvere le problematiche di esercizio evidenziate dalle locomotive precedenti soprattutto il cattivo risultato delle R.401 a quattro assi e passo rigido che dissestavano il binario nelle innumerevoli curve e controcurve del percorso. La scelta di un rodiggio 1'C permetteva un basso peso per asse, contenuto al di sotto delle 11 tonnellate per le ruote accoppiate, e una facilit\u00e0 di iscrizione in curva determinata dall'adozione del \"carrello italiano\". \nLe locomotive vennero inoltre dotate di ampie casse d'acqua (4,5\u00a0m\u00b3) ai fini di una buona autonomia. \nAl collaudo le R.301 si dimostrarono superiori alle aspettative; su pendenza costante del 25 x mille e curve di 100 metri di raggio trainavano 90 tonnellate a 25 chilometri orari.\nLa caldaia delle R.301 aveva la superficie di riscaldamento di 74,5 metri quadrati e il diametro dei cilindri di 380\u00a0mm, e uno sforzo di trazione al cerchione di 6750.\nLe locomotive erano dotate di freno continuo automatico a vuoto, sistema Hardy. Il vuoto in condotta veniva ottenuto per mezzo di un eiettore a vapore, apparecchiatura di alto rendimento ed alta affidabilit\u00e0 perch\u00e9 privo di parti in movimento.\nUnico difetto delle R.301, comune a tutte le locomotive di pari rodiggio \u00e8 solo quello della asimmetria dello stesso che le rendeva unidirezionali nell'esercizio corrente. Ulteriore difetto (comune per\u00f2 alla maggioranza delle realizzazioni per lo scartamento ridotto) la ristrettezza della cabina di guida."}
{"id": "3218382", "revid": "767487", "url": "https://it.wikipedia.org/wiki?curid=3218382", "title": "Suruceni", "text": "Suruceni \u00e8 un comune della Moldavia situato nel distretto di Ialoveni di 2.791 abitanti al censimento del 2004"}
{"id": "3218383", "revid": "767487", "url": "https://it.wikipedia.org/wiki?curid=3218383", "title": "Z\u00eembreni", "text": "Z\u00eembreni \u00e8 un comune della Moldavia situato nel distretto di Ialoveni di 2.705 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3218391", "revid": "767487", "url": "https://it.wikipedia.org/wiki?curid=3218391", "title": "\u021aipala", "text": "\u021aipala \u00e8 un comune della Moldavia situato nel distretto di Ialoveni di 4.295 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3218393", "revid": "110157", "url": "https://it.wikipedia.org/wiki?curid=3218393", "title": "Ruse\u0219tii Noi", "text": "Ruse\u0219tii Noi \u00e8 un comune della Moldavia situato nel distretto di Ialoveni di 5.379 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3218395", "revid": "110157", "url": "https://it.wikipedia.org/wiki?curid=3218395", "title": "R\u0103zeni", "text": "R\u0103zeni \u00e8 un comune della Moldavia situato nel distretto di Ialoveni di 7.451 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3218403", "revid": "599013", "url": "https://it.wikipedia.org/wiki?curid=3218403", "title": "Didier Raboutou", "text": "Ha praticato le competizioni di difficolt\u00e0 e l'arrampicata in falesia.\nBiografia.\nHa cominciato ad arrampicare a quindici anni nel 1977. Ha partecipato a Sportroccia 85, la prima competizione internazionale di arrampicata e da allora ha preso parte alle competizioni fino al 1992. Dal 1993 \u00e8 sposato con la pluricampionessa del mondo Robyn Erbesfield con la quale organizza corsi di arrampicata e l'allenamento per i settori giovanili. Si dedica anche al ciclismo.\nFalesia.\nA vista.\nHa salito fino all'8b a vista, primo al mondo a scalare questa difficolt\u00e0 a vista con \"Space Camp\" a Saint-P\u00e9-d'Ardet nel 1991, via ora gradata 8a+."}
{"id": "3218409", "revid": "1573940", "url": "https://it.wikipedia.org/wiki?curid=3218409", "title": "Battaglia di Cantich", "text": "La battaglia di Cantich, combattuta il 5 novembre 1009, s'iscrive nell'agitato periodo che precedette la fine del califfato omayyade di al-Andalus.\nAntefatti.\nMuhammad II era giunto al potere grazie a un colpo di Stato organizzato nell'ambito dalla sua stessa famiglia omayyade, dopo che Hish\u0101m II al-Mu\u02bfayyad aveva nominato come suo successore l'hajib \u02bfAbd al-Rahm\u0101n Sanj\u016bl (\u02bfAbd al-Rahman Sanchuelo), figlio di Almanzor.\nPoco dopo la sua presa del potere, egli getta in carcere Hish\u0101m II al-Mu\u02bfayyad e fa circolare la notizia che sia morto, assumendo pertanto il titolo califfale col \"laqab\" di al-Mahd\u012b.\nApprofittando dell'assenza di Sanchuelo, impegnato nel Regno di Le\u00f3n contro il suo sovrano Alfonso V, Sulaym\u0101n b. al-Hakam prende il comando di un esercito di Berberi, precedentemente arruolati da Almanzor, ostili a Muhammad II, che intanto aveva assunto la dignit\u00e0 califfale.\nSulaym\u0101n b. al-Hakam sconfigge il 5 novembre 1009 i Berberi nella battaglia di Cantich, presso Toledo, grazie all'appoggio di Sancho Garc\u00e9s, conte di Castiglia, consegnandogli come contropartita, oltre a vari animali (muli e cavalli) e a gioielli, ben 200 costruzioni pi\u00f9 o meno importanti che Cordova aveva strappato nel passato alla contea cristiana e al Regno di Le\u00f3n. \nNella battaglia i morti dello schieramento berbero musulmano sono circa 10.000 (un terzo dell'intera forza ostile ad al-Musta\u02bf\u012bn), caduti nello scontro o affogati nel tentativo di mettersi in salvo sulla sponda opposta del Guadalquivir.\nSviluppi della battaglia.\nSulaym\u0101n prende quindi Cordova ma preferisce insediarsi a Mad\u012bnat al-Zahr\u0101\u02be, sospettoso dei Cordovani, e si autoproclama califfo col titolo di \"al-Musta\u02bf\u012bn bi-ll\u0101h\", mentre Muhammad deve rifugiarsi a Toledo, il cui \"wali\" \u00e8 suo figlio al-Wahid.\nDa l\u00ec Muhammad II si muover\u00e0 per conseguire la sua momentanea rivincita, grazie all'aiuto garantitogli dal conte di Barcellona Raymond Borrell III e dal conte di Urgel, Ermengaud, conseguita nell'agosto 1011 sul cosiddetto campo di battaglia chiamato \"Akat al-bakar\" (La collina dei buoi).\nIl suo successivo ingresso a Cordova e la sua nuova nomina a califfo furono accompagnati da un sanguinoso saccheggio della citt\u00e0 da parte dei Catalani ma i suoi mercenari lo assassinarono nel luglio e riportarono sul trono Hisham II.\nNel 1013 Sulaym\u0101n riuscir\u00e0 tuttavia a riprendere ancora una volta il sopravvento e uccider\u00e0 Hish\u0101m II ma il 1\u00ba luglio del 1016 soccomber\u00e0 a un esercito berbero, condotto dal governatore di Ceuta, \u02bfAl\u012b b. \u1e24amm\u016bd, detto \"al-N\u0101\u1e63ir\" (il vincitore per merito di Dio), che prese Cordova, imprigion\u00f2 Sulaym\u0101n e lo fece decapitare."}
{"id": "3218411", "revid": "2184720", "url": "https://it.wikipedia.org/wiki?curid=3218411", "title": "Casa 69", "text": "Casa 69 \u00e8 il quinto album in studio del gruppo italiano Negramaro, pubblicato il 16 novembre 2010 dalla Sugar Music.\nDescrizione.\nL'album, anticipato dal singolo \"Sing-hiozzo\", \u00e8 stato prodotto da Dave Botrill, che ha gi\u00e0 prodotto dischi con band di successo come i Muse e i Placebo. L'album, a detta degli stessi componenti della band, \u00e8 come un'intermediazione tra \"Mentre tutto scorre\", il disco che ha portato la band salentina al successo, e \"La finestra\", l'album della conferma e dell'affermazione nel panorama pop italiano. Sempre a detta della band, l'album \u00e8 un viaggio attraverso l'\"Io\" e la riflessione personale.\nIl primo singolo ufficiale, pubblicato il 29 ottobre 2010, \u00e8 \"Sing-hiozzo\", ma alcune radio hanno deciso in modo indipendente di programmare altri brani come \"Basta cos\u00ec\" (che vede la collaborazione di Elisa) e \"Io non lascio traccia\", entrambi usciti successivamente come singoli ufficiali. Il primo dei due, eseguito in collaborazione con Elisa, ha raggiunto la posizione 7 nella classifica dei singoli pi\u00f9 venduti in Italia. Sono seguiti: \"Voglio molto di pi\u00f9\", pubblicato il 21 gennaio 2011 insieme al film \"Vallanzasca - Gli angeli del male\", della cui colonna sonora fa parte, \"Basta cos\u00ec\", uscito il 15 aprile 2011 e certificato disco d'oro con pi\u00f9 di 15.000 copie vendute, \"Io non lascio traccia\", pubblicato il 9 settembre 2011, e \"Londra brucia\", uscito il 27 gennaio 2012.\nEdizioni speciali.\nNella \"Special Edition\" oltre alle sedici canzoni si trovano anche due tracce bonus e un CD con la colonna sonora del film di Michele Placido \"Vallanzasca - Gli angeli del male\", un DVD con dei backstage e il video di \"Sing-hiozzo\" in 2D e 3D insieme a degli occhialini per la visione stereoscopica, e un booklet di 54 pagine con i testi delle canzoni e alcune foto della band salentina a Toronto. La \"Limited Edition\" \u00e8 un'edizione in vinile limitata e numerata composta da due dischi. Quest'edizione include le tracce bonus ed \u00e8 stampata in due versioni: una su vinile rosso e una su vinile bianco. La versione \"iTunes LP\" include anch'essa le tracce bonus, oltre a due video bonus.\nTracce.\nTesti e musiche di Giuliano Sangiorgi.\nSuccesso commerciale.\nL'album ha subito riscontrato molto successo. Poco dopo l'uscita, \u00e8 volato in vetta alle classifiche di vendita di iTunes, superando anche la versione digitale dei dischi dei Beatles, pubblicata per la prima volta in quegli stessi giorni.\nIl disco al 25 aprile 2012 ha ottenuto il quadruplo disco di platino per le oltre 200.000 copie vendute. Inoltre prima della sua pubblicazione ha ottenuto il doppio disco di platino (pi\u00f9 di 135.000 copie) con le sole prenotazioni.\nDopo 92 settimane, quindi un anno e dieci mesi dall'uscita, \"Casa 69\" si trova alla posizione numero #76 della classifica FIMI. La prima volta dalla pubblicazione che l'album esce dalle prime 50 posizioni della classifica \u00e8 dopo 56 settimane dall'uscita."}
{"id": "3218412", "revid": "642594", "url": "https://it.wikipedia.org/wiki?curid=3218412", "title": "Rustam Aliyev", "text": ""}
{"id": "3218423", "revid": "729019", "url": "https://it.wikipedia.org/wiki?curid=3218423", "title": "Michele Franz\u00e9", "text": "Biografia.\nEx-allievo della Scuola Militare Nunziatella di Napoli, ha frequentato l'Accademia di Modena e la Scuola Ufficiali Carabinieri di Roma. Dopo aver seguito l'iter formativo di base , \u00e8 stato assegnato nel 1971 al 1\u00ba Reggimento carabinieri paracadutisti \"Tuscania\" di Livorno con il grado di tenente. Nel 1976 ha ricevuto ordine di trasferimento a Milano, dove \u00e8 rimasto fino al 1981 svolgendo il ruolo di comandante di compagnia. Successivamente \u00e8 stato dislocato a Sassari, dove \u00e8 rimasto fino al 1984, e quindi a Torino fino al 1987, ricoprendo in entrambi i casi il ruolo di comandante provinciale.\nAl termine del periodo operativo, \u00e8 stato trasferito presso il Comando Generale dell'Arma dei Carabinieri di Roma, dove nei successivi sei anni ha ricoperto gli incarichi di capo-sezione e capo-ufficio personale ufficiali. In questo periodo ha arricchito la propria formazione, che lo vedeva gi\u00e0 detentore delle lauree in scienze politiche, giurisprudenza e scienze della sicurezza, frequentando con successo il corso di Stato Maggiore ed il corso Superiore di Stato Maggiore presso la Scuola di Guerra; e conseguendo successivamente un master presso l'Universit\u00e0 di Torino.\nDal 1997 al 1999 \u00e8 passato al comando del 1\u2070 Reggimento Carabinieri Paracadutisti \"Tuscania\" ed ha successivamente assunto prima il comando della Regione Carabinieri \u201cPuglia\u201d per quasi cinque anni, e quindi quello della Divisione Unit\u00e0 Mobili di Treviso per altri due anni. In questo periodo ha ottenuto numerosi avanzamenti di grado, diventando generale di brigata nel gennaio del 2000, di divisione nel 2003 e di corpo d\u2019armata nel 2006.\nNel 2006 ha assunto la guida del Comando Unit\u00e0 Mobili e Specializzate Carabinieri \"Palidoro in Roma.\" Il 14 gennaio 2009 \u00e8 stato nominato dal Consiglio dei Ministri Vice Direttore dell'AISE (Agenzia informazioni e sicurezza esterna) gi\u00e0 SISMI. Il 14 giugno 2011 ha assunto l'incarico di vice comandante generale dell'Arma dei Carabinieri. Dal 2014 \u00e8 presidente di Axerta: Investigazioni aziendali."}
{"id": "3218430", "revid": "1442080", "url": "https://it.wikipedia.org/wiki?curid=3218430", "title": "Jakarta Open 1994 - Singolare", "text": "Il singolare del torneo di tennis Jakarta Open 1994, facente parte dell'ATP Tour, ha avuto come vincitore Michael Chang che ha battuto in finale David Rikl 6-3,6-3."}
{"id": "3218432", "revid": "287204", "url": "https://it.wikipedia.org/wiki?curid=3218432", "title": "Stampa al platino", "text": "La stampa al platino \u00e8 un processo fotografico monocromatico in grado di restituire la pi\u00f9 ampia gamma di tonalit\u00e0 che si possa realizzare con uno sviluppo chimico.\nA differenza del tradizionale sistema all'argento, in cui l'argento viene depositato all'interno di uno strato di gelatina o albumina, il platino \u00e8 steso direttamente sulla superficie della carta. L'immagine finale, privata dell'emulsione di gelatina, risulter\u00e0 quindi opaca e formata dal deposito di platino (ed eventualmente palladio, l'altro elemento usato in questo processo) gradualmente assorbito dalla carta. Questa tecnica \u00e8 considerata il punto di arrivo qualitativo nella stampa fotografica in bianco e nero."}
{"id": "3218439", "revid": "1305772", "url": "https://it.wikipedia.org/wiki?curid=3218439", "title": "\u010cerkasskij", "text": "\u010cerkasskij "}
{"id": "3218440", "revid": "287204", "url": "https://it.wikipedia.org/wiki?curid=3218440", "title": "Pierre Leroux", "text": "Il socialismo repubblicano.\nDi origini umili (i genitori avevano una rivendita di bibite in place des Vosges a Parigi), Pierre Leroux \u00e8 fin da giovanissimo un fervido studioso ottenendo una borsa di studio per frequentare il liceo di Rennes (ora intitolato a Emile Zola). Vinto, nel 1814, anche il concorso d'ammissione all'\u00c9cole polytechnique, deve rinunciare ad entrarci per aiutare madre e tre fratelli in seguito all'improvvisa morte del padre. Inizialmente muratore, riesce poi a diventare apprendista in una tipografia di un cugino. Acquisito il mestiere si avvicina alla tipografia Charles-Louis-Fleury Panckoucke in cui, nel 1824 Paul-Fran\u00e7ois Dubois fonda il giornale \"Le Globe\". Il suo ruolo per\u00f2 non si limita alle funzioni tecniche: il giovane Pierre riesce a farsi notare con alcuni articoli di carattere filosofico, al punto da entrare nella direzione della rivista. Dopo aver dato un'impronta liberale durante e dopo la Rivoluzione del luglio 1830 a \"Le Globe\", Leroux aderisce al Sansimonismo facendo della rivista un organo del movimento. L'adesione al Sansimonismo non dura molto, ma si rivela fondamentale per la maturazione politica di Leroux che, fatta sua la concezione sansimoniana della societ\u00e0 nella storia ma contestando il modello dicotomico epoche critiche/epoche organiche e favorendovi l'idea di un \u201cprogresso continuo\u201d, ripensa il repubblicanesimo in termini inediti, ponendo il concetto di associazione, insieme politica e sociale, a fondamento di un nuovo modo di pensare la politica. Un modo che, non senza analogie con quello di Philippe Buchez, altro ex-sansimoniano e repubblicano, si diffonder\u00e0 a partire dall'inizio degli anni Quaranta, nel mondo degli artigiani, soprattutto parigini e lionesi, e nelle minoranze colte progressiste, costituendo il nucleo teorico del primo socialismo repubblicano francese.\nIl neologismo \"socialisme\".\nPierre Leroux pu\u00f2 essere considerato l'inventore del termine \"socialismo\", bench\u00e9 in italiano e in inglese, fossero stati usati alla fine del secolo precedente termini analoghi in un significato per\u00f2 molto diverso, per designare cio\u00e8 il sostenitori del contratto sociale. Limitandosi ai testi editi, la prima occorrenza della parola \"socialisme\" in Francia \u00e8 effettivamente di Leroux, nel 1833, in un articolo pi\u00f9 volte ripubblicato dal titolo \"De l'individualisme et du socialisme\". Come spiegher\u00e0 egli estesso nel 1847 glossando la ripubblicazione dell'articolo: \u201c\u00c8 evidente che, in tutto quello scritto, bisogna intendere per \"socialismo\" il socialismo come lo definiva in quello stesso scritto, ovvero l'esagerazione dell'idea di associazione o di societ\u00e0\u201d. L'opposto, anch'esso negativo, di individualismo. E aggiunge: \u201cDa qualche anno ci si \u00e8 abituati a chiamare \"socialisti\" tutti i pensatori che si occupano di riforme sociali, tutti coloro che criticano e disapprovano l'individualismo, tutti quelli che parlano, in diversi termini, di provvidenza sociale e di solidariet\u00e0 che riunisce non solo i membri di uno stato ma l'intera Specie umana\u201d (nota del 1847 riportata anche in P. Leroux, \"De l'individualisme et du socialisme\", in Id., \"\u0152uvres (1825-1850)\", vol. I, Paris, 1850, p.\u00a0376). Nel 1847 il socialismo \u00e8 divenuto ormai, grazie anche all'apporto fondamentale di Pierre Leroux, un movimento di pensiero molto diversificato, ma profondamente caratterizzato tanto dall'ideale della giustizia e della solidariet\u00e0 sociale, quanto dall'idea della possibile o necessaria emancipazione e liberazione di una societ\u00e0 naturalmente destinata all'autogoverno. Tra gli altri socialisti repubblicani francesi dell'epoca si possono ricordare Louis Blanc, Philippe Buchez e \u00c9tienne Cabet.\nL\"'Encyclop\u00e9die nouvelle\", altre riviste e opere.\nTra le numerose opere scritte e le diverse riviste ideate e dirette da Pierre Leroux (La \"Revue encyclop\u00e9dique\", \"La Revue ind\u00e9pendante\", la \"Revue sociale\"), con interventi che spaziano dalla filosofia alla teologia, dalla critica letteraria all'invettiva politica, nella coerenza di un pensiero che si confronta con l'unit\u00e0 del reale e della storia, ha un particolare senso sottolineare la monumentale \"Encyclop\u00e9die nouvelle. Dictionnaire philosophique, scientifique, litt\u00e9raire et industriel\" che diresse insieme all'amico Jean Reynaud. Heinrich Heine, in sintonia con altri pareri dell'epoca, scrisse che quest'opera era per il pensiero socialista e repubblicano dell'Ottocento ci\u00f2 che era stata l'Enciclopedia di Diderot per il secolo dei Lumi. La poderosa enciclopedia, prima che in volume, usc\u00ec a dispense dal prezzo modico in modo da poter avere una diffusione per cos\u00ec dire democratica; purtroppo, anche in seguito alla rottura fra Pierre Leroux e Jean Reynaud e a delle difficolt\u00e0 economiche, fu ridotto in corso d'opera l'ampiezza dell'opera. Resta un monumento fondamentale per comprendere la cultura di un'epoca e la sua fertilit\u00e0 intellettuale e scientifica. Diverse degli scritti di Pierre Leroux nacquero inizialmente destinate a questa enciclopedia (tra cui \"De l'Humanit\u00e9\", \"Du Christianisme\", \"Du culte\").\nGli anni Quaranta: la comunit\u00e0 di Boussac e la Costituente del 1848.\nOttenuto una licenza per aprire una tipografia nel paese di Boussac nella Creuse (centro della Francia), fattogli conoscere dall'amica George Sand, Pierre Leroux vi si trasferisce con la famiglia e, nel giro di poco, un gruppo di fedeli discepoli. Nella sorta di comune che nasce, la vita \u00e8 condivisa e nell'agricoltura si mette in pratica la teoria del \"Circulus\", elaborata dallo stesso Leroux e fondata sul principio che, contrariamente da quanto sostenuto da Malthus, l'aumento della popolazione, fattore evidente di progresso, non conosce ostacoli naturali: l'aumento numerico degli uomini si accompagna alla crescita analoga della protenziale produttivit\u00e0 agricola. Si tratta di organizzare borghi e citt\u00e0, e in particolare i loro sistemi fognari, in modo da recuperare i liquami umani per fertilizzare i campi. L'idea, che \u00e8 da comprendere nelle sue implicazioni demografiche -anti-malthusiane- e filosofiche -anti-utilitaristiche e progressiste-, ebbe un discreto successo; tra i suoi sostenitori pi\u00f9 celebri si pu\u00f2 ricordare Hugo che, lasciando l'eroico Jean Valjean perdersi nella labirintica fogna parigina, dedica all'esposizione della teoria e ai dati necessari a sostenerla, un intero capitolo dei \"Miserabili\" (Libro IV della Quinta parte).\nDopo la rivoluzione di febbraio, Leroux appoggia naturalmente senza esitazioni la Repubblica. Il governo provvisorio lo nomina sindaco di Boussac e il 4 giugno, candidato all'Assemblea costituente con i democratici-socialisti, viene eletto con oltre novantamila preferenze (su 240.000 votanti) nel dipartimento della Seine. Eletto prende posto tra i banchi della Montagna. Le sue prese di posizione sono all'insegna del socialismo repubblicano e associazionista in cui aveva sempre creduto. Poco dopo l'elezione, prende pubblicamente le difese degli operai insorti a Parigi durante le giornate di giugno, nonostante la sua fede nel progresso l'avesse portato a rifiutare le barricate come strumento utile a fondare la giustizia sociale. Tra i suoi interventi all'Assemblea, merita di essere ricordato il suo \"Projet d'une constitution d\u00e9mocratique et sociale\", proposta di costituzione per una repubblica democratica a venire in cui Pierre Leroux espone anche la sua teoria della societ\u00e0 e la sua filosofia religiosa.\nIl 13 maggio 1849 Leroux viene rieletto rappresentante della Seine all'Assemblea nazionale e si pone in netta opposizione alla politica di Luigi-Napoleone Bonaparte.\nEsilio e \"damnatio memoriae\".\nDopo il colpo di Stato del 2 dicembre 1851, Leroux parte in esilio inizialmente a Londra, poi nell'Isola di Jersey, dove ritrova diversi oppositori del Secondo impero, tra cui Hugo. In seguito alla legge d'amministia del 1859, Pierre Leroux ritorna in Francia nel 1860, dove pubblica il lungo poema filosofico \"La Gr\u00e8ve de Samarez\" (1863-1864), in cui i ricordi autobiografici si fondono con idee e rielaborazioni diverse. Anche tornato in Francia, l'esilio di fatto prosegue grazie a una \"damnatio memoriae\" a cui Leroux, ne \"La Gr\u00e8ve de Samarez\", denuncia di essere stato condannato dai bonaparisti come da molti di quelli che gli erano stati compagni di strada.\nPierre Leroux muore nell'aprile del 1871 nel pieno della Comune di Parigi; la delegazione ufficiale della Comune insorta di Parigi, al funerale, gli rese omaggio testimoniando rispetto \u201cnon al filosofo, sostenitore della scuola mistica oggi incondivisibile, ma all'uomo politico che all'indomani delle giornate di giugno prese coraggiosamente la difesa dei vinti\u201d (citato da H. Mogin, Pierre Leroux, Paris, Editions Sociales, 1938, p.\u00a010). Questa netta distinzione fra l'amico degli operai e il socialista mistico pesa tutt'oggi sulla maggior parte delle interpretazioni di questo padre del socialismo repubblicano.\nPierre Leroux fu membro della Massoneria."}
{"id": "3218445", "revid": "155634", "url": "https://it.wikipedia.org/wiki?curid=3218445", "title": "Australian Open 1994 - Doppio misto", "text": "Arantxa S\u00e1nchez Vicario e Todd Woodbridge erano i detentori del titolo, ma hanno partecipato con partner differenti, S\u00e1nchez Vicario con Emilio S\u00e1nchez e Woodbridge con Helena Sukov\u00e1.\nS\u00e1nchez Vicario e S\u00e1nchez hanno perso in semifinale contro Sukov\u00e1 e Woodbridge.\nSukov\u00e1 e Woodbridge hanno perso in finale 7\u20135, 6\u20137 (0\u20137), 6\u20132 contro Larisa Neiland e Andrej Ol'chovskij."}
{"id": "3218447", "revid": "1856513", "url": "https://it.wikipedia.org/wiki?curid=3218447", "title": "Fiat Uno (2010)", "text": "La Fiat Uno o Novo Uno \u00e8 un'autovettura prodotta dalla FIAT per il mercato sudamericano dal 2010 al 2021 e che riprende il nome del modello omonimo prodotto negli anni ottanta del XX secolo.\nStoria.\n\u00c8 stata presentata ufficialmente il 5 maggio 2010 come \"Novo\" Uno dalla Fiat brasiliana per il mercato locale ed \u00e8 stata resa disponibile sia in versione 3 che 5 porte. Telaisticamente non ha pi\u00f9 nulla in comune con la vettura nata nel 1983, ma si presenta con una base inedita sviluppata sul telaio della Fiat Panda del 2003; sul piano stilistico, anticipa invece le linee della terza generazione della Panda.\nCaratteristiche.\nAltri i richiami stilistici come la mascherina anteriore ricordano molto le grate della mascherina della prima Panda disegnata da Giugiaro. Dimensionalmente \u00e8 lunga 3,77 m e si colloca nell'attuale segmento B poco sopra l'attuale Fiat Palio. La nuova Uno inizialmente non sostituiva la precedente serie (nota anche come Fiat Mille) ma andava semplicemente ad affiancarla.\nI motori alla presentazione sono un 1.0 e un 1.4 \"EVO\". Entrambi possono funzionare a miscela benzina ed etanolo (combustibile molto usato in Brasile). I due motori sono una evoluzione dei classici Fire Flex.\nNe \u00e8 stata realizzata anche una versione Sporting nel 2010. Era caratterizzata da prese d'aria maggiorate, spoiler al lunotto, assetto ribassato di 20\u00a0mm e cerchi in lega da 15 pollici con disegno a cinque doppie razze. Era equipaggiata con un propulsore 1.4 aspirato dalla potenza di 85\u00a0cv. E inoltre disponibile in versione Way, con configurazione da SUV e con ammortizzatori rialzati.\nAltri veicoli derivati.\nNel 2013 su base Fiat Uno vengono commercializzati due veicoli commerciali denominati Fiat Fiorino (versione furgone su base Uno) e Fiat Uno Van (furgonetta derivata da automobile)."}
{"id": "3218461", "revid": "115248349", "url": "https://it.wikipedia.org/wiki?curid=3218461", "title": "Kaweco", "text": "La KaWeCo - Federhalter-Fabrik Koch, Weber &amp; Co \u00e8 una fabbrica produttrice di strumenti di scrittura di Heidelberg.\nStoria.\nLa Kaweco nacque dalla \"Heidelberger Federhalterfabrik\" (\"Fabbrica di cannucce portapennini di Heidelberg\"), fondata nel 1883. Verso la fine del secolo i commercianti Heinrich Koch e Rudolph Weber la trasformarono nella societ\u00e0 \"Heidelberger Federhalter-Fabrik Koch, Weber &amp; Co.\", grazie alla quale Heidelberg sarebbe diventata successivamente il fulcro dell'industria tedesca delle penne stilografiche. La produzione inizi\u00f2 con i marchi Kaweco e Perkeo, i cui pennini venivano acquistati dall'azienda americana Morton.\nLe penne stilografiche erano dotate di un sistema di sicurezza che consentiva, tramite un meccanismo ad avvitamento, di abbassare il pennino per scrivere e di inserirlo nuovamente nel fusto dopo l'uso. Si presume che la Kaweco sia stata la prima azienda tedesca a produrre questo sistema. Oltre alle penne stilografiche, la gamma di prodotti comprendeva una serie di asticciole, portamine, inchiostri, bottigliette per la ricarica, astucci in pelle e alcuni tra i primi modelli di pennarelli e pennini tubolari cavi.\nDopo la prima guerra mondiale la Kaweco inizi\u00f2 con successo a sviluppare la propria produzione di pennini in oro per rendersi indipendente dal mercato americano. L'inflazione degli anni venti del Novecento mise in crisi l'azienda, divenuta nel frattempo una societ\u00e0 per azioni. Un salvataggio tentato nel 1928 fall\u00ec a causa dell'insufficiente apporto di capitale. Nel 1929 l'azienda, che ormai contava 200 dipendenti, dovette avviare la procedura di fallimento nonostante l'ampio portafoglio d'ordini.\nNell'agosto del 1929 la societ\u00e0 venne rilevata dalla \"Badische F\u00fcllfederfabrik Worringen und Grube\" (\"Fabbrica di penne stilografiche del Baden di Worringen e Grube\") di Wiesloch, nei pressi di Heidelberg. La Kaweco fu probabilmente il primo produttore tedesco a puntare su un processo di produzione basato sullo stampaggio ad iniezione. Grazie a questo procedimento, all'inizio degli anni trenta furono costruite le prime penne stilografiche a stantuffo, immesse sul mercato con i nomi Dia, Elite, Kadett, Carat e Sport. In Germania la Kaweco riforniva i negozi specializzati, i grossisti di articoli pubblicitari e, tramite le proprie rappresentanze, anche diversi mercati esteri. Durante la seconda guerra mondiale la produzione continu\u00f2, anche se con volumi minori.\nNel 1947 l'attivit\u00e0 riprese a pieno regime. Nel 1950 l'azienda, diretta da Friedrich Grube e dai suoi figli, sfior\u00f2 la soglia di 230 dipendenti dell'anteguerra, concentrandosi soprattutto sull'export. Friedrich Grube mor\u00ec nel 1960 all'et\u00e0 di 63 anni. La vedova e i figli continuarono l'attivit\u00e0, ma non furono in grado di contrastarne il lento declino. La gamma di prodotti venne ancora una volta adeguata al gusto dell'epoca, con una linea aerodinamica dai pennini parzialmente coperti. Il modello \"Sport\", nella fascia di prezzo media, fu il maggior venduto. Nel 1970 l'azienda fu costretta a fermare la produzione.\nUna parte della famiglia Grube ebbe la possibilit\u00e0 di acquistare nome, macchine e brevetti e riavvi\u00f2 la produzione con l'aiuto di alcuni dipendenti. Nel 1972, in occasione dei giochi olimpici di Monaco, il modello \"Sport\" fu presentato con un'apposita moneta olimpica. L'ultimo modello sviluppato, il modello Sport in versione portacartucce, fu venduto tra l'altro alla Deutsche Bundespost (Poste tedesche) per scopi pubblicitari. Nel 1981 la Kaweco dovette chiudere definitivamente i battenti.\nNel 1995 la \"h &amp; m gutberlet GmbH\" acquist\u00f2 i diritti del marchio \"Kaweco\". Nel contempo fu sviluppata la serie \"Sport\", ispirata allo stile dei modelli originali degli anni Trenta. Per la commercializzazione fu siglato un accordo con la Diplomat, che tuttavia fu acquisita a sua volta dalla Herlitz verso la fine degli anni novanta. Da allora la \"h &amp; m gutberlet GmbH\" sta costruendo una propria rete di vendita.\nOggi la Kaweco \u00e8 tornata a essere presente in Germania, Austria, Spagna, Inghilterra, Belgio/Lussemburgo, Svezia, USA, Australia, Giappone, Corea e Hong Kong/Macao; altri paesi seguiranno presto.\nSu questi mercati hanno avuto successo le linee \"Kaweco Sport\", \"Kaweco Dia\", \"Kaweco Elite\", \"Kaweco Student\" e \"Kaweco Liliput\" che si riallacciano alla lunga traduzione di Kaweco."}
{"id": "3218462", "revid": "1305772", "url": "https://it.wikipedia.org/wiki?curid=3218462", "title": "Narka", "text": ""}
{"id": "3218465", "revid": "1305772", "url": "https://it.wikipedia.org/wiki?curid=3218465", "title": "Natalicio Talavera", "text": ""}
{"id": "3218467", "revid": "834", "url": "https://it.wikipedia.org/wiki?curid=3218467", "title": "National electrical manufacturers association", "text": ""}
{"id": "3218468", "revid": "1305772", "url": "https://it.wikipedia.org/wiki?curid=3218468", "title": "Nema", "text": ""}
{"id": "3218469", "revid": "36415353", "url": "https://it.wikipedia.org/wiki?curid=3218469", "title": "Golfo di Helsinki", "text": ""}
{"id": "3218470", "revid": "2110845", "url": "https://it.wikipedia.org/wiki?curid=3218470", "title": "Paolo Bianchini", "text": "Biografia.\nPaolo Bianchini ha iniziato la sua attivit\u00e0 nel cinema come aiuto regista in circa sessanta film con molti tra i pi\u00f9 importanti registi italiani: Luigi Zampa, Mario Monicelli, Luigi Comencini, Vittorio De Sica, Edoardo De Filippo, Giuseppe Patroni Griffi, Mauro Bolognini, Sergio Leone e molti altri.\nNello stesso periodo \u00e8 stato anche autore di sceneggiature, alcune di grande successo, come \"7 uomini d'oro\" e \"Ad ogni costo\", proseguendo la sua attivit\u00e0 come regista nel genere del cinema commerciale, realizzando una decina di film, alcuni dei quali, come \"Hypnos\", \"Devilman Story\", sono diventati film di culto in Europa e negli Stati Uniti, e sono stati citati da Tarantino e Cronenberg.\nSuccessivamente passa alla pubblicit\u00e0, occupandosi di regia e di creativit\u00e0 sia in Italia che all'estero, lavorando per grandi agenzie internazionali e dirigendo in Italia e all'estero circa duemila spot pubblicitari.\nNel 1997 lascia la pubblicit\u00e0 e torna al cinema, realizzando il film \"La grande quercia\", del quale \u00e8 autore anche della sceneggiatura.\nIl film ha avuto successo e riconoscimenti in numerosi festival internazionali, tra i quali: Premio della critica alla protagonista femminile al Festival di Berlino, Globo d'oro della stampa estera, Grand Prix al Festival di Napa Valley in California, Chicago film Festival. Premio Speciale dell'Unicef, Festival Internazionale del Cinema per i Giovani di Laon in Francia, dove riceve tre premi sui quattro in palio.\nDal 2002 \u00e8 Ambasciatore dell'Unicef per il suo impegno nelle problematiche dell'infanzia, trattate in molte delle sue opere.\nNel 2002 realizza per la RAI, in qualit\u00e0 di regista e sceneggiatore, il film per la televisione \"L'uomo del vento\" che viene patrocinato dall'UNICEF, nel 2003 la fiction in due puntate \"Vite a perdere\" selezionato al Prix Italia, nel 2004 \"Posso chiamarti amore?\". Nel 2005 dirige per RAI 1 il film per la televisione \"Il bambino sull'acqua\". Nel 2007 ha diretto \"Codice Aurora\", un film in due puntate.\nCon Paola Rota ha fondato Alveare Cinema, una societ\u00e0 di produzione cinematografica che produce il film \"Il giorno, la notte. Poi l'alba\" diretto dallo stesso Bianchini e patrocinato dall'Unicef.\nHa diretto la miniserie \"Mal'aria\" liberamente tratta dall'omonimo romanzo di Eraldo Baldini e prodotta da Feelmax con Rai Fiction, andata in onda su Rai Uno nel mese di aprile 2009. Con L\u2019Alveare nel 2011 gira il film \u2018Il sole dentro\u2019 di cui \u00e8 anche sceneggiatore e produttore. Nel 2014 coproduce con Rai Fiction la serie web \u2018Il bar del Cassar\u00e0\u2019 e nel 2015 sempre con Rai Fiction produce \u2018Angelo\u2019 di cui \u00e8 anche cosceneggiatore.\nNel 2019 \u00e8 il responsabile scientifico del progetto \u201cSa.r\u00e0. Un film\u201d vincitore del piano nazionale Cinema per la scuola promosso da MIUR e MIBACT grazie al quale \u00e8 stato realizzato il lungometraggio \u201cFrammenti\u201d.\nFin da giovane, ma in particolare negli ultimi quindici anni, si occupa anche di docenza e formazione e ha fatto del rapporto e dello scambio con i giovani e gli studenti uno degli elementi fondamentali della sua preparazione artistica ed umana.\n\u00c8 presidente e fondatore dell'Associazione Alveare per il Sociale onlus, promotrice dell'iniziativa \"S.o.s. Scuola - Scambiamoci orizzonti per sognare\" "}
{"id": "3218475", "revid": "1305772", "url": "https://it.wikipedia.org/wiki?curid=3218475", "title": "Nemaha", "text": ""}
{"id": "3218476", "revid": "1305772", "url": "https://it.wikipedia.org/wiki?curid=3218476", "title": "Neola", "text": ""}
{"id": "3218479", "revid": "228587", "url": "https://it.wikipedia.org/wiki?curid=3218479", "title": "Campionato mondiale di football americano 2011", "text": "Il campionato mondiale di football americano 2011 (in lingua inglese 2011 American Football World Championship), noto anche come Austria 2011 in quanto disputato in tale Stato, \u00e8 stata la quarta edizione del campionato mondiale di football americano per squadre nazionali maggiori maschili organizzato dalla IFAF.\nHa avuto inizio l'8 luglio 2011, e si \u00e8 concluso il 16 luglio 2011 all'Ernst-Happel-Stadion di Vienna.\nStadi.\nDistribuzione degli stadi del campionato mondiale di football americano 2011\nSquadre partecipanti.\nSono presenti tutte le nazionali che hanno vinto almeno una volta il titolo mondiale (ossia e )."}
{"id": "3218480", "revid": "1305772", "url": "https://it.wikipedia.org/wiki?curid=3218480", "title": "Neosho", "text": ""}
{"id": "3218481", "revid": "287204", "url": "https://it.wikipedia.org/wiki?curid=3218481", "title": "Neuberg (disambigua)", "text": ""}
{"id": "3218483", "revid": "123102525", "url": "https://it.wikipedia.org/wiki?curid=3218483", "title": "Real Robots", "text": "Real Robots \u00e8 stata una rivista collezionistica sui robot e sulla tecnologia dell'automazione, a uscita bisettimanale, della \"Eaglemoss Publications\". In Italia \u00e8 stata pubblicata dalla DeAgostini. Fu sviluppata in collaborazione con l'Universit\u00e0 di Reading e permetteva ai lettori, fornendo pezzi e istruzioni di assemblaggio con ogni uscita, di costruire un robot personale: Cybot.\nStoria editoriale.\nEdizione italiana.\nL'opera, nella versione italiana, era composta, complessivamente, di 70 uscite divise in 4 \"fasi\":\nSpecialmente durante la \"fase 1\", la rivista fu molto popolare in quanto l'idea di potersi costruire da soli un robot completamente funzionante e con caratteristiche avanzate senza bisogno di particolari competenze e solo con un cacciavite attir\u00f2 parecchia attenzione di giovani e adulti. La rivista aveva anche uno scopo educativo. Inoltre, si era formata una grande e attiva comunit\u00e0 di costruttori che, tramite internet, potevano scambiarsi opinioni e conoscersi in tutto il mondo. Attualmente, questi siti non sono pi\u00f9 attivi.\nDopo due edizioni, il progetto venne chiuso e il sito ufficiale dell'opera, cos\u00ec come il forum, \u00e8 stato chiuso."}
{"id": "3218487", "revid": "449371", "url": "https://it.wikipedia.org/wiki?curid=3218487", "title": "Campionato europeo di pallamano 1994", "text": ""}
{"id": "3218490", "revid": "1305772", "url": "https://it.wikipedia.org/wiki?curid=3218490", "title": "Neuenstein", "text": ""}
{"id": "3218494", "revid": "1442080", "url": "https://it.wikipedia.org/wiki?curid=3218494", "title": "U.S. Pro Indoor 1994 - Singolare", "text": "Il singolare del torneo di tennis U.S. Pro Indoor 1994, facente parte dell'ATP Tour 1994, ha avuto come vincitore Michael Chang che ha battuto in finale Paul Haarhuis 6-3, 6-2."}
{"id": "3218495", "revid": "1305772", "url": "https://it.wikipedia.org/wiki?curid=3218495", "title": "New Buffalo", "text": ""}
{"id": "3218498", "revid": "122867551", "url": "https://it.wikipedia.org/wiki?curid=3218498", "title": "Nazionale di pallacanestro della Corea del Sud", "text": "La nazionale di pallacanestro della Corea del Sud (\ub300\ud55c\ubbfc\uad6d \ub18d\uad6c \uad6d\uac00\ub300\ud45c\ud300) \u00e8 la rappresentativa cestistica della Corea del Sud ed \u00e8 posta sotto l'egida della Federazione cestistica della Corea del Sud."}
{"id": "3218499", "revid": "214753", "url": "https://it.wikipedia.org/wiki?curid=3218499", "title": "Louis-Georges Niels", "text": "Biografia.\nAttivo nella seconda met\u00e0 degli anni quaranta, ha gareggiato nel ruolo di frenatore per la squadra nazionale belga.\nHa partecipato ai Giochi olimpici invernali di , concludendo al decimo posto nel bob a due e conquistando la medaglia d'argento nel bob a quattro con i compagni Max Houben, Jacques Mouvet e Freddy Mansveld."}
{"id": "3218500", "revid": "1305772", "url": "https://it.wikipedia.org/wiki?curid=3218500", "title": "New Carlisle", "text": ""}
{"id": "3218501", "revid": "1305772", "url": "https://it.wikipedia.org/wiki?curid=3218501", "title": "New Franklin", "text": ""}
{"id": "3218502", "revid": "1305772", "url": "https://it.wikipedia.org/wiki?curid=3218502", "title": "New Hanover", "text": ""}
{"id": "3218504", "revid": "88740", "url": "https://it.wikipedia.org/wiki?curid=3218504", "title": "New Middletown", "text": ""}
{"id": "3218505", "revid": "1347902", "url": "https://it.wikipedia.org/wiki?curid=3218505", "title": "Aleksej Michajlovi\u010d \u010cerkasskij", "text": "Biografia.\nEra il figlio di Michail Jakovlevi\u010d \u010cerkasskij, e di sua moglie, Marfa Nikiti\u010dna Odoevskaja. Trascorse la sua infanzia a Mosca.\nCarriera.\nInizi\u00f2 la sua carriera politica come stolnik nel 1702. Nel 1719 venne nominato governatore della Siberia. Nel 1724 venne nominato consigliere di Stato e due anni dopo divenne senatore.\nDurante l'ascesa al trono di Anna I, \u010cerkasskij divenne il proprietario terriero pi\u00f9 ricco dell'impero. Nel novembre 1740 \u00e8 stato nominato Gran Cancelliere.\nMatrimoni.\nPrimo matrimonio.\nNel 1706 spos\u00f2 Agrippina L'vovna Nary\u0161kina (?-1709), figlia di Lev Kirillovi\u010d Nary\u0161kin. La coppia non ebbe figli.\nSecondo matrimonio.\nNel 1710 spos\u00f2 Marija Jur'evna Trubeckaja (1696-1747), figlia di Jurij Jur'evi\u010d Trubeckoj. Ebbero una figlia:\nMorte.\nAlla fine di ottobre 1742, arriv\u00f2 a Mosca in occasione della celebrazione dell'incoronazione di Elisabetta. A quell'epoca \u010cerkasskij era malato di reumatismi. Il 4 novembre fu colpito da un terzo colpo di apoplessia e mor\u00ec."}
{"id": "3218506", "revid": "1543377", "url": "https://it.wikipedia.org/wiki?curid=3218506", "title": "Dragula", "text": "Dragula \u00e8 il singolo di debutto del cantante statunitense Rob Zombie, pubblicato nel 1998 ed estratto dall'album \"Hellbilly Deluxe\".\nIl singolo ha venduto circa 717.000 copie negli Stati Uniti entro il 2010.\nLa canzone si basa sul nome dell'automobile DRAG-U-LA, presente nel telefilm \"I mostri\", mentre la frase \"superstizione, paura e gelosia\" recitata all'inizio proviene dal film horror \"La citt\u00e0 dei morti\".\nLa versione remixata da Rod Herman \u00e8 presente nella colonna sonora del film \"Matrix\".\nTracce.\nUK CD Maxi Single\nUK 7\" Picture Disc 1\nUK 7\" Picture Disc 2\nUS Promotional 7\"\nUS CD Maxi Single\nIl video.\nIl video musicale mostra Rob Zombie che guida la Munster Koach con vari scatti dei membri della band e diverse scene di film. Il video mostra anche il robot killer del film \"The Phantom Creeps\"."}
{"id": "3218507", "revid": "155634", "url": "https://it.wikipedia.org/wiki?curid=3218507", "title": "Christoph Dreier", "text": "Biografia.\nSlalomista originario di Neukirchen am Gro\u00dfvenediger, Christoph Dreier disput\u00f2 la sua prima gara FIS il 12 dicembre 1996 a Pichl-Preunegg ed esord\u00ec in Coppa Europa il 22 gennaio 2001 a Riesneralm Donnersbachwald, in entrambi i casi senza riuscire a portare a termine la prima manche. Il 13 dicembre 2005 si aggiudic\u00f2 il primo podio in Coppa Europa, vincendo sulla Gran Risa in Alta Badia, e il 22 dicembre stesso anno debutt\u00f2 in Coppa del Mondo a Kranjska Gora, gara nella quale non concluse la prima manche.\nNel 2010 ottenne il suo ultimo podio in Coppa Europa, la vittoria del 19 febbraio a Monte Pora, e il suo miglior piazzamento di carriera in Coppa del Mondo, il 12 dicembre a Val-d'Is\u00e8re (10\u00ba); ai Mondiali di Garmisch-Partenkirchen 2011, sua unica presenza iridata, fu 18\u00ba. Disput\u00f2 l'ultima gara in Coppa del Mondo l'11 marzo 2012 a Kranjska Gora, senza qualificarsi per la seconda manche, e l'ultima in carriera - una gara FIS - il 7 aprile successivo a Hochf\u00fcgen.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nSC = supercombinata\nFar East Cup.\nFar East Cup - vittorie.\nLegenda:\nGS = slalom gigante"}
{"id": "3218509", "revid": "1305772", "url": "https://it.wikipedia.org/wiki?curid=3218509", "title": "New Philadelphia", "text": ""}
{"id": "3218520", "revid": "1305772", "url": "https://it.wikipedia.org/wiki?curid=3218520", "title": "New Providence (disambigua)", "text": ""}
{"id": "3218521", "revid": "144796", "url": "https://it.wikipedia.org/wiki?curid=3218521", "title": "Kenneth Tarver", "text": "Biografia.\nHa debuttato al ROH Covent Garden di Londra, alla Wiener Staatsoper, alla Deutsche Oper, alla Staatsoper Unter den Linden di Berlino, alla Bayerische Staatsoper di Monaco, alla Dresden Semperoper, al Gran Teatre del Liceu di Barcellona, all'Op\u00e9ra Comique di Parigi, alla Monnaie di Bruxelles, al Metropolitan Opera di New York, al San Carlo di Napoli e al Festival d\u2019Aix-en-Provence. \nRecentemente ha cantato il ruolo di Orfeo in \"L'Anima del Filosofo\" di Haydn al Festival di Budapest, \"Orph\u00e8e et Euridice\" di Gluck alla Staatsoper di Stoccarda , \"Idomeneo\" alla Monnaie , \"Aureliano in Palmira\" di Rossini con la London Philharmonic Orchestra al Royal Festival Hall di Londra.\nLa sua voce \u00e8 stata definita dalla critica come \"molto consistente\" ."}
{"id": "3218522", "revid": "1983214", "url": "https://it.wikipedia.org/wiki?curid=3218522", "title": "New Richmond", "text": ""}
{"id": "3218523", "revid": "599013", "url": "https://it.wikipedia.org/wiki?curid=3218523", "title": "Newcomb", "text": "Newcomb pu\u00f2 riferirsi a:"}
{"id": "3218524", "revid": "1305772", "url": "https://it.wikipedia.org/wiki?curid=3218524", "title": "Newfane", "text": ""}
{"id": "3218525", "revid": "1305772", "url": "https://it.wikipedia.org/wiki?curid=3218525", "title": "Newkirk", "text": ""}
{"id": "3218526", "revid": "155634", "url": "https://it.wikipedia.org/wiki?curid=3218526", "title": "Eurocard Open 1994 - Singolare", "text": "Il singolare dell'Eurocard Open 1994 \u00e8 stato un torneo di tennis facente parte dell'ATP Tour.\nMichael Stich era il detentore del titolo, ma ha perso nei quarti di finale contro Boris Becker.\nStefan Edberg ha battuto in finale Goran Ivani\u0161evi\u0107 4-6, 6-4, 6-2, 6-2."}
{"id": "3218527", "revid": "170423", "url": "https://it.wikipedia.org/wiki?curid=3218527", "title": "Ironman Hawaii", "text": ""}
{"id": "3218528", "revid": "119498758", "url": "https://it.wikipedia.org/wiki?curid=3218528", "title": "Jacques Mouvet", "text": "Biografia.\nAttivo nella seconda met\u00e0 degli anni quaranta, ha gareggiato nel ruolo di frenatore per la squadra nazionale belga.\nHa partecipato ai Giochi olimpici invernali di , concludendo al quarto posto nel bob a due e conquistando la medaglia d'argento nel bob a quattro con i compagni Max Houben, Freddy Mansveld e Louis-Georges Niels.\nHa inoltre preso parte ad almeno due edizioni dei campionati mondiali, conquistando in totale due medaglie nella rassegna di Sankt Moritz 1947: quella di bronzo vinta nel bob a due in coppia con Max Houben e quella d'argento colta nella specialit\u00e0 a quattro con Max Houben, Claude Houben e Albert Lerat. Nell'edizione successiva di Lake Placid 1949 ebbe un grave incidente durante una discesa di prova nel bob a due, al quale sopravvisse nonostante le lesioni riportate al cranio e alla schiena; il suo pilota Max Houben per\u00ec invece sul colpo."}
{"id": "3218545", "revid": "287204", "url": "https://it.wikipedia.org/wiki?curid=3218545", "title": "Childress", "text": "Childress \u00e8 un comune (\"city\") degli Stati Uniti d'America e capoluogo della contea di Childress nello Stato del Texas. La popolazione era di 6.105 abitanti al censimento del 2010.\nNel dicembre 2015, il \"Seattle Post-Intelligencer\" ha votato Childress al nono posto tra le dieci citt\u00e0 \"pi\u00f9 conservatrici\" degli Stati Uniti per quanto riguarda i contributi politici. Altre comunit\u00e0 del Texas occidentale nella formazione pi\u00f9 conservatrice sono Hereford (n. 1), Monahans (n. 5) e Dalhart nella contea di Dallam nel lontano nord-ovest del Texas Panhandle (n. 8). Princeton nella contea di Collin, a nord di Dallas, \u00e8 al n. 2. Al contrario, Vashon Island, Washington, \u00e8 stata nominata la citt\u00e0 \"pi\u00f9 liberale\" della nazione in termini di donazioni politiche.\nGeografia fisica.\nSecondo lo United States Census Bureau, la citt\u00e0 ha una superficie totale di 21,53 km\u00b2, dei quali 21,39\u00a0km\u00b2 di territorio e 0,14\u00a0km\u00b2 di acque interne (0,65% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 6.105 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'80,05% di bianchi, l'11,35% di afroamericani, lo 0,48% di nativi americani, lo 0,8% di asiatici, lo 0,03% di oceanici, il 5,86% di altre razze, e l'1,43% di due o pi\u00f9 etnie. Ispanici o latinos di qualunque razza erano il 29,84% della popolazione."}
{"id": "3218547", "revid": "74801", "url": "https://it.wikipedia.org/wiki?curid=3218547", "title": "Pass Christian", "text": "Pass Christian \u00e8 una citt\u00e0 (\"city\") degli Stati Uniti d'America, situata nella contea di Harrison, nello Stato del Mississippi."}
{"id": "3218548", "revid": "123945629", "url": "https://it.wikipedia.org/wiki?curid=3218548", "title": "Visioni di morte (film 1999)", "text": "Visioni di morte (\"Last Rites\") \u00e8 un film TV del 1999 con Randy Quaid. \nTrama.\nJeremy \u00e8 un condannato a morte che miracolosamente scampa al primo tentativo di esecuzione. Ma qualcosa deve essere accaduto durante il malfunzionamento della sedia elettrica, egli \u00e8 cambiato, e adesso ha dei poteri paranormali, che gli permettono di prevedere il futuro. In attesa di essere giustiziato, fugge di prigione e si rende protagonista di atti miracolosi che servono a salvare la vita a delle persone, baster\u00e0 questo ad evitargli l'esecuzione?"}
{"id": "3218557", "revid": "729019", "url": "https://it.wikipedia.org/wiki?curid=3218557", "title": "Pearl (Mississippi)", "text": "Pearl \u00e8 una citt\u00e0 (\"city\") degli Stati Uniti d'America, situata nella contea di Rankin, nello Stato del Mississippi."}
{"id": "3218558", "revid": "767487", "url": "https://it.wikipedia.org/wiki?curid=3218558", "title": "George Childress", "text": ""}
{"id": "3218559", "revid": "33689", "url": "https://it.wikipedia.org/wiki?curid=3218559", "title": "Insourcing", "text": ""}
{"id": "3218564", "revid": "1123126", "url": "https://it.wikipedia.org/wiki?curid=3218564", "title": "Fortunato I di Grado", "text": "Biografia.\nLa gran parte delle notizie sul suo conto provengono da una lettera di papa Onorio I, di cui si conservano solo alcune copie (forse falsate), e da alcune antiche fonti storiografiche, non pi\u00f9 tarde della prima met\u00e0 dell'XI secolo.\nNell'epistola, datata 18 febbraio 628, il pontefice ordina ai vescovi della \"Venetia et Histria\" di consacrare il suddiacono Primogenio, al quale aveva inviato il pallio gi\u00e0 da qualche tempo, vescovo della diocesi cattolica di Aquileia, che aveva allora la sua sede a Grado. Evidentemente in quella data Fortunato non era pi\u00f9 vescovo della citt\u00e0.\nLa \"Cronica de singulis patriarchis Nove Aquileie\" precisa che Fortunato aveva abiurato i canoni sanciti dal secondo Concilio di Costantinopoli, nel 553, aderendo invece allo scisma tricapitolino. La stessa fonte aggiunge che il prelato aveva trafugato preziosi da varie chiese e ospedali non solo di Grado, ma di tutta la provincia istriana, e che in ultima era fuggito stabilendosi nel castello di Cormons, nel regno dei Longobardi. Questi fatti sono in parte confermati dalla lettera di Onorio, il quale accenna di aver inviato una legazione presso re Arioaldo per chiedere la condanna di Fortunato e la restituzione dei tesori.\n\"Cronica\" ed epistola divergono in un solo punto: secondo la prima, la denuncia di Fortunato fu presentata al papa da tutti i vescovi venetici e istriani, nonch\u00e9 dai chierici di Aquileia, mentre nella seconda si citano solo i chierici di Grado. L'ostilit\u00e0 di questi ultimi nei confronti del prelato si spiegherebbe con la scissione della diocesi di Aquileia avvenuta nel 606, anno in cui erano stati eletti due vescovi, l'uno con sede ad Aquileia, in territorio longobardo e aderente allo scisma, l'altro con sede a Grado, in territorio bizantino e di osservanza romana, entrambi con il titolo ufficiale di \"patriarca di Aquileia\". Si presume, quindi, che Fortunato avesse tentato di riunire le due diocesi sotto la fede tricapitolina, approfittando forse delle invasioni di Avari e Persiani che impegnavano Costantinopoli in Oriente. Con i successi militari di Eraclio I i suoi intenti sarebbero falliti e avrebbe dovuto riparare presso i Longobardi. Una volta raggiunta Cormons, non si ha pi\u00f9 alcuna notizia sul suo conto e non si ritiene fondata la tradizione che lo vorrebbe vescovo di Aquileia nei nove anni seguenti.\nA differenza degli altri presuli descritti nella \"Cronica\", per Fortunato non \u00e8 specificato alcun estremo cronologico relativo al suo vescovado. I pi\u00f9 presumono che egli fu eletto nel 626-627, venendo poi deposto nel 628. Esistono tuttavia altre ipotesi che riducono tale periodo a pochi mesi del 628, altre che invece ne anticipano l'inizio al 611.\nFortunato non compare nel noto \"Chronicon Venetum\" di Giovanni diacono e tanto meno nel \"Chronicon Gradense\", che attuarono forse una \"damnatio memoriae\" su un personaggio scomodo per chi, come appunto i Veneziani, sosteneva il primato di Grado contro le rivendicazioni di Aquileia."}
{"id": "3218565", "revid": "718859", "url": "https://it.wikipedia.org/wiki?curid=3218565", "title": "Dichiarazione d'indipendenza del Texas", "text": "La Dichiarazione d'Indipendenza del Texas fu la formale dichiarazione di indipendenza della Repubblica del Texas dal Messico durante la rivoluzione del Texas. Fu adottata da un'assemblea costituente riunitasi a Washington-on-the-Brazos il 2 marzo 1836 e firmata solo il giorno successivo poich\u00e9 erano stati trovati errori nel testo."}
{"id": "3218573", "revid": "1543377", "url": "https://it.wikipedia.org/wiki?curid=3218573", "title": "Pearl River (Mississippi)", "text": "Pearl River \u00e8 un centro abitato e un census-designated place (CDP) degli Stati Uniti d'America, situata nella contea di Neshoba, nello stato del Mississippi."}
{"id": "3218575", "revid": "1543377", "url": "https://it.wikipedia.org/wiki?curid=3218575", "title": "Pearlington", "text": "Pearlington \u00e8 un centro abitato e un census-designated place (CDP) degli Stati Uniti d'America, situata nella contea di Hancock, nello stato del Mississippi."}
{"id": "3218579", "revid": "599013", "url": "https://it.wikipedia.org/wiki?curid=3218579", "title": "Andr\u00e9 Sch\u00fcrrle", "text": "Considerato uno dei talenti pi\u00f9 promettenti della sua generazione, ha esordito a 18 anni in Bundesliga, mentre all'et\u00e0 di 23 anni era gi\u00e0 campione del mondo, autore dell'assist per il gol decisivo nella finale tra Germania e Argentina.\nCaratteristiche tecniche.\nEsterno offensivo sinistro, poteva giocare anche come esterno di centrocampo, ala moderna o anche da centravanti.\nCalciatore polivalente nel reparto offensivo, al Magonza \u00e8 stato sperimentato in ogni ruolo e in ogni modulo dell'attacco, giocando da prima, seconda punta, esterno di centrocampo e d'attacco in entrambe le fasce e anche trequartista, ricoprendo spesso i ruoli di ala sinistra e attaccante al Bayer Leverkusen e al Chelsea.\nCarriera.\nClub.\nMagonza.\nInizia la sua carriera nel Ludwigshafener SC nel 1996 per poi trasferirsi 10 anni dopo, nel 2006, al Magonza. Debutta in prima squadra nell'agosto del 2009 in una partita di Bundesliga contro il Bayer Leverkusen, pareggiata 2-2. Il 19 settembre realizza i suoi primi due gol in carriera, nella vittoria esterna per 3-2 contro il Bochum. Termina la stagione con 5 gol in 33 partite giocate. Nel settembre del 2010 Sch\u00fcrrle firma un contratto di 5 anni con il Bayer Leverkusen, squadra con la quale si unir\u00e0 al termine della stagione 2010-2011. Nella suddetta stagione \u00e8 tra i protagonisti della grande annata del Magonza, terminata con il 5\u00ba posto in classifica e l'accesso alla UEFA Europa League. Realizza inoltre 15 gol in 33 partite, risultando il capocannoniere della squadra.\nBayer Leverkusen.\nDebutta con la nuova maglia il 30 luglio 2011 nella partita di Coppa di Germania giocata fuori casa e persa 4-3 contro la Dinamo Dresda, in cui realizza anche la sua prima rete con le \"aspirine\" rossonere. Realizza il suo primo gol in campionato con il Leverkusen nella gara pareggiata 2-2 in casa del Borussia M\u00f6nchengladbach, il 15 ottobre, mentre quattro giorni dopo mette a segno la sua prima rete in Champions League, nell'incontro vinto per 2-1 dalla sua squadra contro il Valencia. Ha terminato la stagione con 9 gol in 40 apparizioni totali, di cui 7 reti in 31 partite di campionato.\nChelsea.\nIl 25 giugno 2013 il Chelsea annuncia ufficialmente l'acquisto di Andr\u00e9 Sch\u00fcrrle, pagando 22 milioni di euro al . Il giocatore vestir\u00e0 la maglia numero 14. Nella prima stagione agli ordini di Jos\u00e9 Mourinho colleziona 43 presenze e 9 gol tra campionato, coppe nazionali e Champions League. Nel 2014-2015 gioca 22 partite segnando 5 gol, di cui 14 presenze in campionato. Complessivamente in un anno e mezzo con i \"blues\" mette a referto 65 presenze e 14 gol.\nWolfsburg e Borussia Dortmund.\nIl 2 febbraio 2015 si trasferisce al Wolfsburg per \u20ac 32 milioni. Firma con i tedeschi un contratto valido fino al 2019. In un anno e mezzo colleziona 63 presenze e 13 gol.\nIl 22 luglio 2016, tramite la pagina ufficiale di Facebook, il Borussia Dortmund annuncia l'arrivo di Andr\u00e9 per una cifra che si aggira intorno ai 30 milioni di euro. La prima presenza con la nuova maglia la trova nella finale di Supercoppa di Germania persa 2-0 contro i rivali del Bayern Monaco. Il primo gol con la maglia giallonera arriva il 22 agosto nella partita di Coppa di Germania vinta 3-0 sul campo dell'Eintracht Trier. Il 27 settembre arriva il primo gol in Champions League nella partita pareggiata 2-2 in casa contro il Real Madrid, mentre il primo gol in Bundesliga arriva alla prima giornata dopo la sosta natalizia nella vittoria per 2-1 contro il Werder Brema in trasferta.\nFulham.\nIl 25 luglio 2018 si trasferisce in prestito biennale al Fulham, club neo-promosso in Premier League. Esordisce con i \"Cottagers\" l'11 agosto seguente, nel match d'esordio in campionato contro il Crystal Palace. Il 26 agosto, in occasione del match contro il Burnley, sigla il suo primo gol con il nuovo club.\nSpartak Mosca e il ritiro.\nIl 31 luglio 2019 viene annunciato il suo trasferimento in prestito annuale allo per un milione di euro. Rientrato al Borussia, dopo essersi svincolato dal club tedesco, il 17 luglio 2020, con un'intervista rilasciata al settimanale \"Der Spiegel\", annuncia il proprio ritiro dal calcio giocato ad appena 29 anni, decisione maturata da tempo e dovuta all'inquietudine vissuta negli ultimi anni di carriera.\nNazionale.\nHa ricevuto la prima convocazione in nazionale maggiore nel novembre del 2010, debuttando poco dopo in amichevole contro la Svezia, subentrando a partita in corso. Realizza il suo primo gol in nazionale il 29 maggio 2011 in un'amichevole vinta 2-1 con l'Uruguay. Inserito nella spedizione per l'Europeo 2012 contribuisce al raggiungimento della semifinale scendendo in campo due volte.\nNella partita delle qualificazioni ai Mondiali 2014 contro la Svezia realizza la sua prima tripletta in Nazionale, la partita si chiuder\u00e0 sul punteggio di 5-3 per i tedeschi. Viene convocato per la rassegna iridata, dove fa il suo esordio nella partita vinta 4-0 contro il ; agli ottavi sblocca il risultato nei supplementari nel 2-1 sull', mentre, seppur entrato nella ripresa, realizza una doppietta nella storica semifinale vinta 7-1 contro il . Il 13 luglio 2014 si laurea campione del mondo dopo la vittoria in finale sull'Argentina per 1-0, ottenuta grazie al goal decisivo di G\u00f6tze, su assist dello stesso Sch\u00fcrrle, durante i tempi supplementari.\nIl 13 giugno 2015 realizza una tripletta, la seconda in nazionale, nella gara valida per le qualificazioni per l'europeo del 2016 contro Gibilterra. Convocato per gli Europei 2016 in Francia, scende in campo regolarmente durante la manifestazione.\nStatistiche.\nPresenze e reti nei club.\n\"Statistiche aggiornate al 27 agosto 2017.\"\nCollegamenti esterni.\n "}
{"id": "3218580", "revid": "729019", "url": "https://it.wikipedia.org/wiki?curid=3218580", "title": "Pelahatchie", "text": "Pelahatchie \u00e8 una citt\u00e0 (\"town\") degli Stati Uniti d'America, situata nella contea di Rankin, nello Stato del Mississippi."}
{"id": "3218582", "revid": "93436", "url": "https://it.wikipedia.org/wiki?curid=3218582", "title": "Societ\u00e0 nazionale per la confederazione italiana", "text": "La Societ\u00e0 nazionale per la confederazione italiana, ideata e presieduta da Vincenzo Gioberti, \u00e8 stata un'organizzazione che ha avuto un ruolo importante, sia pure limitato al solo 1848, nell'ambito del Risorgimento italiano, in particolare per la sua caratterizzazione anti-centralista (in riferimento al governo sabaudo) e per le discussioni accademiche, soprattutto sul federalismo, che si sono svolte nel suo seno.\nStoria.\nFormata da uomini politici, intellettuali e patrioti, sia liberali sia democratici, venne fondata il 6 settembre 1848 e incardinata su alcuni principi fondamentali, quali l'indipendenza dell'Italia dallo straniero e il mantenimento sia dell'unione tra diverse realt\u00e0 politiche (Piemonte, ducati e provincie lombardo-venete) sotto la monarchia costituzionale dei Savoia, sia dell'integrit\u00e0 territoriale e politico-amministrativa degli altri stati e regni gi\u00e0 costituiti nella penisola. La Societ\u00e0 aveva lo scopo di promuovere \u00abcon tutti i mezzi legittimi\u00bb il raggiungimento di un patto federativo italiano.\nCon queste finalit\u00e0 essa organizz\u00f2 un Congresso nazionale, che ebbe luogo a Torino dal 10 al 27 ottobre del 1848. Vi presero parte numerose figure di spicco del risorgimento piemontese e lombardo, ma anche toscano, romano e meridionale (da Carlo Luciano Bonaparte a Pier Silvestro Leopardi, da Terenzio Mamiani della Rovere a Giuseppe Massari, da Silvio Spaventa a Domenico Ricciardi, da Pietro Sterbini a Pier Angelo Fiorentino), tutte richiamate dal carisma di Vincenzo Gioberti, padre del neoguelfismo.\nLe discussioni sviluppatesi nel Congresso torinese, pur mettendo in luce le difficolt\u00e0 di stabilire un accordo sull'ordinamento nazionale, portarono all'approvazione di uno schema di confederazione tra il \"Regno dell'Alta Italia\" (ovvero il Regno di Sardegna allargato ai ducati di Parma e di Modena, entrambi annessi nel 1848, e al Regno Lombardo-Veneto, una volta che la guerra contro l'Austria fosse andata a buon fine), il Granducato di Toscana, lo Stato Pontificio, il \"Regno di Napoli\" e il Regno di Sicilia. Tale schema era formato da dieci brevi articoli, in cui veniva delineato l'assetto della futura Confederazione Italiana. I punti principali prevedevano: la creazione di un esercito, flotta, tesoro, rappresentanza diplomatica e bandiera - il Tricolore - comuni (punti I e II); la creazione di un organo legislativo federale, il Congresso, composto da due camere, una con rappresentanti in numero paritario per Stato ed eletta dai singoli Parlamenti, l'altra con un numero di deputati per Stato proporzionale alla popolazione di questo ed eletta direttamente dal popolo (punto IV); il potere esecutivo affidato ad un Presidente federale eletto dal Congresso (verso cui il Presidente \u00e8 responsabile) e ad un Consiglio dei Ministri nominato dal Presidente (punto V); abolizione di ogni dogana interna (punto VIII); garantite libert\u00e0 di stampa e associazione, uguaglianza civile non invalidata dall'appartenza religiosa, uguaglianza civile politica, diritto per ogni cittadino di uno Stato membro di poter ricoprire qualunque carica in un altro Stato della Confederazione, abolizione della pena di morte per i reati politici (punto X). Tale proposta fu, successivamente, presenta al Consiglio dei deputati dello Stato Pontificio dal Mamiani, che il 26 ottobre aveva anche inviato gli indirizzi del Congresso a re Carlo Alberto.\nIl colpo finale al progetto fu dato dall'assassinio di Pellegrino Rossi, capo del governo pontificio e propugnatore dell'idea federalista, avvenuto il 15 novembre 1848, da cui scaturirono gli eventi che portarono all'esilio di Pio IX da Roma durato un anno e mezzo. Dopo il tragico evento il progetto confederale venne forzatamente accantonato."}
{"id": "3218583", "revid": "1543377", "url": "https://it.wikipedia.org/wiki?curid=3218583", "title": "Mary Leona Gage", "text": "Biografia.\nVincitrice del concorso Miss Maryland 1957, a cui aveva partecipato nella speranza di intraprendere la carriera di modella, Mary Leona Gage omise alla produzione il fatto di essere sposata dall'et\u00e0 di quattordici anni con l'aviatore Edward Thacker. La coppia aveva gi\u00e0 avuto anche due figli, al momento in cui la diciottenne Gage partecip\u00f2 al concorso.\nNel luglio 1957, Gage rappresent\u00f2 il Maryland a Miss USA, ottenendo anche la vittoria del prestigioso concorso. Tuttavia erano iniziate ad affiorare varie voci sul suo conto ed i giornalisti ne chiesero immediatamente conto alla neoeletta Miss USA, che al momento neg\u00f2. Tuttavia il giorno dopo Mary Leona Gage confess\u00f2 la verit\u00e0 che venne confermata anche da sua madre e sua suocera. La Gage aveva anche mentito sulla sua et\u00e0, prima di ammettere di avere diciotto anni e non ventuno.\nLa sua vittoria fu annullata e la corona di Miss USA fu consegnata alla seconda classificata del concorso, Charlotte Sheffield dello Utah. Per la Sheffield per\u00f2 non fu possibile prendere il posto della Gage a Miss Universo, perch\u00e9 al momento in cui la verit\u00e0 venne fuori Mary Leona Gage aveva gi\u00e0 preso parte alle fasi preliminari del concorso classificandosi fra le prime quindici semifinaliste. L'argentina M\u00f3nica Lamas, classificatasi sedicesima, prese il posto della Gage al concorso che alla fine fu vinto da Gladys Zender.\nPoco tempo dopo il concorso Mary Leona Gage divorzi\u00f2 da Gene Ennis, il suo secondo marito, ed insieme ai due figli si trasfer\u00ec a Las Vegas. Ebbe diversi mariti a partire dal ballerino Nick Covacevich allo sceneggiatore Gunther Peter Collatz. Per un breve periodo frequent\u00f2 anche Frank Sinatra ed ebbe una breve carriera di attrice, comparendo significativamente nel film del 1962 \"I racconti del terrore\" di Roger Corman.\n\u00c8 morta nel 2010 per broncopneumopatia cronica ostruttiva."}
{"id": "3218584", "revid": "124316189", "url": "https://it.wikipedia.org/wiki?curid=3218584", "title": "Barzaniga", "text": "Barzaniga \u00e8 una frazione del comune italiano di Annicco.\nAl censimento del 21 ottobre 2001 contava 292 abitanti.\nGeografia fisica.\nIl centro abitato \u00e8 sito a sul livello del mare.\nStoria.\nNel 1868 fu aggregato al comune di Barzaniga il comune di Grontorto.\nNel 1928 il comune di Barzaniga venne soppresso e aggregato al comune di Annicco."}
{"id": "3218586", "revid": "729019", "url": "https://it.wikipedia.org/wiki?curid=3218586", "title": "Petal", "text": "Petal \u00e8 una citt\u00e0 (\"city\") degli Stati Uniti d'America, situata nella contea di Forrest, nello Stato del Mississippi."}
{"id": "3218591", "revid": "36417129", "url": "https://it.wikipedia.org/wiki?curid=3218591", "title": "Barzaniga con Cassina Barbova", "text": ""}
{"id": "3218604", "revid": "1543377", "url": "https://it.wikipedia.org/wiki?curid=3218604", "title": "Roll Over Beethoven", "text": "Roll Over Beethoven \u00e8 un brano musicale di Chuck Berry originariamente pubblicato come singolo dalla Chess Records nel 1956.\nIl brano.\nIl testo della canzone esprime la volont\u00e0 del rock and roll e del rhythm and blues di rimpiazzare la musica classica. Il brano, uno dei pi\u00f9 celebri tra quelli composti da Berry, \u00e8 stato reinterpretato da molti artisti ed \u00e8 stato inserito alla posizione numero 97 nella \"classifica delle 500 migliori canzoni di sempre\" redatta dalla rivista \"Rolling Stone\".\nIspirazione e testo.\nSecondo \"Rolling Stone\" e Cub Koda di AllMusic, Berry scrisse la canzone in risposta a sua sorella Lucy che occupava sempre il pianoforte di famiglia per suonare brani di musica classica quando Berry cercava di scrivere suoi nuovi pezzi di rock and roll.\nOltre ai compositori classici Beethoven e Tchaikovsky, nel testo della canzone vengono menzionati (o si fa allusione a loro) diversi altri artisti popolari. \"Early in the Mornin\"' \u00e8 il titolo di una canzone di Louis Jordan, e \"Blue Suede Shoes\" \u00e8 una ovvia citazione dell'omonimo brano di Carl Perkins.\nPubblicazione.\n\"Roll Over Beethoven\" venne pubblicata su singolo dalla Chess Records nel maggio 1956 con \"Drifting Heart\" come B-side.\nIn seguito, si sono succedute molte altre pubblicazioni della canzone su vari album raccolta o compilation.\nCover.\n\"Roll Over Beethoven\" \u00e8 una delle canzoni pi\u00f9 reinterpretate della storia della musica popolare; tra i tanti artisti che hanno fatto oggetto di cover la canzone citiamo: Jerry Lee Lewis, Electric Light Orchestra, Mountain, Ten Years After, Raul Seixas, Leon Russell, Status Quo, The Beatles, The Rolling Stones, The Byrds, The 13th Floor Elevators, The Sonics, Wes Paul, Gene Vincent, Quartz, Uriah Heep, Kickhunter, Johnny Rivers, Meat Loaf, Iron Maiden e Paul Shaffer e la sua The World's Most Dangerous Band, Matthew Lee."}
{"id": "3218606", "revid": "36417238", "url": "https://it.wikipedia.org/wiki?curid=3218606", "title": "Callaecia", "text": ""}
{"id": "3218607", "revid": "115608443", "url": "https://it.wikipedia.org/wiki?curid=3218607", "title": "Palvareto", "text": "Palvareto era il nome di un comune della provincia di Cremona (Lombardia), esistito dal 1928 al 1947.\nStoria.\nIl comune di Palvareto fu creato nel 1928 unendo i comuni di San Giovanni in Croce e Solarolo Rainerio.\nIl comune fu soppresso nel 1947, e al suo posto furono ricostituiti i comuni preesistenti di San Giovanni in Croce e Solarolo Rainerio."}
{"id": "3218611", "revid": "287204", "url": "https://it.wikipedia.org/wiki?curid=3218611", "title": "Bat-cintura", "text": "La Bat-cintura, o Cintura multiuso, \u00e8 la parte pi\u00f9 caratteristica del costume di Batman. Si tratta di una cintura attrezzata con trucchi, armi, e oggetti (prevalentemente ad alta tecnologia) utili per indagini investigative e situazioni di emergenza. Cinture simili sono utilizzate dai vari Robin, dalle varie Batgirl ed altri membri della Batman Family.\nStoria.\nLo storico di Batman, Les Daniels, accredita a Gardner Fox (il primo scrittore, a parte Bill Finger, delle storie di Batman in \"Detective Comics\") l'introduzione del concetto della cintura multiuso in \"Detective Comics\" n. 29 (luglio 1939). Nella sua prima comparsa, la cintura multiuso di Batman conteneva \"capsule di gas soffocante\". Due numeri dopo il debutto, Fox scrisse anche la prima comparsa di armi a forma di pipistrello, quando il batarang fece la sua comparsa nella storia \"Batman vs. the Vampire\" in \"Detective Comics\" n. 31 (settembre 1939).\nFino al 1989, molti artisti disegnarono la bat-cintura come una semplice striscia gialla con una fibbia o dei cilindri intorno ad essa. Nel 1986, Frank Miller disegn\u00f2 la cintura multiuso di Batman con dei mini astucci in stile militare nella serie limitata \"Batman: Il ritorno del Cavaliere Oscuro\". Questa immagine venne riutilizzata in \"\" ed utilizzata da quasi ogni artista nella serie a fumetti \"Batman: Legends of the Dark Knight\". Nel 2000, i mini astucci divennero una componente standard nella raffigurazione della bat-cintura.\nUna caratteristica aggiunta alla bat-cintura nei film di Tim Burton, \"Batman\" e \"Batman Returns\", fu un piccolo motore che poteva muovere i vari oggetti dal retro della cintura fino al davanti, permettendo cos\u00ec a Batman di avere un accesso pi\u00f9 facile ai propri articoli e alle proprie armi.\nUna gag comune tra i vari fan del fumetto \u00e8 l'apparente abilit\u00e0 di Batman di portare un oggetto per quasi ogni eventualit\u00e0 nella sua cintura, tutti prefissati dalla parola \"bat\", come i bat-biscotti o il bat-latte. Spesso, specialmente nella serie in cui recit\u00f2 Adam West, Batman poteva portare tutto il necessario per un problema in particolare, dai tipici batarangs a mini bat-telefoni che venivano collegati in remoto con la Batmobile.\nDescrizione.\nAnche se apparentemente insignificante all'aspetto, la cintura multiuso \u00e8 uno degli oggetti pi\u00f9 importanti per la lotta al crimine di Batman. Composta di uno strappo in kevlar e di una fibbia in metallo, la cintura multiuso ospita dieci cartucce cilindriche, inserite verticalmente all'esterno della cintura. La stessa fibbia contiene una telecamera in miniatura e una radio ricetrasmittente. Un compartimento secondario dietro la lunghezza della cintura ospita la scorta di batarang pieghevoli di Batman.\nOgnuno dei dieci cilindri contengono vari oggetti integrali della guerra al crimine di Batman, e sono intercambiabili con altri cilindri dipendenti dalla necessit\u00e0 verso di questi da Batman a seconda della missione. Nel corso degli anni, Batman modific\u00f2 il contenuto della sua cintura al fine di renderla utile ad ogni evenienza.\nDurante gli eventi di \"\", Batman fece uso di una semplice cintura con enormi porta oggetti poich\u00e9 necessitava di portare con s\u00e9 dell'equipaggiamento in pi\u00f9. Dopo \"Terra di nessuno\", disegn\u00f2 una versione pi\u00f9 capiente della sua cintura, che somigliava fortemente alla cintura da lui indossata ultimamente, ma con aggiornamenti high-tech e misure di sicurezza.\nNella serie animata \"Batman of the Future\", la bat-cintura \u00e8 incorporata nel bat-costume indossata dal successore di Bruce Wayne, Terry McGinnis, che comprende lame rotanti nella fibbia, ed un bottone su di essa che attiva la modalit\u00e0 stealth del costume. In un episodio, dove un malvagio computer intelligente di nome Vance prese il controllo della tuta, McGinnis indoss\u00f2 una delle vecchie cinture di Wayne, carica di oggetti ormai obsoleti, al fine di confrontarsi con la nuova minaccia.\nNella serie animata pi\u00f9 recente, \"The Batman\", la cintura contiene una serie di gadget altamente avanzati che permettono a Batman di richiamare i suoi veicoli, scongelarlo in caso di congelamento e di controllare i suoi batarang di sorveglianza. La cintura viene anche bloccata nel punto in cui viene agganciata ed \u00e8 difficile per chiunque tranne che per Batman riuscire a toglierla. Una volta, Batman estese il disegno della cintura cos\u00ec che potesse essere indossata sul petto e sulle spalle, in modo da poter portare pi\u00f9 oggetti per combattere i vampiri, come bombe all'aglio, vaccini per combattere il virus vampiristico e probabilmente oggetti sacri comunemente noti per permettergli di scongiurare le creature, come acqua santa, croci cristiane e rosari, nel film \"Batman contro Dracula\", quando Gotham ebbe una fuoriuscita di vampirismo causato dal Conte Dracula. L'estensione della cintura fu creata persino in modo che il disegno creato sul corpo di Batman rappresentasse una croce, simbolo della cristianit\u00e0.\nNel videogioco \"\", e pi\u00f9 precisamente nel DLC \"La vendetta di Harley Quinn\", viene mostrato che la cintura \u00e8 dotata di un sistema di sicurezza che invia una forte scarica elettrica a chi non sia \"autorizzato\" a maneggiarla; lo dimostra il fatto che, mentre uno scagnozzo di Harley Quinn viene folgorato, Robin (Tim Drake) la raccoglie senza conseguenze.\nContenuti.\nTra gli elementi della Bat-cintura sono presenti di sovente, oltre ad altri, i seguenti:\nBat-granate.\nBatman utilizza tipicamente due tipi di mini esplosivi: piccole granate a forma di \"palline\" che si attivano al contatto col cemento e al ritardo di 5 secondi; e granate con forze stordenti/esplodenti o abbaglianti con ritardo di esplosione da 3 secondi a 40 minuti, controllo radio o detonatori con cavo da bungee jumping.\nAltri media.\nUna variante delle bat-granate o Bat-Bombe comparve nel film \"Batman &amp; Robin\" del 1997. Questi esplosivi portatili a forma di pipistrello possono essere sia lanciate che attaccate con un magnete.\nLe Bat-granate furono anche progettate, ma mai mostrate nel film del 1989. Con queste bombe, dopo un certo tempo, viene liberata un'enorme quantit\u00e0 d'esplosivo. Nello stesso film, tuttavia, Batman utilizz\u00f2 delle granate soporifere.\nPer il secondo film diretto dal regista Tim Burton, \"Batman Returns\" (1992), il Cavaliere Oscuro ebbe nel suo arsenale una collezione di speciali bat-\"provette\". Queste provette venivano nascoste nella cintura multiuso, e contenevano numerose misture di sostanze chimiche. Gli effetti, naturalmente, erano disparati, quando gettate singolarmente o mischiate. La provetta blu conteneva il napalm, la rossa conteneva un esplosivo e la verde era gas soporifero.\nIl film di Christopher Nolan \"Il cavaliere oscuro\" (2008) vide Batman utilizzare dei dispositivi esplodenti che sembrarono essere utilizzati principalmente per creare dei diversivi e per creare dei buchi dalla quale entrare o uscire. Sparato da un dispositivo molto simile in funzionalit\u00e0 ad un fucile da cecchino (e con una fantastica gittata a lungo raggio) il piccolo e quasi invisibile esplosivo si attacca alla superficie attraverso una specie di adesivo gommoso applicato su di esso. L'esplosivo rimane sulla superficie su cui \u00e8 attaccato fino al momento della detonazione, e l'esplosione \u00e8 sufficientemente potente da frantumare dei pilasti in calcestruzzo. Un dispositivo pneumatico sul guanto, una volta pressato, avrebbe dato l'illusione che Batman sarebbe stato in grado di piegare la canna di un fucile con facilit\u00e0.\nNel videogioco del 2009 \"\", si vide Batman utilizzare un \"gel esplosivo\" che veniva spruzzato sulle superfici per far crollare i muri o i pavimenti, o perch\u00e9 facesse da trappola al fine di stordire o mettere fuori gioco ogni avversario. Il gel veniva spruzzato su una superficie e quindi esplodeva o grazie ad un detonatore inserito nello spruzzatore o quando un nemico si avvicinava troppo ad esso.\nLancia-rampino.\nIl lancia-rampino (o corda) detto anche Batcavo, normalmente permette a Batman di scalare o scendere dai palazzi, o di dondolarsi tra i vari grattacieli di Gotham City su corde successive.\nSimile al rampino e alla fiocina, la spara corde utilizza un fortissimo morsetto attaccato ad un cavo altamente tensile, per scalare le superfici e/o per attraversare enormi distanze. Pu\u00f2 essere recuperato rilasciando il morsetto e riavvolgendo il cavo. Fu basato su un tipo utilizzato dai comandi militari per le scalate compatte. Nelle emergenze con piccoli e potenti esplosivi che non pu\u00f2 disinnescare in tempo, Batman utilizz\u00f2 occasionalmente questa pistola per allacciare l'esplosivo al morsetto e lanciarlo quindi verso una destinazione sicura per la detonazione.\nUna gamma di freccette a propulsione esplosiva attaccano le bobine della corda da jumping con i meccanismi di frenatura e di ritaglio all'interno della canna del lancia-grappino. Motori d'accelerazione \"intelligenti\" all'interno della testa del grappino permette l'adesione al pi\u00f9 fine alluminio, all'acciaio o alla muratura in calcestruzzo. Il dardo \u00e8 anche progettato per attaccarsi ad un mini moschetto o a corde altamente testate, e il motore che si trova all'interno del dispositivo di ritrazione industriale \u00e8 sufficiente a sopportare il peso di numerose centinaia di chili.\nNella cultura di massa.\nNel film i \"Fantastici Quattro\" del 2005, Ben Grimm suggerisce ironicamente che ai costumi utilizzati dal gruppo manca solo una \"cintura\" (in inglese, \"a utility belt\", come \u00e8 chiamata in inglese la cintura di Batman)."}
{"id": "3218612", "revid": "599013", "url": "https://it.wikipedia.org/wiki?curid=3218612", "title": "Danielle Viglione", "text": "\u00c8 stata professionista nella WNBA.\nCarriera.\nComincia a giocare nella squadra di pallacanestro dell'Universit\u00e0 del Texas, ricoprendo il ruolo di guardia dal 1993 al 1997.\nNel 1997 fa il suo esordio in WNBA con le Sacramento Monarchs, totalizzando a fine stagione 7 presenze, con 7 punti e 4 rimbalzi.\nNel 2003-04 passa alla Pallacanestro Ribera.\nDopo un anno al Basket Spezia Club, nella stagione 2005-2006 ritorna a Ribera con la quale si aggiudica la Coppa Italia di Basket Femminile, nella \"Final Six 2006\" di Schio, battendo in finale Faenza 75-72."}
{"id": "3218613", "revid": "265990", "url": "https://it.wikipedia.org/wiki?curid=3218613", "title": "Danielle Marie Viglione", "text": ""}
{"id": "3218615", "revid": "228587", "url": "https://it.wikipedia.org/wiki?curid=3218615", "title": "Dustin Moskovitz", "text": "Moskovitz detiene una quota del 6% di Facebook, e il suo patrimonio attuale \u00e8 di circa 7,9 miliardi di dollari (Forbes Billionaires List 2015). \nNel 2010, Forbes 400 ha classificato Dustin Moskovitz come il pi\u00f9 giovane miliardario in dollari del mondo.\nBiografia.\nNato in Florida da genitori ebrei, Moskovitz ha frequentato Economia all'Universit\u00e0 di Harvard per due anni, prima di trasferirsi a Palo Alto per lavorare a tempo pieno su Facebook.\nIl 3 ottobre 2008, Moskovitz ha annunciato che avrebbe lasciato Facebook entro un mese per formare una nuova societ\u00e0 con Justin Rosenstein, un responsabile tecnico che, prima di lavorare con Facebook, aveva collaborato con Google.\nMoskovitz intende costituire una societ\u00e0, Lille, che star\u00e0 \"alla vostra vita lavorativa come Facebook.com sta alla vostra vita sociale\". Moskovitz aveva reclutato Rosenstein dentro Facebook; in quest'ambito, avevano collaborato insieme allo sviluppo di software per gli utenti business. La partenza di Moskovitz ha fatto seguito ad una serie di partenze da parte dei dirigenti Facebook. In risposta a questo fatto, Mark Zuckerberg, AD di Facebook, ha rilasciato la seguente dichiarazione: \"Dustin ha sempre avuto a cuore gli interessi di Facebook e sar\u00e0 sempre qualcuno a cui mi rivolger\u00f2 per un consiglio.\"\nRuolo nella fondazione di Facebook.\nQuattro compagni di stanza - Zuckerberg, Eduardo Saverin, Chris Hughes e Moskovitz - fondarono Facebook nella loro stanza di un dormitorio di Harvard nel febbraio del 2004, inizialmente come \"thefacebook.com\", cio\u00e8 una directory online di tutti gli studenti di Harvard, concepita per aiutare gli studenti residenti ad identificare i membri di altre residenze. Nel giugno 2004, Zuckerberg e Moskovitz si presero un anno sabbatico da Harvard e trasferirono la base operativa di Facebook a Palo Alto, in California, prendendo residenza nell'appartamento di Sean Parker ed assumendo altri otto dipendenti. All'interno di Facebook, Moskovitz era vicepresidente e capo dello staff tecnico, e lavorava sugli strumenti interni e sulla strategia della societ\u00e0.\nL'abilit\u00e0 di Moskovitz nello scrivere codici \u00e8 stata messa in discussione. Moskovitz appare nel film \"The Social Network\" interpretato da Joseph Mazzello."}
{"id": "3218622", "revid": "958185", "url": "https://it.wikipedia.org/wiki?curid=3218622", "title": "Selezione multilivello", "text": "La selezione multilivello \u00e8 una teoria esposta dal biologo evoluzionista David Sloan Wilson, la quale propone che la selezione naturale non avvenga solo tra individui, ma che esistano spinte selettive agenti ai diversi livelli della gerarchia biologica: a livello di gene, di cellula, d'individuo, di gruppo e di specie.\nSecondo Wilson i diversi livelli dei processi evolutivi interagiscono tra di loro e sono organizzati in una struttura simile alle matrioske, uno dentro l'altro.\nNell'ottica della selezione multilivello trova una spiegazione la selezione di gruppo, che era stata ipotizzata negli anni '60 dal biologo Wynne-Edwards, sebbene criticata dalla maggior parte dei biologi evoluzionisti negli anni '70 oggi viene rivalutata. Secondo Wilson, infatti, l'altruismo pu\u00f2 essere svantaggioso per l'individuo all'interno del gruppo, ma pu\u00f2 assumere un valore adattativo positivo per il gruppo all'interno della popolazione."}
{"id": "3218623", "revid": "111873784", "url": "https://it.wikipedia.org/wiki?curid=3218623", "title": "San Martino in Beliseto", "text": "San Martino in Beliseto \u00e8 una frazione del comune italiano di Castelverde. Dopo il Risorgimento annesse Cavallara. Fu comune autonomo fino al 1928."}
{"id": "3218630", "revid": "36417532", "url": "https://it.wikipedia.org/wiki?curid=3218630", "title": "San Martino in Beliseto con Borgo Nuovo Cappello", "text": ""}
{"id": "3218638", "revid": "247222", "url": "https://it.wikipedia.org/wiki?curid=3218638", "title": "Grontorto", "text": "Grontorto \u00e8 una frazione del comune italiano di Annicco in provincia di Cremona.\nAl censimento del 21 ottobre 2001 contava 169 abitanti.\nGeografia fisica.\nIl centro abitato \u00e8 sito a sul livello del mare.\nStoria.\nNel 1868 il comune di Grontorto venne soppresso e aggregato al comune di Barzaniga, a sua volta aggregato ad Annicco nel 1928."}
{"id": "3218639", "revid": "124538132", "url": "https://it.wikipedia.org/wiki?curid=3218639", "title": "Poesie (Proust)", "text": "Le Poesie di Marcel Proust furono pubblicate nel decimo dei \"Cahiers Marcel Proust\", presso Gallimard nel 1982, introdotte da Claude Francis e Fernande Gontier.\nStoria editoriale.\nOltre alle otto poesie contenute in \"Les Plaisirs et les Jours\" (1894) e a poche altre sparse su riviste, si tratta di poesie ritrovate negli epistolari o come dediche, in buona parte inedite prima della raccolta francese. Spesso i titoli sono dei curatori. L'impressione critica generale \u00e8 che Proust non ci tenesse e le scrivesse soprattutto per scherzo o a imitazione dello stile d'altri, facendo inoltre qualche ritratto di pittore e musicista per il quale provava ammirazione. Un gruppo di poesie sono dedicate agli amici Reynaldo Hahn, Daniel Hal\u00e9vy, e in misura minore a Robert de Billy, Madeleine Lemaire, Marie Nordlinger, Louisa de Mornand, Antoine Bibesco, Emmanuel Bibesco, Bertrand de F\u00e9nelon, Louis d'Albufera, ai conti Greffuhle, a Jean Cocteau, Armand de Gramont, Paul Morand e due alla fedele cameriera degli ultimi anni, C\u00e9leste Albaret. \nLa cronologia ricopre gli anni 1888-1922 spaziando dai primi schizzi giovanili all'ultimo anno di vita. Ed \u00e8 molto probabile che ve ne siano altre, sparse altrove e non ancora ritrovate.\nAlla prima versione italiana di Franco Fortini, uscita nel 1983, seguirono diverse polemiche, soprattutto da parte di Alberto Arbasino che mal sopportava la scelta, per una parte della raccolta, di tradurre in prosa. Sono seguite le versioni di Luciana Frezza e Roberto Bertoldo."}
{"id": "3218641", "revid": "104458", "url": "https://it.wikipedia.org/wiki?curid=3218641", "title": "Duomo di Gaeta", "text": ""}
{"id": "3218644", "revid": "1833487", "url": "https://it.wikipedia.org/wiki?curid=3218644", "title": "Baselica Bologna", "text": "Baselica Bologna \u00e8 una frazione, di 380 abitanti, del comune italiano di Giussago, in provincia di Pavia. Fu comune autonomo fino al 1928.\nStoria.\nBaselica Bologna era sede di un'antica pieve che esercitava la sua giurisdizione su molti centri vicini; nel XII secolo la localit\u00e0 era nota come \"Baserice Nove\" ovvero \"basiliche nuove\". Faceva parte della Campagna Soprana pavese, ed era feudo degli Sforza del ramo di Caravaggio, conti di Lacchiarella. Nel 1841 gli fu unito il soppresso comune di Ronchetto; nel 1928 fu soppresso e unito a Giussago.\nMonumenti e luoghi d'interesse.\nArchitetture religiose.\nChiesa di Sant'Ambrogio ad Nemus del XVI secolo, che conserva le spoglie del Beato Baldassarre Ravaschieri da Chiavari.\nSociet\u00e0.\nEvoluzione demografica.\nAbitanti censiti:"}
{"id": "3218649", "revid": "1305772", "url": "https://it.wikipedia.org/wiki?curid=3218649", "title": "Super Robot Wars Alpha", "text": " \u00e8 un videogioco della serie Super Robot Wars, ed \u00e8 stato pubblicato dalla Banpresto per PlayStation nel 2000 e per Dreamcast nel 2001. \"Super Robot Wars Alpha\" \u00e8 il primo gioco della serie \"Alpha\", che si \u00e8 sviluppata su PlayStation e PlayStation 2.\nCaratteristiche.\nCronologicamente, \"Super Robot Wars Alpha\" \u00e8 stato seguito da \"Super Robot Wars Alpha Gaiden\". La serie \u00e8 poi continuata su PlayStation 2 con \"Super Robot Wars Alpha 2\" e si \u00e8 conclusa con \"Super Robot Wars Alpha 3\". \"Super Robot Wars Alpha\" \u00e8 il primo titolo della serie ad utilizzare attacchi completamente animati. \"Super Robot Wars Alpha\" introduce la caratteristica del sistema dei \"punti abilit\u00e0\" (localizzati come \"Battle Mastery\"), in cui le decisioni prese prima, durante o dopo una battaglia possono influenzare la difficolt\u00e0 del gioco e le possibilit\u00e0 del giocatore di ricevere maggiori potenziamenti o sbloccare contenuti segreti.\nTrama.\nNell'anno 179 del \"New Western Calendar\", la guerra di un anno fra la Federazione Terrestre ed il principato di Zion sta mietendo numerose vittime, ma \u00e8 costretta a fermarsi quando un misterioso oggetto si schianta sulla Terra, a sud dell'isola Atalia. AUn team investigativo dell\"'Extra-Over Technological Investigative Institute\" scopre che l'oggetto \u00e8 un'astronave aliena dalla tecnologia altamente sofisticata. Nonostante gli avvertimenti del \"Dr. Bian Zoldark\", la federazione nasconde l'evidenza della vita intelligente extraterrestre, sfruttando la tecnologia aliena per aumentare il proprio potere.\nIn questo periodo, i problemi economici causati dalla guerra all'interno ella federazione terrestre, ha fatto nascere numerosi movimenti armati anti-federazione, come Neo-Zion, che si \u00e8 ritirato sull'asteroide Axis. In risposta, la federazione ha istituito corpi militari speciali come OZ e Titans. Anche altre forze indipendenti come l'impero demoniaco ed il dr. Hell minacciano la Terra, ma vengono respinti dai team di Mazinga Z, Getter Robot e Reideen.\nNell'anno 186, l'astronave \"Excelion\" (da Gunbuster) combatte nello spazio contro gli alieni conosciuti come STMCs (Space Terrible Monster Crowd), quando vengono improvvisamente attaccati da un'altra flotta aliena, conosciuta come \"Aerogaters\". Da questo punto in avanti, il giocatore pu\u00f2 scegliere di seguire la storia utilizzando un robot realistico o un super robot, e quindi avendo la possibilit\u00e0 di pilotare o \"Huckebein MK II\" o \"Grungust Type-2\"."}
{"id": "3218653", "revid": "729019", "url": "https://it.wikipedia.org/wiki?curid=3218653", "title": "Philadelphia (Mississippi)", "text": "Philadelphia \u00e8 una citt\u00e0 (\"city\") degli Stati Uniti d'America, capoluogo della contea di Neshoba, nello Stato del Mississippi."}
{"id": "3218654", "revid": "122246", "url": "https://it.wikipedia.org/wiki?curid=3218654", "title": "Policejn\u00ed volejbalov\u00fd klub Olymp Praha (femminile)", "text": "Il Policejn\u00ed Volejbalov\u00fd Klub Olymp Praga \u00e8 una societ\u00e0 pallavolistica femminile ceca con sede a Praga: milita nel campionato di Extraliga.\nStoria.\nIl Policejn\u00ed Volejbalov\u00fd Klub Olymp Praga \u00e8 stato fondato nel 1957 ed originariamente era chiamato \"Stella Rossa Praga\": la denominazione attuale risale infatti al 1990, cambiata a seguito della caduta del comunismo. Militante fin dall'inizio nel massimo campionato cecoslovacco, il club inizi\u00f2 a vincere i primi trofei come scudetti e coppe nazionali all'inizio degli anni settanta: proprio tra il 1975 e il 1980 corrisponde il periodo di massimo splendore per il club anche in Europa con due successi in Coppa dei Campioni, massimo torneo europeo per club, e una vittoria in Coppa delle Coppe.\nSia durante gli anni ottanta che gli anni novanta, anche dopo la divisione della Cecoslovacchia in Repubblica Ceca e Slovacchia, il PVK Olymp Praga continua ad ottenere successi in ambito nazionale anche se pi\u00f9 diradati rispetto agli anni passati; stessa cosa avviene anche negli anni 2000."}
{"id": "3218665", "revid": "110157", "url": "https://it.wikipedia.org/wiki?curid=3218665", "title": "Campospinoso Albaredo", "text": "Campospinoso Albaredo era il nome di un comune creato dal fascismo nella provincia di Pavia, esistito dal 1928 al 1948.\nStoria.\nIl comune di Campospinoso Albaredo fu creato nel 1928 unendo i comuni di Albaredo Arnaboldi e Campospinoso.\nNel 1942 dal comune venne staccata una zona, gi\u00e0 parte del comune di Albaredo Arnaboldi, che venne aggregata a Belgioioso.\nIl comune di Campospinoso Albaredo fu soppresso nel 1948, e al suo posto furono ricostituiti i comuni preesistenti di Albaredo Arnaboldi e Campospinoso con i confini precedenti al 1928.\nDal 2000, i due comuni sono associati nell'Unione Comuni Campospinoso Albaredo.\nSociet\u00e0.\nEvoluzione demografica.\nIl comune contava 1.168 abitanti al censimento del 1931 e 1.122 abitanti al censimento del 1936."}
{"id": "3218676", "revid": "1543377", "url": "https://it.wikipedia.org/wiki?curid=3218676", "title": "Taccuino di Germano Facetti", "text": "Il taccuino di Germano Facetti \u00e8 una raccolta di documenti, testi e fotografie, che si riferiscono al periodo in cui Facetti rimase prigioniero nel campo di concentramento di Gusen, sottocampo di Mauthausen.\nFacetti era stato arrestato nell'autunno del 1943, quando aveva solo diciassette anni, a Milano come membro armato della Resistenza; venne deportato a Mauthausen e arriv\u00f2 a Gusen alla fine di febbraio del 1944. Dopo un periodo ai lavori manuali, Germano ottenne un lavoro di controllore statistico presso l'ufficio delle officine Steyr-Daimler Puchnel. Intanto era arrivato al campo anche Lodovico Barbiano di Belgiojoso (Lodo), architetto dello studio BBPR, con il quale Germano strinse una profonda amicizia e che gli offr\u00ec l'esempio di una coraggiosa resistenza al sistema concentrazionario attraverso lo strumento dell'arte.\nIl Taccuino (14x10 cm), rilegato con filo di rame, ha la copertina fatta con il tessuto dell'uniforme da deportato, su cui \u00e8 stato cucito il braccialetto con il numero di matricola del prigioniero.\nI documenti contenuti nel Taccuino sono: \nLa maggior parte di questo materiale \u00e8 stato probabilmente raccolto da Facetti nel periodo che intercorre tra la liberazione dal campo e il ritorno in Italia, quindi tra il maggio e il giugno del 1945; ulteriori modifiche furono invece apportate successivamente, come l'aggiunta delle fotografie che riguardano altri campi di concentramento e i ritagli di riviste.\nNei disegni, che sono i documenti pi\u00f9 rappresentativi del Taccuino, vengono mostrati i luoghi (dal cancello d'entrata allo spazio d'appello, dalle reti di filo spinato alle cave di granito e al crematorio) e i momenti della vita dei deportati del campo (la coda per la distribuzione della minestra, il rito del lavatoio, il lavoro nelle cave, il trasporto dei cadaveri). Queste opere, insieme alle fotografie e agli altri documenti d'archivio salvati dalla distruzione, sono il frutto della volont\u00e0 di Facetti di far conoscere la realt\u00e0 incredibile del Lager, vera e propria \"fabbrica\" dell'odio.\nConservato dall'autore per pi\u00f9 di quarant'anni in una scatola, il Taccuino di Facetti \u00e8 stato \"svelato\" al pubblico la prima volta nel film di Tony West, \"The Yellow Box. A Short History of Hate\" del 1998, poi nella video-intervista a Germano Facetti e Aurelio Sioli \"Antiutopia. Mauthausen-Gusen 1944-1945\", prodotta da Paolo Ranieri e Vinicio Bordin nel 2006, e quindi come oggetto della mostra \"Non mi avrete. Disegni da Mauthausen e Gusen\" allestita nel 2006 nella Palazzina delle Arti di la Spezia da Marzia Ratti e Luigi Piarulli.\nAttualmente il Taccuino \u00e8 conservato presso l'archivio dell'Istituto piemontese per la storia della Resistenza e della societ\u00e0 contemporanea \"Giorgio Agosti\", insieme al resto del fondo Facetti."}
{"id": "3218683", "revid": "1714743", "url": "https://it.wikipedia.org/wiki?curid=3218683", "title": "Manfredi di Trinacria", "text": "Origini familiari.\nNacque a Catania. Era il figlio quartogenito (terzo maschio) di Federico III d'Aragona, re di Sicilia,\ne di Eleonora d'Angi\u00f2.\nIl padre Federico III d'Aragona era il terzogenito figlio maschio di Pietro III \"il Grande\", re d'Aragona, di Valencia e conte di Barcellona e altre contee catalane, poi anche re di Sicilia, e di Costanza di Sicilia, figlia del re di Sicilia Manfredi e quindi pretendente al trono di Sicilia.\nLa madre, Eleonora d'Angi\u00f2, era figlia del re di Napoli, Carlo II d'Angi\u00f2 e di Maria d'Ungheria.\nBiografia.\nNel 1311, la Compagnia Catalana invit\u00f2 suo padre, Federico III, a dichiararsi sovrano del ducato di Atene, avendo la Compagnia conquistato il territorio dopo avere sconfitto Gualtieri V di Brienne.Secondo la Cronaca di Ramon Muntaner la Compagnia Catalana aveva nel contempo nominato suo comandante Manfredi (secondo maschio di Federico III, dopo la morte del fratello Ruggiero); Federico, giudicando il figlio ancora troppo giovane (era l'anno 1312), rifiut\u00f2, ma acconsent\u00ec che Manfredi fosse investito del ducato di Atene mentre un cavaliere catalano originario della contea di Emp\u00faries, Berengario Esta\u00f1ol, fu invece nominato governatore del ducato. Nel 1316, dato che Berengario era gravemente malato, un figlio illegittimo di Federico III, Alfonso Federico, che nel 1313 era gi\u00e0 stato eletto comandante della Compagnia Catalana, fu nominato capitano-generale, quindi divenne reggente del ducato.\nManfredi non si rec\u00f2 mai nel proprio ducato. Mor\u00ec ancor giovane, all'et\u00e0 di circa undici anni, il 9 novembre 1317, per una caduta da cavallo mentre si trovava a Trapani, dove fu inumato, presso la chiesa di San Domenico.\nLe spoglie riposano in una urna di legno decorato, posta in alto sul lato destro della navata, prossima al presbiterio.Dopo la morte di Manfredi il Ducato pass\u00f2 al fratello, Guglielmo, di circa cinque anni."}
{"id": "3218687", "revid": "115110827", "url": "https://it.wikipedia.org/wiki?curid=3218687", "title": "Pometo", "text": "Pometo \u00e8 una frazione del comune di Colli Verdi (PV), del quale \u00e8 sede municipale.\nStoria.\nPometo \u00e8 un centro abitato di antica origine, frazione del comune di Ruino.\nNel 1936, in seguito alla soppressione dei comuni di Ruino e Canevino, venne creato un nuovo comune, per la cui sede municipale venne prescelta Pometo, che cos\u00ec diede il nome al nuovo ente.\nNel 1937 vi fu un ampliamento territoriale con l'unione delle zone di Moncasacco, Mostarine e Casanova, staccate da Nibbiano, in provincia di Piacenza. L'anno successivo un altro ampliamento territoriale diede al comune le zone di Borgo di Canavera, Ca' del Matto, Castello e Colombara del Tana, staccate dal comune soppresso di Mont\u00f9 Berchielli.\nIl comune di Pometo fu soppresso nel 1947, e al suo posto furono ricostituiti i comuni preesistenti di Canevino e Ruino. Pometo rimase tuttavia capoluogo del comune di Ruino, il quale divenne pertanto un comune sparso.\nLa Chiesa parrocchiale di Sant'Antonio Abate e di Nostra Signora di Fatima, venne eretta nel 1949 e sorse dopo lo smembramento da Ruino, dipende dalla Diocesi di Piacenza-Bobbio.\nA partire dal 2019, con la fusione dei comuni di Ruino, Canevino e Valverde, Pometo ha mantenuto il suo ruolo di capoluogo anche nel nuovo comune di Colli Verdi."}
{"id": "3218698", "revid": "38120", "url": "https://it.wikipedia.org/wiki?curid=3218698", "title": "Orridi persecutori", "text": "Gli orridi persecutori sono creature immaginarie appartenenti al ciclo letterario dei miti di Cthulhu, opera dello scrittore H. P. Lovecraft. Questi esseri compaiono per la prima volta nel romanzo \"Alla ricerca del misterioso Kadath\" (1926).\nAspetto fisico.\nGli orridi persecutori hanno l'aspetto di giganteschi serpenti (o vermi) di colore nero. Sono dotati di una o due ali simili a quelle dei pipistrelli ed enormi appendici artigliate al posto delle zampe. Il loro corpo dalla consistenza gommosa tende a contorcersi e a mutare forma di continuo.\nQueste creature non sopportano la luce solare e quando vi sono esposti rimangono inceneriti. Gli orridi persecutori possono muoversi rapidamente e sono gli implacabili segugi di Nyarlathotep. Lo stesso Nyarlathotep pu\u00f2 assumere fattezze non dissimili da questi suoi servi."}
{"id": "3218702", "revid": "287204", "url": "https://it.wikipedia.org/wiki?curid=3218702", "title": "Nazionale di pallacanestro del Qatar", "text": "La nazionale di pallacanestro del Qatar \u00e8 la rappresentativa cestistica del Qatar ed \u00e8 posta sotto l'egida della Federazione cestistica del Qatar."}
{"id": "3218708", "revid": "371529", "url": "https://it.wikipedia.org/wiki?curid=3218708", "title": "My Ding-a-Ling", "text": "My Ding-a-Ling \u00e8 una canzone di Chuck Berry pubblicata come singolo dalla Chess Records nel 1972. \nIl brano.\nSi tratta dell'unico brano di Berry che riusc\u00ec a raggiungere il primo posto in classifica negli Stati Uniti.\nUna canzone intitolata \"Little Girl Sing Ding-a-Ling\" era stata registrata da Dave Bartholomew nel 1952. Nel 1954, il gruppo The Bees ne pubblic\u00f2 una versione dal titolo \"Toy Bell\". Berry registr\u00f2 la sua versione del brano, intitolandola \"My Tambourine\" nel 1968 includendola nell'album \"From St. Louie to Frisco \", ma la versione che scal\u00f2 le classifiche venne registrata dal vivo in concerto durante il Lanchester Arts Festival di Coventry, Inghilterra, il 3 febbraio 1972, dove Berry, e il suo gruppo di accompagnamento The Roy Young Band, chiusero il concerto dopo le esibizioni di Slade e Billy Preston. Il disc jockey della stazione radiofonica di Boston WMEX, Jim Connors, venne premiato con un disco d'oro per aver scovato la canzone ed averla spinta fino al numero 1 in classifica Billboard Hot 100 per due settimane, in Canada per tre settimane, nel Regno Unito per quattro settimane ed in Irlanda ed al numero 7 in Norvegia.\nTesto.\nIl testo del brano tratta di come il cantante ricevette in regalo dalla nonna due campanelle d'argento, soprannominate \"ding-a-ling\". Secondo la canzone, Berry le porta sempre con s\u00e9 e le suona a scuola, e nelle situazioni pi\u00f9 disparate. L'intera storia ha un ben esplicito doppio senso sessuale che consiste nel continuo riferirsi al termine \"ding-a-ling\" sostituendolo al posto della parola pene. Nei versi finali della canzone, Berry ammonisce il pubblico: \"\u00abThose of you who will not sing, must be playing with [their] own ding-a-ling!\u00bb\" (\"Quelli che non cantano devono star giocando con il loro ding-a-ling!\").\nPolemiche.\nL'ambiguit\u00e0 maliziosa del testo (e l'entusiasmo dimostrato da Berry e dal pubblico stesso nell'incisione) causarono molte censure da parte di varie stazioni radio che si rifiutarono di trasmettere il brano, e l'attivista moralizzatrice Mary Whitehouse cerc\u00f2 anche, senza riuscirvi, di far bandire la canzone. Generalmente, la critica musicale non apprezza il brano (specialmente perch\u00e9 si rivel\u00f2 l'unico numero 1 in classifica nella carriera di Berry) e parla della canzone definendola \"uno scherzo\", un brano \"usa e getta\", poco pi\u00f9 di una filastrocca sconcia, e non rappresentativo per l'uomo che ha scritto pagine fondamentali nella storia del rock come \"Johnny B. Goode\", \"Maybellene\", \"Roll Over Beethoven\", ecc. (il DJ Alan Freeman una volta introdusse la canzone dicendo: \"\u00abOh Chuck baby, come hai potuto!?!\u00bb\"). Nondimeno, Berry ha sempre dichiarato di apprezzare la canzone e sul disco la definisce \"la nostra Alma Mater\"."}
{"id": "3218712", "revid": "228587", "url": "https://it.wikipedia.org/wiki?curid=3218712", "title": "Assiri", "text": ""}
{"id": "3218716", "revid": "233579", "url": "https://it.wikipedia.org/wiki?curid=3218716", "title": "Capiago", "text": ""}
{"id": "3218731", "revid": "223320", "url": "https://it.wikipedia.org/wiki?curid=3218731", "title": "Orrido persecutore", "text": ""}
{"id": "3218742", "revid": "22475", "url": "https://it.wikipedia.org/wiki?curid=3218742", "title": "Il professor Layton e il richiamo dello spettro", "text": "Il professor Layton e il richiamo dello spettro, conosciuto con tale titolo in Europa e Australia, come in Giappone e come Professor Layton e l'ultimo spettro (\"Professor Layton and the Last Specter\") negli Stati Uniti, \u00e8 un videogioco di rompicapi prodotto dalla Level-5 per il Nintendo DS. \u00c8 il quarto episodio della serie del \"Professor Layton\". Il gioco \u00e8 un prequel della serie, che \u00e8 ambientato tre anni prima degli eventi de \"Il professor Layton e il paese dei misteri\", racconta la storia di come Luke e Layton si incontrarono e di come Luke divent\u00f2 il suo apprendista.\nIl gioco include, solo nella versione americana e giapponese, anche un RPG conosciuto come \"Vita di Londra\" che pu\u00f2 essere sbloccato dopo la conclusione dei puzzle.\nTrama.\nIl Professor Hershel Layton, da poco divenuto insegnante di archeologia all'Universit\u00e0 Gressenheller di Londra, riceve una lettera da un suo vecchio amico e compagno di studi, Clark Triton, divenuto sindaco di Misthallery, una nebbiosa cittadina poco distante da Londra. Incuriosito dal contenuto della lettera che parla di un'entit\u00e0 malvagia che si aggira per la citt\u00e0, e che contiene un messaggio di aiuto nascosto, Layton decide di partire subito per Misthallery. Durante il viaggio il professore viene intercettato da una ragazza su uno scooter che spiega di essere Emmy Altava, la sua nuova assistente assegnatagli dal Rettore Stone, Layton \u00e8 abbastanza confuso da questa notizia ma acconsente a farsi accompagnare da Emmy notando la mente brillante della ragazza. Arrivati a Misthallery i due iniziano a dirigersi verso villa Triton, incontrando nel frattempo alcuni abitanti e raccogliendo alcune voci sugli ultimi avvenimenti. A quanto pare per la citt\u00e0 si aggira un misterioso spettro che alcune notti attacca in posti diversi, distruggendo gli edifici; fortunatamente la polizia riesce sempre a evacuare la zona in cui avverr\u00e0 l'attacco grazie alle previsioni di un fantomatico Oracolo. Secondo un'altra diceria a Misthallery si aggira anche una strega che marchia con una croce rossa le case di chi osa offenderla, causandone la distruzione.\nArrivati a villa Triton, Layton e Emmy vengono accolti da Clark che rivela di non aver mai scritto la lettera (cosa che gi\u00e0 il professore sospettava, in quanto era scritta a macchina), ma si dimostra comunque felice che il suo amico sia venuto e possa ora dargli una mano. Clark, spiega che secondo una leggenda esiste uno Spettro che anni addietro aveva attaccato la citt\u00e0 venendo per\u00f2 fermato al suono di un magico flauto; gli attacchi agli edifici degli ultimi giorni hanno portato quindi gli abitanti a credere che lo Spettro sia tornato. Clark aggiunge poi che suo figlio, Luke, da quando \u00e8 apparso lo Spettro, \u00e8 diventato sempre pi\u00f9 riservato e taciturno; ora passa le sue giornate chiuso nella sua camera, senza contatti col mondo esterno, tuttavia \u00e8 misteriosamente in grado di prevedere le apparizioni dello Spettro, essendo quindi l'Oracolo di cui tutti parlano. Incuriosito, Layton chiede di poter parlare con Luke, che acconsente a farlo entrare nella sua camera dopo che il professore risolve brillantemente un enigma proposto da lui; Layton rivela quindi a Luke, che ha capito che \u00e8 stato lui a mandargli la lettera, e che probabilmente vuole il suo aiuto per risolvere il mistero sullo spettro. \nNonostante le proteste di Clark, arrabbiato con suo figlio, Layton invita Luke a seguirlo nelle indagini e il ragazzino gli rivela il luogo dove avverr\u00e0 il prossimo attacco: il quartiere di North Ely. Il trio inizia ad aggirarsi per Misthallery, guidato da Luke, e a raccogliere informazioni dai suoi vari abitanti. Giunti a North Ely, Layton decide di prenotare una camera all'albergo l\u00ec vicino, che da proprio sulla strada principale dove lo Spettro dovrebbe attaccare. Quella notte i tre, affacciati alla finestra dell'hotel in attesa dello Spettro, sentono il suono di un flauto che echeggia nella nebbia, e subito dopo assistono all'apparizione dello Spettro, una misteriosa figura avvolta nell'ombra con occhi rossi e quelli che sembrano degli artigli che distruggono la facciata dell'hotel. Scampati al pericolo, Layton e gli altri provano a cercare tracce dello spettro all'esterno senza successo, rimanendo inoltre piuttosto stupiti nel constatare che la musica del flauto sembra essere udibile in ogni luogo e con la stessa intensit\u00e0. Luke sospetta che possa trattarsi del fantomatico Flauto dello Spettro di cui parlava la leggenda, il quale secondo alcune voci sarebbe stato acquistato al mercato nero. \nL'indomani pertanto Layton e Luke si dirigono al mercato cittadino in cerca di notizie su come accedere al mercato nero; tuttavia la ricerca si rivela infruttuosa e nessuno dei ragazzi che lavorano al posto dei loro genitori al mercato, sembra essere a conoscenza della sua esistenza. Mentre si aggirano per il mercato, improvvisamente vuoto, Layton, Luke ed Emmy vengono attaccati da una misteriosa figura, avvolta in un manto nero e con una bianca maschera da uccello. Il misterioso individuo, che possiede un'eccezionale agilit\u00e0 e sembra capace di spostarsi molto velocemente da un posto all'altro, si presenta come il Corvo Torvo, e invita il trio a \"trovare le sue parti\". Parlando con i vari bambini del mercato, Layton capisce che devono trovare quattro medaglie raffiguranti le parti del corpo di un corvo; risolvendo gli enigmi proposti dai ragazzi, il trio riesce a trovare tutte le medaglie con le quali guadagnano cos\u00ec l'accesso al mercato nero, situato in un tunnel sotto il mercato. Ad attenderli c'\u00e8 il Corvo Torvo, che Layton riesce a smascherare spiegando come egli sia in realt\u00e0 impersonato da tutti i bambini del mercato (ci\u00f2 spiega la sua apparente capacit\u00e0 di teletrasportarsi), che gestiscono il mercato nero sotto la guida del loro leader, Crow. \nLayton chiede quindi a Crow notizie sul Flauto dello spettro, pertanto il ragazzo li conduce nel suo ufficio privato dove, consultando i registri, scopre che esso era stato venduto a Evan Barde, un uomo benestante, scomparso un anno addietro. La villa dei Barde, situata a nord del quartiere lussuoso di Highyard Hill, secondo i pettegolezzi sarebbe ora la dimora della Strega. Luke guida quindi Emmy e Layton ad Highyard Hill; il quartiere dove, tra le altre cose, si trovano anche la stazione di polizia, e la grande diga di Mishtallery, che conserva la riserva idrica sufficiente per la citt\u00e0, mentre tutta l'altra acqua \u00e8 trattenuta da un'ulteriore diga in pietra dietro alla precedente. A est della diga superiore, il trio trova il cancello d'ingresso a Villa Barde; dopo essersi addentrati nel boschetto che circonda la villa Layton gli altri scoprono che, nonostante lo stato di decadenza, essa sembra ancora abitata in quanto vengono cacciati via di malo modo da Henry, l'anziano giardiniere che sostiene che la padrona non vuole essere disturbata. Luke pensa Henry si riferisca ad Arianna, la figlia di Evan Barde, di cui lui era amico ma il fatto che il giardino intorno alla villa sia in uno stato trascurato gli fa sospettare che Henry non sia chi dice di essere e che Arianna potrebbe essere tenuta in ostaggio. Layton Luke ed Emmy trovano allora una torre di guardia collegata alla villa e scoprono il passaggio segreto per entrare. \nLa magione dall'interno, sembra essere in buona parte pulita e ben conservata, in netto contrasto col suo aspetto esteriore ma \u00e8 altres\u00ec deserta e non sembra esserci traccia ne di Arianna ne del suo fratellino Tony, nonostante la presenza di alcuni giocattoli sparsi nella villa. Il trio riesce per\u00f2 ad entrare nella camera di Arianna dove trovano effettivamente la ragazza, la quale per\u00f2 li manda via sgarbatamente e afferma di essere effettivamente una strega portatrice di sventura. A nulla servono le parole di Luke a convincere Arianna, fortemente convinta di essere maledetta, e Layton e gli altri vengono sorpresi da Henry e costretti ad andarsene. All'esterno Luke spiega che Arianna \u00e8 sempre stata una ragazza di salute cagionevole, e ora la sua malattia \u00e8 molto pi\u00f9 forte e probabilmente lei sta allontanando le persone a lei care, senza voler ammettere che sta morendo. Luke per\u00f2 rimane comunque determinato a provare che Arianna non \u00e8 una strega. Mentre cerca informazioni sui Barde ad Highyard Hill, il trio scopre che Henry si sta recando al mercato e prova a raggiungerlo per interrogarlo; tuttavia nessuno dei bambini del mercato sembra averlo visto ma girano invece molte voci sul passaggio di un ragazzino ricco di Highyard Hill. \nPi\u00f9 tardi Layton e gli altri vengono a sapere che la Strega ha colpito di nuovo, ponendo il suo marchio su una casa nel Distretto Est. Layton crede di aver scoperto la verit\u00e0 sul mistero della strega e invita i suoi compagni a tornare a Villa Barde; qui il professore smaschera Henry che in realt\u00e0 altri non era che Tony: erano infatti opera sua i marchi della strega che lui disegnava per \"punire\" le persone che diffamavano il nome di sua sorella. Anche se il mistero della strega \u00e8 stato svelato, Arianna non \u00e8 ancora disposta a collaborare ed esprime la sua rabbia nei confronti degli abitanti di Misthallery che secondo lei non hanno mai fatto niente per lei e la sua famiglia e hanno solo denigrato suo padre, dopo la sua morte avvenuta per suicidio. Layton allora decide di scoprire pi\u00f9 notizie sulla morte di Evan Barde, e decide di consultare i verbali della polizia in merito al caso. Sfortunatamente gli agenti non sono autorizzati a condividere certe informazioni senza l'autorizzazione del commissario Jakes; tuttavia, dato che le copie dei loro verbali vengono mandate anche a Scotland Yard, Emmy si offre volontaria per andarle a recuperare. \nEmmy torna a Londra e, dopo aver recuperato alcuni appunti del professore dal suo ufficio in universit\u00e0, si dirige a Scotland Yard dove ottiene il permesso di accedere agli archivi da un suo vecchio amico: l'energico Ispettore Grosky. Con l'aiuto di Grosky e del suo collega l'Ispettore Chelmy, Emmy trova il fascicolo inerente alla morte di Barde e sia appresta a tornare a Misthallery, accompagnata da Grosky, che intende farsi tutta la strada di corsa. Mentre attendono il ritorno di Emmy, Layton e Luke decidono di raccogliere altre informazioni e nel frattempo fanno visita a un sito archeologico situato a ovest della diga; qui alcuni esploratori sono alla ricerca di un luogo leggendario noto come il Giardino Dorato. I due si dirigono poi alla biblioteca cittadina dove vengono raggiunti da Emmy; e mentre l'ispettore Grosky parte a svolgere le indagini per conto suo, il trio analizza i verbali della polizia sulla morte di Barde e scoprono che l'unico testimone del presunto suicidio \u00e8 stato Clark Triton e che il caso \u00e8 stato chiuso dallo stesso commissario Jakes, detto \"Il Veggente\" per la sua abilit\u00e0 nel risolvere velocemente i casi. Layton decide allora di tornare alla stazione di polizia e parlare direttamente con il commissario. \nJakes tuttavia non \u00e8 per nulla collaborativo, e anzi non vuole che il professore si intrometta negli affari della sua citt\u00e0, e gli d\u00e0 ventiquattr'ore per lasciare Mysthallery. Capendo che il commissario st nascondendo qualcosa, Layton decide di continuare le indagini per conto suo interrogando Clark. Il sindaco spiega di aver visto Barde cadere nel lago di Mysthallery da una scogliera ma era in effetti troppo lontano per capire se si fosse buttato o se era stato spinto; dall'atteggiamento reticente dell'amico Layton capisce che anche Clark nasconde qualcosa, forse costretto sotto minaccia di qualcuno. Poco dopo il trio viene accerchiato da un gruppo di tipi loschi che vengono per\u00f2 stesi da Emmy, abile nelle arti marziali; Layton sospetta sempre di pi\u00f9 di Jakes ma c'\u00e8 un altro problema a cui pensare: lo Spettro attaccher\u00e0 nuovamente quella notte. Luke confessa quindi al professore il suo segreto: lui \u00e8 in grado di comunicare con gli animali e ha sfruttato questa sua abilit\u00e0 per raccogliere informazioni tramite il suo topolino Toppy; il ragazzo infatti ha scoperto che per comprendere il punto in cui apparir\u00e0 lo Spettro \u00e8 sufficiente controllare in prossimit\u00e0 di quale via si \u00e8 verificato un abbassamento del livello d'acqua dei canali, e il prossimo bersaglio \u00e8 la via di Highyard Arch. \nLayton intende far luce sul mistero dello spettro ma non pu\u00f2 pi\u00f9 contare sulla polizia; pertanto, grazie all'aiuto di Greene, un uomo molto influente, l'evacuazione del quartiere viene subito messa in atto e il professore inizia a pianificare la costruzione di una trappola per lo Spettro con l'aiuto di Crow e dei bambini del Corvo Torvo. Quella notte il trio attende l'arrivo dello Spettro, sempre preannunciato dal suono di un flauto, e Layton riesce effettivamente a vederlo faccia a faccia; prima per\u00f2 che il professore possa rivelare ci\u00f2 che ha scoperto, il trio viene arrestato dalla polizia. Chiusi nella sala per l'interrogatorio della polizia, Layton, Luke ed Emmy si interrogano su come possa aver fatto Jakes a farli arrestare nonostante il punto di apparizione dello Spettro non fosse stato rivelato alla polizia. Grazie a Toppy per\u00f2 i tre riescono a recuperare la chiave e a fuggire dal commissariato. Layton allora spiega di essere vicino a scoprire la vera natura dello spettro ma prima intende risolvere il mistero del flauto; il professore mostra come in molte vie di Myshtallery dai canali sbucano diverse condutture di metallo: \u00e8 probabile quindi che il suono del flauto venga fatto propagare attraverso di esse. Layton e gli altri tornano allora a Villa Barde dove, accanto alla riva del lago si trova la conduttura principale. \nArianna rivela quindi di possedere il cosiddetto Flauto dello Spettro, ovvero un'ocarina con la quale pu\u00f2 richiamare Looshauna creatura marina, simile a una foca gigante, che ha da sempre tenuto compagnia a lei e a Tony. Layton per\u00f2 sa che Loosha non \u00e8 lo spettro: infatti le pinne della creatura non sarebbero state in grado di causare gli ingenti danni agli edifici, inoltre sulla pelle sono presenti diversi graffi; ci\u00f2 prova che in realt\u00e0 ogni notte Loosha usciva dal suo lago per affrontare lo Spettro, e Arianna suonava l'ocarina per calmarla e farla tornare a casa. In quel momento per\u00f2 sopraggiungono sul luogo Jakes e i suoi uomini che sequestrano Arianna e Loosha, il commissario infatti, ignorando le obiezioni di Layton, \u00e8 convinto che la creatura sia in realt\u00e0 lo Spettro e accusa Arianna di essere la Strega e di averlo sguinzagliato contro la citt\u00e0. Layton decide allora di provare l'innocenza della ragazza mostrando alla citt\u00e0 il vero Spettro; pertanto dopo aver fatto mandare un messaggio a Crow, tramite Tony, si dirige insieme ad Emmy e Luke alla fabbrica abbandonata di Mysthallery dove spera di trovare le informazioni. Il trio, non senza difficolt\u00e0 riesce a penetrare nella fabbrica e a risolvere i vari enigmi al suo interno fino a trovare l'accesso ad una stanza segreta dove trovano quello che Layton identifica come lo Spettro.\nNel frattempo, davanti a tutta la citt\u00e0, Jakes sta denunciando Arianna, alla presenza anche di Clark e dell'ispettore Grosky; il commissario viene per\u00f2 interrotto dall'arrivo di Layton che presenta davanti a tutti lo Spettro: una macchina escavatrice di forma antropomorfa con braccia, gambe e denti, pilotata per l'occasione da Luke. Layton spiega che qualcuno stava usando macchine escavatrici simili ad essa per trovare il Giardino Dorato, mentre Loosha, nonostante i tentativi di Arianna di tranquillizzarla, tentava invece di distruggerle; ogni notte Loosha combatteva contro la macchina e le due cose, immerse nella nebbia e ammassate una contro l'altra, parevano un'unica entit\u00e0. Layton poi procede a smascherare Jakes come un ciarlatano: per anni il commissario aveva infatti lavorato per conto del misterioso individuo dietro al piano dello Spettro e fatto sparire le prove sui casi pi\u00f9 scomodi fingendo di risolverli, come per la morte di Evan Barde, che fu infatti ucciso da Jakes. La vera mente dietro al commissario per\u00f2 secondo il professore \u00e8 Roland Noble, il maggiordomo dei Triton, il quale ha costretto Clark a tacere la verit\u00e0 sulla morte Barde, tenendo in ostaggio sua moglie Brenda; a confermare la teoria del professore arriva infatti Emmy, che in una botola sotto la cantina dei Clark ha trovato appunto dove erano tenuti prigionieri Branda e il vero Roland. \nIl falso Roland, scoperto si rivela assumendo i panni di un uomo mascherato ed eccentrico e si presenta come Jean Descole, un inventore senza scrupoli che usa il suo ingegno per conseguire i suoi scopi e trovare i pi\u00f9 rari siti archeologici del mondo. Descole chiama quindi a s\u00e9 un intero esercito di macchine scavatrici che unite insieme vanno a formare una gigantesca macchina da guerra dalle fattezze di un ragno con la quale inizia a distruggere Mysthallery. Mentre Luke distrae la macchina con l'aiuto di Loosha, Emmy inizia a sabotare gli arti, indebolendoli e Layton, con l'assistenza della banda del Corvo Torvo costruisce una catapulta con la quale distrugge la macchina, la quale tuttavia subito si ricompone. Loosha allora con estremo sforzo abbatte la diga di legno e l'acqua si riversa cos\u00ec nella piazza distruggendo la macchina; sconfitto Descole se ne va promettendo vendetta nei confronti di Layton, il quale dal canto suo si domanda dove potrebbe aver gi\u00e0 sentito il suo nome che gli suona famigliare. Nonostante la minaccia sia stata scongiurata, Loosha sembra ancora determinata ad abbattere anche la diga superiore; Arianna prova invano a fermarla ma Loosha, ignorando il suono dell'ocarina e gli insulti della sua amica, con tutte le forze che le restano abbatte la porta della diga, riversando l'acqua sulla citt\u00e0 e rivelando uno strano coperchio ornato sul fondo del lago prosciugato.\nLayton risolve l'enigma inciso sul coperchio e scopre che esso rivela una passaggio segreto sotto il lago. Layon, Luke, Emmy, Arianna, Tony e Loosha si ritrovano cos\u00ec nel Giardino Dorato, il quale \u00e8 un'oasi di natura incontaminata; Layton capisce quindi che Loosha voleva impedire allo Spettro di trovare l'ingresso al Giardino e fare in modo che solo Arianna lo trovasse cos\u00ec che, rimanendo a contatto con l'aria pulita e miracolosa al suo interno potesse guarire dalla sua malattia. Lo sforzo per\u00f2 \u00e8 stato per lei fatale e Loosha (che tra l'altro era l'ultima della sua specie) cade a terra senza vita, sprofondando tra le acque del Giardino Dorato, tra le lacrime dei due bambini. Layton ed Emmy decidono allora che terranno segreta la scoperta del Giardino Dorato, almeno fino a che Arianna non sar\u00e0 completamente guarita, e Luke, commosso dagli ultimi eventi chiede al professore di poter diventare il suo apprendista. Nella scena dopo i titoli di coda, Luke saluta Arianna, ormai guarita, e di nuovo in buoni rapporti con i suoi concittadini, e si prepara a trasferirsi a Londra con la sua famiglia. Nel frattempo Descole si allontana nottetempo a bordo di una carrozza, meditando sulla sua prossima mossa contro Layton.\nPersonaggi.\nProfessor Hershel Layton: Un professore di Archeologia presso l'universit\u00e0 Gressenheller. Egli divent\u00f2 professore all'et\u00e0 di 27 anni. Ha 35 anni ed \u00e8 un grande appassionato di enigmi e misteri.\nLuke Triton: Figlio di Clark Triton. Egli ha un'abilit\u00e0 spettacolare di comprensione verso gli animali. Diventer\u00e0 anche l'apprendista del professor Layton.Emmy Altava: Assistente del professor Layton, nominata dal presidente dell'universit\u00e0 Gressenheller. Si considera un'eroina, e ama fare foto, portando la sua macchina fotografica sempre con lei.\nArianna Barde: Amica di Luke. Tutti gli abitanti pensano che sia una strega perch\u00e9 si \u00e8 isolata da tutti per la sua malattia mortale. Guarir\u00e0 grazie al sacrificio di Loosha.Ispettore Clamp Grosky: \u00c8 un ispettore di polizia di Scotland Yard (sostituito dall'ispettore Chelmey), ha una passione ardente per i misteri che richiedono la sua esperienza. \u00c8 anche molto atletico ed energico.Oscar: \u00c8 un gatto che raccoglie tutti gli enigmi irrisolti per aiutare Layton a risolverli.\nRettore Stone: Preside dell'universit\u00e0 Gressenheller, e quindi \u00e8 il capo di Layton. Contrariamente ai desideri di Layton, ha assunto Emmy come sua assistente.\nClark Triton: Sindaco di Misthallery e padre di Luke. \u00c8 anche un vecchio amico di Layton. \u00c8 stato lui a richiedere l'aiuto del professor Layton per risolvere il mistero.\nLoosha: Animale marino gigante e molto amico di Arianna e Tony. Ha sacrificato la sua vita per far guarire Arianna dalla sua malattia.\nTony Barde: Fratello minore di Arianna.\nJean Descole: Il peggior nemico di Layton. Di lui si sa ben poco e non si sa come lui e il professore si siano conosciuti.\nRoland Noble: Maggiordomo della famiglia Triton. Ha un forte legame con Luke.\nHenry: Misterioso giardiniere della famiglia Barde. A causa della sua faccia terrificante, gli abitanti lo temono. \u00c8 molto protettivo nei confronti di Arianna ed odia i visitatori. In seguito si scoprir\u00e0 essere Tony sotto mentite spoglie.\nJakes: Capo della polizia di Misthallery. \u00c8 stimato da tutti gli abitanti. Dopo si scoprir\u00e0 che era complice di Descole.\nToppy: Un piccolo topolino amico di Luke. Gira per Misthallery per trovare indizi e raccontarle al suo amico.\nCorvo Torvo: Il demone che attacca Layton, Luke ed Emmy, inseguendoli. In un certo senso aiuter\u00e0 il professore.\nCrow: Capo della banda dei Corvi Torvi. Aiuter\u00e0 Layton a costruire la catapulta per fermare lo spettro.\nScalmo: Serve per muoversi velocemente con la barca, \u00e8 un personaggio che utilizza la barca anche in assenza d'acqua.\n\"La vita di Londra\".\n \u00e8 un RPG di 100 ore sviluppato da Brownie Brown. Il gioco presenta molti dei personaggi della serie del \"Professor Layton\", a partire da tutti e quattro i giochi pubblicati dal 2009 e tre personaggi scaricabili da \"Il professor Layton e l'eterna Diva\". Il gioco permette al giocatore di creare il suo avatar, facendolo vivere a Londra. Dagli abitanti vengono affidate alcune missioni, e se risolte possono far sbloccare nuovi luoghi. La grafica del gioco \u00e8 molto simile a quella di \"Mother 3\", ed \u00e8 stato detto che \"La vita di Londra\" sia una \"sbirciata\" per un nuovo gioco sviluppato dalla Level-5, \"Fantasy Life\", un videogioco prima in sviluppo per Nintendo DS, poi riconvertito per Nintendo 3DS.\nMusica.\nTutte le musiche presenti nel gioco sono state pubblicate su una colonna sonora esclusiva giapponese intitolata \"Layton Kyoju to Majin no Fue Original Soundtrack\". La sigla finale \u00e8 stata omessa dal CD.\nTracce\n01. Il professor Layton\n02. La melodia dello spettro\n03. Il richiamo dello spettro\n04. Lo spettro appare\n05. Misthallery e l'acqua\n06. Altri enigmi\n07. Una strana storia\n08. Il vento di Highyard Hill\n09. La villa nell'ombra\n10. Un tranquillo pomeriggio\n11. Le nuove strade di Londra\n12. Il Corvo Torvo\n13. Un angolo di pace\n14. Deduzioni\n15. Il passato della citt\u00e0\n16. Il mercato nero\n17. Momenti di calma\n18. Enigmi\n19. Misthallery e la nebbia\n20. Il pesce\n21. Le marionette\n22. Il trenino\n23. La fabbrica fantasma\n24. Descole\n25. La battaglia finale\n26. Il giardino leggendario\n27. Loosha"}
{"id": "3218744", "revid": "24823", "url": "https://it.wikipedia.org/wiki?curid=3218744", "title": "Oggi tocchi a me", "text": "Oggi tocchi a me \u00e8 un brano musicale scritto e composto da Biagio Antonacci ed interpretato dalla cantante italiana Loredana Errore, estratto come terzo singolo dall'EP, di debutto solista, \"Ragazza occhi cielo\".\nIl brano, pubblicato dalla casa discografica Sony Music, \u00e8 in rotazione radiofonica dal 24 settembre 2010 ed in contemporanea disponibile per il download digitale.. Il brano \u00e8 una cover di Antonacci che la cantante ha voluto inserire nell'album per ringraziare il cantautore Antonacci."}
{"id": "3218757", "revid": "131358", "url": "https://it.wikipedia.org/wiki?curid=3218757", "title": "Sistema orario tailandese a 6 ore", "text": ""}
{"id": "3218764", "revid": "729019", "url": "https://it.wikipedia.org/wiki?curid=3218764", "title": "Picayune", "text": "Picayune \u00e8 una citt\u00e0 (\"city\") degli Stati Uniti d'America, situata nella contea di Pearl River, nello Stato del Mississippi."}
{"id": "3218765", "revid": "1543377", "url": "https://it.wikipedia.org/wiki?curid=3218765", "title": "Stora Mell\u00f6sa", "text": "Stora Mell\u00f6sa \u00e8 un'area urbana del comune di \u00d6rebro, posto nell'omonima contea in Svezia."}
{"id": "3218766", "revid": "729019", "url": "https://it.wikipedia.org/wiki?curid=3218766", "title": "Pickens (Mississippi)", "text": "Pickens \u00e8 una citt\u00e0 (\"town\") degli Stati Uniti d'America, situata nella contea di Holmes, nello Stato del Mississippi."}
{"id": "3218769", "revid": "729019", "url": "https://it.wikipedia.org/wiki?curid=3218769", "title": "Plantersville", "text": "Plantersville \u00e8 una citt\u00e0 (\"town\") degli Stati Uniti d'America, situata nella contea di Lee, nello Stato del Mississippi."}
{"id": "3218771", "revid": "767487", "url": "https://it.wikipedia.org/wiki?curid=3218771", "title": "La madre e la morte", "text": "La madre e la morte \u00e8 un cortometraggio muto italiano del 1911 diretto da Arrigo Frusta.\nTrama.\nLa morte (nelle vesti di un vecchio) bussa alla porta di una casa dove una donna accudisce il figlio neonato e glielo sottrae. L'angelo della vita suggerisce il cammino alla donna che prima di raggiungere la morte deve vendere i propri capelli ad una vecchia.\nRaggiunta finalmente la meta, la donna implora la morte di lasciare libero il figlio, ma la morte la porta nella fonte dove vedr\u00e0 la vita futura del ragazzo che si svolge in modo dissoluto fino al suicidio.\nLa donna accetta il destino del figlio \"meglio la morte che il disonore\"."}
{"id": "3218775", "revid": "729019", "url": "https://it.wikipedia.org/wiki?curid=3218775", "title": "Pontotoc", "text": "Pontotoc \u00e8 una citt\u00e0 (\"city\") degli Stati Uniti d'America, capoluogo della omonima contea, nello Stato del Mississippi."}
{"id": "3218777", "revid": "729019", "url": "https://it.wikipedia.org/wiki?curid=3218777", "title": "Tour della Nazionale di rugby a 15 del Belgio 1988", "text": "Nel 1988 la Nazionale di rugby a 15 del Belgio visita l'Argentina. Non vengono disputati test Match ufficiali. Poi disputa un Test con l'Uruguay"}
{"id": "3218780", "revid": "767487", "url": "https://it.wikipedia.org/wiki?curid=3218780", "title": "Val d'olivi", "text": "Val d'olivi \u00e8 un film muto italiano del 1916 diretto da Eleuterio Rodolfi. \u00c8 tratto dall'omonimo romanzo di Anton Giulio Barrili del 1871."}
{"id": "3218785", "revid": "287204", "url": "https://it.wikipedia.org/wiki?curid=3218785", "title": "Abierto Mexicano Telcel 1994 - Singolare", "text": "Il singolare del torneo di tennis Abierto Mexicano Telcel 1994, facente parte dell'ATP Tour, ha avuto come vincitore Thomas Muster che ha battuto in finale Roberto Jabali 6-3,6-1."}
{"id": "3218789", "revid": "729019", "url": "https://it.wikipedia.org/wiki?curid=3218789", "title": "Tour della Nazionale di rugby a 15 del Belgio 1977", "text": "Nel 1977 la Nazionale di rugby a 15 del Belgio visita il Sudafrica. Un evento importante per la piccola federazione europea. Nessun Test Match ufficiale disputato."}
{"id": "3218796", "revid": "123699786", "url": "https://it.wikipedia.org/wiki?curid=3218796", "title": "The London Gazette", "text": "La London Gazette \u00e8 il pi\u00f9 antico giornale britannico esistente. Pubblicata per la prima volta il 7 novembre 1665 con il nome di \"Oxford Gazette\", \u00e8 la pubblicazione ufficiale del Regno Unito. Non essendo un giornale convenzionale, nel senso che non tratta gli eventi mediatici abituali, ha una diffusione piuttosto limitata.\nStoria.\nLa \"London Gazette\" fu fondata durante la Restaurazione inglese da Henry Muddiman. Quest'ultimo aveva iniziato la sua carriera di giornalista durante l'interregno quando fu nominato redattore del \"Parliamentary Intelligencer\", l'organo ufficiale del Long Parlement. Nel 1666, Muddiman lanci\u00f2 l\"'Oxford Gazette\", che proponeva una selezione di notizie sulla corte reale, che a quel tempo si era rifugiata a Oxford a causa della peste di Londra. Quando la corte torn\u00f2 al Palazzo di Whitehall continu\u00f2 la pubblicazione con il nome di \"London Gazette\".\nNel nuovo secolo la \"London Gazette\" esce tutti i giorni ad eccezione del sabato, della domenica e dei giorni festivi."}
{"id": "3218799", "revid": "1543377", "url": "https://it.wikipedia.org/wiki?curid=3218799", "title": "H\u00e1je (Cheb)", "text": "H\u00e1je (in tedesco \"Gehaag\") \u00e8 una frazione di Cheb, capoluogo ceco dell'omonimo distretto, nella regione di Karlovy Vary.\nGeografia fisica.\nIl villaggio si trova immediatamente a sud di Cheb e si estende su una superficie di 1397,23 ha (equivalenti a circa 1,4\u00a0km\u00b2). Nel villaggio sono state registrate 329 abitazioni, nelle quali vivono 862 persone, di cui 409 donne.\nAltri comuni limitrofi sono Doln\u00ed Pelh\u0159imov, Skalka ed Horn\u00ed Pelh\u0159imov ad ovest, Chlume\u010dek, Tr\u0161nice, Jind\u0159ichov, Klest e Franti\u0161kovy L\u00e1zn\u011b a nord, Horn\u00ed Dvory, Reichersdorf e Podhrad ad est e Kr\u00e1sn\u00e1 L\u00edpa, Wies, Schloppach, Egerteich, Hundsbach, Star\u00fd Hroz\u0148atov ed Hatzenreuth a sud."}
{"id": "3218802", "revid": "125933883", "url": "https://it.wikipedia.org/wiki?curid=3218802", "title": "Michele Camporese", "text": "Caratteristiche tecniche e Biografia.\n\u00c8 un difensore centrale abile in marcatura e nel colpo di testa. Dotato di buona tecnica, \u00e8 anche in grado di impostare il gioco e far ripartire l'azione. Da piccolo ha giocato a centrocampo, esperienza che gli \u00e8 servita per avere una visione d'insieme del gioco..\nCarriera.\nClub.\nMichele Camporese inizia a giocare a calcio a 5 anni nella Polisportiva Garzella Marinese, una squadra di Marina di Pisa. Ad undici anni, nell'estate del 2003 passa alle giovanili della Fiorentina. Nel 2008 vince da capitano il campionato Allievi Nazionali. In seguito diventa anche capitano della Primavera.\nDalla stagione 2010-2011 \u00e8 aggregato alla prima squadra, con la quale esordisce il 26 ottobre 2010 nella gara di Coppa Italia contro l'Empoli. Debutta in Serie A il 20 novembre successivo, a 18 anni, entrando al posto di Cesare Natali al 48' del primo tempo della partita con il Milan (1-0) disputata a San Siro. La settimana successiva \u00e8 schierato titolare dal tecnico Sini\u0161a Mihajlovi\u0107 contro la Juventus a Torino (1-1): dopo una buona prestazione, esce per crampi al 70' sostituito da Felipe. Il 13 febbraio 2011 realizza la sua prima rete in Serie A, segnando il momentaneo 2-2 nella sfida in trasferta contro il Palermo finita poi 2-4 per i viola. Torna momentaneamente a giocare con la Primavera in occasione del Torneo di Viareggio, e nelle vittoriose finali della Coppa Italia Primavera. Nella sua prima stagione da professionista totalizza 11 presenze con la prima squadra.\nLa stagione successiva, durante la quale rinnova il suo contratto fino al 2016, viene impiegato per la prima volta in campionato il 7 marzo 2012 nella partita -Fiorentina (2-2). Nella stagione 2012-2013 non scende mai in campo a causa di ripetuti infortuni.\nIl 13 luglio 2013 viene ceduto in prestito con diritto di riscatto sulla compropriet\u00e0 al in Serie B. Ottiene 18 presenze in campionato e 3 nei play-off che permettono al Cesena di ottenere la promozione in Serie A.\nL'11 agosto 2014 passa ufficialmente in prestito con diritto di riscatto al , dove gioca con una certa regolarit\u00e0.\nIl 24 luglio 2015 si trasferisce a titolo definitivo all'Empoli. Esordisce in campionato con gli azzurri, da titolare, il 31 gennaio 2016 quando \u00e8 lo sfortunato protagonista di un'autorete nella sconfitta 5-1 sul campo del Napoli.\nAl termine della stagione viene ingaggiato a titolo definitivo dalla neopromossa in Serie B dove disputa 28 partite ed entra, insieme a tutta la squadra, nella storia del club sannita che conquista una storica promozione in Serie A battendo nella finale play-off il .\nIl 31 agosto 2017 la societ\u00e0 campana decide di mandarlo in prestito al neopromossa in B con obbligo di riscatto a favore dei satanelli.\nIl 18 luglio del 2019 rimasto svincolato, si trasferisce al club neo-promosso in Serie B, con cui firma un contratto biennale pi\u00f9 opzione.\nIl 31 gennaio 2022 viene ceduto in prestito al .. Il 15 febbraio segna la prima rete con i siilani, che non basta ad evitare la sconfitta interna contro il Perugia (1-2). \nNazionale.\nHa fatto parte di tutte le selezioni giovanili italiane, iniziando con la Under-16. Con la Under-17 nel 2009 ha disputato il Mondiale di categoria, realizzando una rete. Successivamente ha giocato con la Under-18 e la Under-19, di cui \u00e8 stato capitano.\nIl 17 novembre 2010 esordisce con la nazionale Under-21 nella partita amichevole Italia-Turchia (2-1) disputata a Fermo, entrando nel primo tempo al posto di Riccardo Brosco.\nDal 10 al 12 marzo 2014 \u00e8 stato convocato dal CT della Nazionale maggiore Cesare Prandelli per uno stage organizzato allo scopo di visionare giovani giocatori in vista dei Mondiali 2014.\nStatistiche.\nPresenze e reti nei club.\n\"Statistiche aggiornate al 31 gennaio 2022\""}
{"id": "3218805", "revid": "767487", "url": "https://it.wikipedia.org/wiki?curid=3218805", "title": "Champagne caprice", "text": "Champagne caprice \u00e8 un film muto italiano del 1919 diretto da Achille Consalvi."}
{"id": "3218808", "revid": "1543377", "url": "https://it.wikipedia.org/wiki?curid=3218808", "title": "Nazionale di pallamano femminile dell'Italia", "text": "La nazionale di pallamano femminile dell'Italia \u00e8 la rappresentativa pallamanistica femminile dell'Italia ed \u00e8 posta sotto l'egida della Federazione Italiana Giuoco Handball (FIGH). Rappresenta l'Italia nelle varie competizioni ufficiali o amichevoli riservate a squadre nazionali, la selezione maggiore \u00e8 anche denominata Nazionale A. A livello internazionale vanta una sola partecipazione al campionato mondiale nell'edizione 2001, in qualit\u00e0 di rappresentativa della nazione ospitante, e conclusa al 16\u00ba posto. Non ha mai partecipato al campionato europeo n\u00e9 ai Giochi olimpici.\nStoria.\nLa nazionale femminile di pallamano dell'Italia ha partecipato per la prima volta alle qualificazioni al campionato mondiale nel 1975, venendo pesantemente sconfitta dalla per 8-22 nell'andata disputata a Roma e per 3-36 nel ritorno disputato a Trnava. Tra il 1977 e il 1992 ha partecipato in alcune edizioni ai preliminari per l'accesso al campionato mondiale B, torneo valido per la qualificazione al campionato mondiale, senza riuscire a qualificarsi ai turni principali. Negli stessi anni la nazionale italiana ottenne due risultati importanti ai Giochi del Mediterraneo. Nella prima edizione del 1979 nella quale venne disputato il torneo femminile di pallamano la nazionale conquist\u00f2 il bronzo; mentre nell'edizione del 1987, disputata a Laodicea, la nazionale conquist\u00f2 l'oro dopo aver sconfitto in finale la nazionale francese.\nNel corso degli anni novanta la nazionale italiana ha partecipato ai tornei di qualificazione per le fasi finali dei campionati mondiali e dei campionati europei, senza ottenere risultati di rilievo n\u00e9 avvicinarsi alla qualificazione alla fase finale. Il 2001 fu l'anno della prima partecipazione della nazionale italiana al campionato mondiale in qualit\u00e0 di rappresentativa della nazione ospitante. Sorteggiata nel gruppo D, giocatosi a Trento, assieme alle nazionali di , , , e , la nazionale italiana ottenne 2 vittorie (contro Tunisia e Uruguay) e 3 sconfitte, classificandosi al quarto posto e conquistando l'accesso alla fase a eliminazione diretta. Negli ottavi di finale l'Italia ha affrontato la , venendo sconfitta per 24-19 e venendo cos\u00ec eliminata dal torneo, concluso al sedicesimo posto finale.\nNel 2004 la nazionale italiana ha partecipato alla terza edizione dell'EHF Challenge Trophy Cup, trofeo organizzato dall'EHF per nazionali emergenti. Dopo aver vinto agevolmente il girone A del primo turno, l'Italia ha battuto prima in semifinale e poi in finale le , vincendo il trofeo da imbattuta. Ad oggi, \u00e8 l'unico trofeo di un certo rilievo vinto da una rappresentativa di tale sport in un torneo internazionale. Nel corso degli anni duemila e duemiladieci la nazionale italiana non ha ottenuto risultati di rilievo nel corso delle qualificazioni per i campionati mondiali ed europei, rimanendo lontana dalla possibilit\u00e0 di qualificazione alle fase finali.\nPallamaniste.\nRosa della nazionale italiana al campionato mondiale 2001. Il selezionatore era lo spagnolo Francisco S\u00e1nchez.\nRosa.\nLista delle giocatrici convocate dalla selezionatrice Ljljana Ivaci per i play-off di qualificazione al campionato mondiale 2021 del 16 e 18 aprile 2021 contro l'."}
{"id": "3218809", "revid": "204391", "url": "https://it.wikipedia.org/wiki?curid=3218809", "title": "Teleangectasie", "text": ""}
{"id": "3218814", "revid": "287204", "url": "https://it.wikipedia.org/wiki?curid=3218814", "title": "Copenaghen Open 1994 - Singolare", "text": "Il singolare del torneo di tennis Copenaghen Open 1994, facente parte dell'ATP Tour, ha avuto come vincitore Evgenij Kafel'nikov che ha battuto in finale Daniel Vacek 6-3, 7-5."}
{"id": "3218815", "revid": "767487", "url": "https://it.wikipedia.org/wiki?curid=3218815", "title": "Uomini gialli", "text": "Uomini gialli \u00e8 un film muto italiano del 1920 diretto e scritto da Eugenio Testa."}
{"id": "3218821", "revid": "16758", "url": "https://it.wikipedia.org/wiki?curid=3218821", "title": "Michael Mazzacane", "text": "Carriera.\nClub.\nMichael Mazzacane crebbe nel settore giovanile dei Milano Vipers, raccogliendo 26 punti in 32 presenze fra il 2005 ed il 2007. Esord\u00ec con i Vipers in Serie A nella stagione 2005-2006, mentre nelle due stagioni successive fece brevi apparizioni in Serie A2 con le maglie del Valpellice e del Varese.\nMazzacane trascorse l'intera stagione 2008-2009 a Varese, totalizzando 10 reti e 12 assist in 22 partite disputate. L'anno successivo torn\u00f2 sempre in Serie A2 a Milano ma con la maglia del Milano Rossoblu. Nella stagione 2011-2012 vinse il titolo di A2 e conquist\u00f2 la promozione in Serie A; nell'estate successiva fu riconfermato nella rosa meneghina.\nNazionale.\nMazzacane gioc\u00f2 nelle formazione giovanile U20 della Nazionale italiana vincendo nel 2008 il titolo di Seconda Divisione, giocato in Italia. Mazzacane raccolse un totale di 3 punti in 5 partite giocate. L'esordio con la Nazionale maggiore avvenne durante le Universiadi del Trentino 2013, chiuse al sesto posto."}
{"id": "3218824", "revid": "230622", "url": "https://it.wikipedia.org/wiki?curid=3218824", "title": "Decimation", "text": ""}
{"id": "3218831", "revid": "838137", "url": "https://it.wikipedia.org/wiki?curid=3218831", "title": "Bartolomeo Gradenigo (arcivescovo)", "text": "Biografia.\nProveniente da una nobile famiglia veneziana, nel 1734 fu nominato coadiutore del cardinale Daniele Dolfin e lo stesso anno ottenne la commenda dell'abbazia di San Michele di Pola; nel 1758 ottenne anche la commenda dell'abbazia di Vangadizza. Alla morte del cardinale Dolfin fu nominato arcivescovo di Udine. Sono rimasti pochi documenti della sua attivit\u00e0, in particolare risalgono al primo anno del suo insediamento due omelie pronunciate in occasione della festa dei santi Ermacora e Fortunato e in un discorso fatto il 30 novembre 1762 durante la visita alla chiesa metropolitana udinese. Pi\u00f9 tarde, ma di datazione incerta, un'omelia scritta in occasione della visita alla collegiata di Cividale e un'ampia raccolta di disposizioni relative all'ordinazione dei sacerdoti.\nResse l'arcidiocesi per circa tre anni e mor\u00ec nel castello di Motta il 9 novembre 1765.\nGenealogia episcopale.\nLa genealogia episcopale \u00e8:"}
{"id": "3218837", "revid": "1748167", "url": "https://it.wikipedia.org/wiki?curid=3218837", "title": "Stazione di Montesilvano", "text": "La stazione di Montesilvano \u00e8 una stazione ferroviaria della ferrovia Adriatica a servizio dell'omonimo comune.\nStoria.\nLa stazione fu costruita nel 1863 come piccolo scalo della Rete Adriatica operata dalla Societ\u00e0 Italiana per le Strade Ferrate Meridionali.\nL'edificio originario fu abbattuto il 27 aprile 1987 per consentire la costruzione del nuovo fabbricato, i cui lavori si conclusero il 13 dicembre 1991 e con l'inuaugurazione nel maggio 1992 presieduta dall'allora ministro della Funzioe pubblica Remo Gaspari, nello stesso giorno in cui inaugur\u00f2 in citt\u00e0 una nuova caserma dei Carabinieri). La costruzione della stazione consent\u00ec una progressiva evoluzione urbana ed economica di \"Montesilvano Marina\", che dal 1922 al 1928 si separer\u00e0 dal comune di Montesilvano (allora incentrato sul borgo collinare) diventando per sei anni comune autonomo, prima di unirsi nuovamente al vecchio paese sul colle, spostando infine la sede comunale nella marina, nelle vicinanze della stazione.\nContestualmente ai lavori di sopraelevazione dell'armamento ferroviario dalla quota ottocentesca, che consentirono l'eliminazione di sei passaggi a livello nel solo tratto montesilvanese, con la costruzione del nuovo fabbricato viaggiatori, delle sue pensiline per i passeggeri, dell'attiguo fabbricato dei servizi, dei locali a piano terra, del nuovo piano caricatore e dell'alloggio di servizio della nuova stazione nel 1992, l'allora gestore FS la disabilit\u00f2 dal servizio merci, per destinarlo interamente alla stazione di Pescara Porta Nuova. Ulteriori lavori di adeguamento nel 2020 dotarono la struttura di un nuovo sottopasso pedonale e l'installazione di un ascensore.\nStrutture e impianti.\nLa stazione \u00e8 gestita da Rete Ferroviaria Italiana. Il piazzale ferroviario \u00e8 composto da due binari di corsa e due utilizzati per effettuare gli incroci tra i treni.\nLo scalo merci, disabilitato nel 1989 dalle spedizioni a carro, \u00e8 costituito da tre binari tronchi ed una lunga asta di manovra, utilizzati dai treni addetti alla manutenzione della ferrovia.\nSu apposite sezioni di binario, in area di scalo, \u00e8 ospitato il \"Museo del treno\", riconosciuto e classificato ai sensi della legge regionale 44/92, terzo sito museale ferroviario della costa adriatica, dopo Trieste \"Campo Marzio\" e Lecce. Vi sono esposti 10 veicoli ferroviari FS, esteticamente restaurati ed arredati internamente a scopo espositivo e pedagogico, tra cui: 3 locomotive (di cui una a vapore), 6 carri merci (tra i quali gli \"F1925\" del periodo delle deportazioni) e due vetture bagagliaio-posta, tutti risalenti alla prima met\u00e0 del secolo scorso. \nAl piano terra del fabbricato viaggiatori, oltre l'area espositiva di ferromodellismo di Acaf-Museo del Treno, \u00e8 allocata dal 2000 una postazione medicalizzata, con ambulanza, del servizio \"118\" della ASL.\nCos\u00ec come, nell'ex fabbricato dei servizi attiguo al F.V., al piano del ferro, \u00e8 ospitata la sede del Gruppo volontari del Soccorso locale di Croce Rossa Italiana.\nMovimento.\nLa stazione \u00e8 servita da treni regionali svolti da Trenitalia e Ferrovia Sangritana -T.U.A. (Trasporto Unico Abruzzo) nell'ambito del contratto di servizio stipulato con la Regione Abruzzo."}
{"id": "3218838", "revid": "1543377", "url": "https://it.wikipedia.org/wiki?curid=3218838", "title": "Inaccettabile", "text": "Inaccettabile \u00e8 il primo singolo estratto dall'album \"Libera da\" della cantante italiana Silvia Olari, pubblicato il 21 gennaio 2010 dall'etichetta discografica Warner Music Italy.\nIl brano.\nLa canzone, scritta dalla stessa Olari, \u00e8 stata presentata al 60\u00ba Festival di Sanremo nella sezione Nuova Generazione.\nIl brano \u00e8 stato pubblicato per la prima volta sul sito ufficiale della competizione canora ed \u00e8 stato scartato dalla giuria, non potendo cos\u00ec partecipare al festival vero e proprio.\n\"Inaccettabile\" \u00e8 stato in seguito incluso nel primo album di Silvia Olari intitolato \"Libera da\", pubblicato il 25 maggio 2010 dalla casa discografica Warner Music."}
{"id": "3218840", "revid": "287204", "url": "https://it.wikipedia.org/wiki?curid=3218840", "title": "Publio Furio Filo", "text": "Biografia.\nEra membro della \"gens Furia\", una nobile ed antica famiglia di Roma; il ramo dei \"Furii Fili\", a cui apparteneva, non aveva coperto alcuna carica pubblica prima di lui. Il padre si chiamava Spurio, mentre il nonno Marco, personaggi di cui si conoscono solo i nomi. Ebbe un figlio, anche lui di nome Publio.\nConsolato.\nFurio fu console assieme a Gaio Flaminio nel 223 a.C., mentre era in corso la guerra contro gli Anari e gli Insubri. Entrambi i consoli si recarono con le legioni in Italia settentrionale, ma il senato invi\u00f2 loro una lettera in cui veniva annunciato che la loro elezione non era valida a causa della cattiva interpretazione degli auspici. I consoli, presi per\u00f2 dai preparativi di una battaglia contro gli Insubri presso l'Adda, aprirono la lettera solo dopo la fine della battaglia. Furio torn\u00f2 cos\u00ec a Roma dove il popolo, sebbene il senato fosse riluttante, gli concesse il trionfo sui Galli e sui Liguri.\nPretura.\nFurio fu eletto assieme a Manio Pomponio Matone pretore \"peregrinus\" nel 216 a.C., quando la seconda guerra punica era iniziata ormai da tre anni; dopo la sconfitta romana a Canne, insieme al collega Matone, spinse il senato ad adottare misure difensive pi\u00f9 adeguate per Roma. Poco tempo dopo Marco Claudio Marcello gli consegn\u00f2 la flotta con la quale si imbarc\u00f2 per l'Africa ma, gravemente ferito in un'operazione bellica, fu costretto a tornare a Lilibeo (l'attuale Marsala).\nCensura.\nNel 214 a.C. divenne censore con Marco Atilio Regolo, ma mor\u00ec l'anno seguente, poco prima della \"Lustratio\". I due censori agirono in modo duro per arginare il panico ed i tentativi di fuga dei Romani dopo le difficolt\u00e0 causate da Annibale. Con l'entrata in carica dei nuovi tribuni della plebe (inizi del 213 a.C.), venne insieme al collega censore posto in stato d'accusa davanti al popolo da Lucio Cecilio Metello, appena eletto tribuno. Nell'anno precedente, quest'ultimo essendo questore, i censori gli avevano portato via il cavallo, lo avevano allontanato dalla trib\u00f9 urbana e lo avevano fatto diventare erario, poich\u00e9 avrebbe cospirato dopo la battaglia di Canne per abbandonare l'Italia. L'intervento degli altri tribuni viet\u00f2 ai censori di difendersi durante il loro mandato, fino almeno a quando non avessero cessato l'incarico assunto con questa magistratura (5 anni). La morte prematura di P.Furio imped\u00ec per\u00f2 che tale incarico venisse portato a compimento. Anche M.Atilio rinunci\u00f2 alla carica.\nFurio fu anche augure fino al giorno della sua morte, avvenuta nel 213 a.C.\nBibliografia.\n, vol III, pag. 334, n. 1"}
{"id": "3218841", "revid": "107831", "url": "https://it.wikipedia.org/wiki?curid=3218841", "title": "ATP Saragozza 1994 - Singolare", "text": "Il singolare del torneo di tennis Saragozza Open 1994, facente parte dell'ATP Tour, ha avuto come vincitore Magnus Larsson che ha battuto in finale Lars Rehmann 6-4,6-4."}
{"id": "3218843", "revid": "1652635", "url": "https://it.wikipedia.org/wiki?curid=3218843", "title": "Victoria amazonica", "text": "Victoria amazonica \u00e8 una pianta acquatica della famiglia delle Nymphaeaceae, originaria del bacino dell'Amazzonia.\nQuesta ninfea sudamericana presenta le foglie pi\u00f9 grandi del mondo tra le specie acquatiche. Queste foglie sono in grado di galleggiare e sopportare pesi grazie alla particolare tessitura delle nervature della pagina inferiore. Le foglie fungono quindi da supporto per diverse specie di uccelli che le usano come piattaforma per la pesca, nonch\u00e9 per vari rettili che le utilizzano per esporsi al sole.\nIn orticoltura, questa specie spettacolare \u00e8 molto apprezzata, anche se \u00e8 difficile coltivarla lontano dall'equatore e cresce solo in serre appositamente attrezzate.\nDescrizione.\nHa foglie di dimensioni molto grandi, fino a 3 metri di diametro, con un bordo rialzato di circa dieci centimetri e costole profonde sul lato inferiore che gli consentono di intrappolare delle sacche d'aria e quindi di galleggiare molto bene. La superficie delle foglie \u00e8 idrorepellente grazie ad una spessa cuticola cerosa idrofoba.\nGli steli sono lunghi 7-8 metri, e sono ancorati al terreno. Sono piante rizomatose.\nI fiori possono arrivare a 40\u00a0cm di diametro, con 4 sepali coriacei e spinosi di colore marrone con bordi rosa. I petali sono numerosi da 50 a 70 per fiore. Gli stami sono da 100 a 300. Il gineceo \u00e8 composto da 20 a 40 carpelli sincarpici. L'ovario \u00e8 pluriloculare. Il fiore \u00e8 proterogino.\nLa prima notte dopo essere sbocciati i fiori sono bianchi, e dalla seconda notte in poi assumono una colorazione rosa. Questo avviene a causa delle reazioni chimiche durante l'impollinazione che producono una grande quantit\u00e0 di antociani che determinano la variazione cromatica.\nIl frutto \u00e8 una bacca ovoidale con un diametro leggermente superiore a 10\u00a0cm che contiene 100-700 semi ovali, lunghi un centimetro.\nBiologia.\nI fiori sono impollinati da scarabei della sottofamiglia Dynastinae.\n\u00c8 una pianta molto competitiva. Utilizza infatti i suoi germogli pieni di spine, come una mazza chiodata, facendoli roteare sulla superficie dell'acqua per rimuovere da essa le piante in competizione. Oltre a ci\u00f2, date le enormi dimensioni, \u00e8 in grado di sottrarre luce solare alle piante sottostanti e la rapida espansione della foglia (pi\u00f9 di 20 centimetri al giorno) \u00e8 in grado di allontanare e soppiantare i competitori.\nDistribuzione e habitat.\nLa specie \u00e8 nativa delle acque poco profonde del bacino del Rio delle Amazzoni."}
{"id": "3218854", "revid": "122561796", "url": "https://it.wikipedia.org/wiki?curid=3218854", "title": "Sakura Mail", "text": " \u00e8 un manga di U-Jin pubblicato dal 14 aprile 1995 al 1\u00ba giugno 2000 su \"Weekly Young Sunday\" della Shogakukan. Ne \u00e8 stata tratta una serie OAV di dodici episodi, pubblicati in Giappone dal 21 maggio al 22 ottobre 1997. In Italia la serie \u00e8 stata trasmessa su Cultoon, e i diritti per l'home video sono stati acquisiti dalla Dynit che l'ha pubblicata su tre DVD. I diritti per il manga erano stati acquisiti dalla d/visual che ha pubblicato soltanto il primo volume; successivamente la Goen (etichetta di RW Edizioni) ha rilevato i diritti e ha pubblicato integralmente il manga in Italia.\nTrama.\nIl protagonista, Toma Inaba, si \u00e8 appena diplomato e sta facendo di tutto per avere accesso alla prestigiosa Keio University. Durante gli esami di accesso Toma nota Mieko Yostuba, una giovane dai capelli rossi anche lei alle prese con gli esami. Tuttavia Mieko riesce a superare gli esami al primo tentativo, mentre Toma no. Comunque per evitare l'imbarazzo di confessare a Mieko la verit\u00e0, il ragazzo mente, dicendo di essere riuscito ad entrare. Ciononostante Toma, nella difficile situazione in cui si trova, riesce a trovare consolazione nell'affetto della dolce cuginetta Urara Kasuga, davanti alla quale i sentimenti per Mieko iniziano a vacillare.\nMedia.\nManga.\nIl manga, scritto e disegnato da U-Jin, \u00e8 stato serializzato dal 14 aprile 1995 al 1\u00ba giugno 2000 sulla rivista \"Weekly Young Sunday\" edita da Shogakukan. I vari capitoli sono stati raccolti in venti volumi \"tank\u014dbon\" pubblicati dall'ottobre 1995 al luglio 2000.\nIn Italia la serie \u00e8 stata inizialmente pubblicata da d/visual dal 2 aprile 2007, che per\u00f2 interrompe la pubblicazione dopo un solo numero. Dopo alcuni anni, RW Edizioni rilev\u00f2 i diritti dell'opera e la pubblic\u00f2, questa volta per intero, sotto l'etichetta RW Edizioni dal 28 gennaio 2011 al 24 agosto 2012.\nNel febbraio 2014 \u00e8 stato annunciato un sequel, ad opera dello stesso autore, intitolato in cui si narrano le peripezie di un ragazzo in cerca di lavoro a Tokyo che viene abbracciato da una ragazza che lo chiama \"fratello maggiore\". Quest'ultimo \u00e8 stato serializzato dall'8 febbraio 2014 all'8 agosto 2015 sulla rivista \"Comic Heaven\" edita da Nihon Bungeisha. I vari capitoli sono stati raccolti in due volumi \"tank\u014dbon\" pubblicati dall'8 dicembre 2014 al 28 novembre 2015.\nAnime.\nUn adattamento OAV diretto da Kunitoshi Okajima e prodotto dallo studio Shaft \u00e8 stato pubblicato in home video dal 21 maggio al 22 ottobre 1997 per un totale di dodici episodi. Nel 1998 l'intera serie venne trasmessa in televisione, ma in una versione censurata, dove vennero rimosse molte delle scene di nudo. La sceneggiatura \u00e8 stata affidata a Kenji Terada mentre la colonna sonora \u00e8 stata composta da Mitsuo Hagita. Le sigle sono rispettivamente \"Kimi no mado kara (From Your Window)\" in apertura e \"Love Rides on the Wind\" in chiusura, entrambe cantate da Takako Kuwata.\nIn Italia la serie \u00e8 stata pubblicata da Dynit dal 1\u00ba giugno al 21 luglio 2006 in DVD e successivamente \u00e8 andata in onda su Cooltoon dal marzo 2009. L'edizione italiana \u00e8 stata doppiata presso lo studio Coop. Eddy Cortese sotto la direzione di Paolo Cortese, la traduzione a cura di Yoshiya Hirohama e i dialoghi di Anna Marani.\nLa versione italiana, sia per quanto concerne l'home video che la televisione, si basa su quella integrale originale del 1997 e non su quella censurata.\nVideogioco.\nUn videogioco di genere simulatore di appuntamenti per Sega Saturn intitolato \"Sakura Diaries: ReMaking Memories\" \u00e8 stato pubblicato il 1\u00ba ottobre 1998 da Media Group. Il giocatore assume il ruolo di Toma Inaba, il cui obiettivo \u00e8 quello di entrare alla Keio University, mentre si occupa di gestire le sue relazioni sentimentali. Molte delle scene tagliate sono state prese direttamente dalla serie anime.\nAccoglienza.\nFrancesca Guarracino di MangaForever recens\u00ec i primi tre volumi del manga, trovando il tratto dell'autore come piacevolmente fresco e sottile, per un disegno pulito ed accurato tanto nella definizione delle figure umane quanto nella realizzazione degli ambienti. Questa leggerezza di fondo si ritrovava anche nelle tavole nel loro complesso, grazie a un uso equilibrato dei retini e a un'impostazione delle pagine dinamica e mai confusionaria. Il risultato era un'opera estremamente scorrevole che si lasciava leggere senza alcun problema. Afferm\u00f2 che la trama pur ispirandosi ad alcuni dei classici topoi della commedia sentimentale, come il triangolo amoroso e la convivenza forzata, \"Sakura Mail\" era un manga che riusciva a dosare in modo convincente umorismo e sentimenti, permettendo anche di approfondire le psicologie dei protagonisti, mettendone in evidenza dubbi e insicurezze. Da questo punto di vista, le situazioni a sfondo erotico, al contrario di quanto si poteva immaginare, rimanevano in secondo piano, non prendendo mai il sopravvento sul filo principale della trama, dove invece venivano privilegiate le relazioni che intercorrevano tra i personaggi, che erano anche, ma non esclusivamente, di natura sessuale. In conclusione reput\u00f2 \"Sakura Mail\" un titolo consigliato a un pubblico adulto, che si poteva ben definire una commedia a tinte sexy, che riservava sfumature \"yuri\", in grado di dare nel corso dei volumi il giusto spazio ai molteplici elementi di cui si componeva. Il risultato era un'opera che riusciva a non scadere nel fanservice fine a se stesso, e che quindi per certi versi si rivelava lontana dal genere erotico inteso in senso stretto.\nChris Shepard di Anime News Network recens\u00ec il primo volume DVD dell'anime definendo la trama un classico triangolo amoroso, la cui storia \u00e8 caratterizzata dalla presenza di alcuni piccoli strani colpi di scena, dove le tematiche \"ecchi\" erano presenti fin dall'inizio. Ci\u00f2 che impediva alla serie dall'indurre troppa noia erano i personaggi davvero accattivanti, facendo degli apprezzamenti riguardo al legame tra i tre protagonisti. Il cast di personaggi non era molto caratterizzato e non avrebbero fatto breccia nel cuore degli spettatori ma rimanevano comunque interessanti per l'intera durata dell'opera. La seconda colonna portante era il fanservice, dove i personaggi femminili erano ben progettati e carini, senza mai trasformarsi mai in un anime \"hentai\". Sebbene i personaggi stessi fossero di bell'aspetto, l'animazione generale non era delle migliori, ma questo dettaglio era quasi irrilevante poich\u00e9 i personaggi raramente facevano qualcosa di pi\u00f9 che camminare, parlare e rimuovere i capi di abbigliamento. \"Sakura Mail\" era una serie anime sexy, dove erano presenti le classiche contese di relazione e i triangoli amorosi tipici di questo tipo di opere, ma non diventava mai troppo sdolcinato o serio. Concluse affermando che l'anime non presentava una trama memorabile ma il fanservice era ben fatto, perci\u00f2 consigli\u00f2 di prenderlo in considerazione per gli amanti del genere in cerca di qualcosa di leggero da guardare.\nAdam Arnold di ANIMEfringe recens\u00ec il secondo volume VHS definendo l'opera una commedia erotica sulla scia di \"Melrose Place\" e \"Sex and the City\", consigliandolo a chi fosse in cerca di una serie suggestiva senza per\u00f2 le scene di sesso forzato che riempivano i titoli \"hentai\".\nTheron Martin sempre di Anime News Network torn\u00f2 a parlare del primo volume DVD della serie animata, questa volta di una nuova edizione, specificando che rispetto a quella gi\u00e0 trattata dal collega Shepard tre anni prima, si tratta della versione integrale e non quella televisiva censurata impiegata sulle TV giapponesi. Martin afferm\u00f2 che il triangolo amoroso al centro di \"Sakura Mail\" era il classico presente negli anime sentimentali dove all'inizio un ragazzo molto innamorato di una splendida ragazza di alta classe non notava l'affetto di un'altra sua coetanea carina, disponibile e premurosa che era gi\u00e0 accanto a lui, trovando molte scene, situazioni e personaggi erano dei clich\u00e9 gi\u00e0 visti prima. Ci\u00f2 che separava l'opera dalle tipiche commedia romantiche era che si tratta di una pura e spensierata storia d'amore, e ci\u00f2 che lo rendeva interessante da guardare era il suo set di personaggi imperfetti dove nessuno dei tre protagonisti era del tutto sincero nei confronti degli altri, finendo per creare delle situazioni a catena. L'altro motivo per guardare l'anime era il suo fanservice in tutta la sua gloria inedita prima di allora. Il recensore fin\u00ec per\u00f2 per sconsigliare l'opera a chi non era amante delle scene sexy, mentre per tutti gli altri potevano trovare qualcosa di alta qualit\u00e0 da guardare.\nLo stesso Martin torn\u00f2 a recensire anche il secondo volume DVD della nuova edizione, definendo la serie animata come una storia d'amore leggera tra tre persone innamorate che per\u00f2 a volte non riuscivano ad essere oneste con s\u00e9 stesse per quanto riguardava i reciproci sentimenti. Se il primo volume introduceva le circostanze degli inganni che intrecciavano i tre protagonisti, il secondo volume d'altro canto mostrava come la trama cadeva a pezzi in un modo melodrammatico che ricordava una telenovela. Anche se poteva essere interessante vedere i personaggi uscire dalle difficolt\u00e0 in cui erano finiti, gli eventi che accadevano nei primi cinque episodi contenuti nel volume erano di poco conto, il che avrebbe sorpreso qualsiasi fan veterano degli anime. La narrazione aveva mostrato dei segni di sviluppo a partire dagli ultimi due episodi contenuti nel volume precedente, ma Martin si sent\u00ec di ricordare che quello era un anime romantico dedicato al pubblico maschile, dove il protagonista sarebbe stato ovviamente perdonato piuttosto rapidamente dalla ragazza che \u00e8 follemente innamorata di lui nonostante la sua grande trasgressione. La serie guadagnava punti per non aver incluso i tipici episodi ambientati in spiaggia, alle sorgenti termali oppure in piscina (anche se erano presenti alcune scene con le ragazze in costume ba bagno ma erano in un contesto diverso), ma perdeva un po' del punteggio guadagnato con la scena in cui il ragazzo deve lavare la schiena ad una delle ragazze. \"Sakura Mail\" non era del tutto un classico anime romantico, non evitava di affrontare le conseguenze degli inganni rivelati e consentiva ai suoi personaggi di crescere un po' dalle loro esperienze, di conseguenze, l'ultimo episodio per svolgersi in una maniera che molti potevano aspettarsi. Il fanservice, sebbene pi\u00f9 scarso del primo volume, continuava a essere pi\u00f9 impressionante e di quanto si vedeva nel tipico anime os\u00e9.\nStefano Radolovich di Everyeye.it afferm\u00f2 che gli amanti di opere come \"I\"s\" e \"100% Fragola\" avrebbero trovato pane per i loro denti. L'opera non era nulla di particolarmente originale, anzi forse l'assenza di comicit\u00e0 non permetteva di stemperare l'irrefrenabile antipatia per il protagonista, ma in fin dei conti la storia funzionava, presentando meno fraintendimenti di altri manga del genere e che riusciva ad essere piacevole. Il lato erotico risultava sommesso, un bene per chi non apprezzava il genere, meno per chi sperava in qualcosa di pi\u00f9 \"ecchi\" e per i fan pi\u00f9 sfegatata delle opere di U-Jin. Concluse affermando che si trattava di un prodotto discreto ma non per tutti."}
{"id": "3218855", "revid": "599013", "url": "https://it.wikipedia.org/wiki?curid=3218855", "title": "ATP Osaka 1994 - Singolare", "text": "Il singolare del torneo di tennis ATP Osaka 1994, facente parte dell'ATP Tour, ha avuto come vincitore Pete Sampras che ha battuto in finale Lionel Roux 6-2,6-2."}
{"id": "3218857", "revid": "643662", "url": "https://it.wikipedia.org/wiki?curid=3218857", "title": "Roman Berezovskij", "text": ""}
{"id": "3218865", "revid": "1573940", "url": "https://it.wikipedia.org/wiki?curid=3218865", "title": "Caecilia guntheri", "text": "Caecilia guntheri \u00e8 un anfibio della famiglia Caeciliidae.\nDistribuzione e habitat.\nLa specie vive in Colombia e in Ecuador, dove occupa vari habitat umidi, tropicali o subtropicali."}
{"id": "3218873", "revid": "1573940", "url": "https://it.wikipedia.org/wiki?curid=3218873", "title": "Caecilia subnigricans", "text": "Caecilia subnigricans \u00e8 un anfibio della famiglia Caeciliidae.\nDistribuzione e habitat.\nLa specie vive in Colombia e in Venezuela, dove occupa vari habitat umidi, tropicali o subtropicali."}
{"id": "3218874", "revid": "436907", "url": "https://it.wikipedia.org/wiki?curid=3218874", "title": "The Complete Works", "text": "The Complete Works \u00e8 un box set in edizione limitata della rock band britannica Queen, pubblicato per la prima volta nel dicembre del 1985."}
{"id": "3218876", "revid": "1442080", "url": "https://it.wikipedia.org/wiki?curid=3218876", "title": "Estoril Open 1994 - Singolare", "text": "Il singolare del torneo di tennis Estoril Open 1994, facente parte dell'ATP Tour, ha avuto come vincitore Carlos Costa che ha battuto in finale Andrij Medvedev 4-6, 7-5, 6-4."}
{"id": "3218883", "revid": "1573940", "url": "https://it.wikipedia.org/wiki?curid=3218883", "title": "Caecilia corpulenta", "text": "Caecilia corpulenta \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia, dove occupa vari habitat umidi, tropicali o subtropicali."}
{"id": "3218888", "revid": "1442080", "url": "https://it.wikipedia.org/wiki?curid=3218888", "title": "South African Open 1994 - Singolare", "text": "Il singolare del torneo di tennis South African Open 1994, facente parte dell'ATP Tour, ha avuto come vincitore Markus Zoecke che ha battuto in finale Hendrik Dreekmann 6-4, 6-1."}
{"id": "3218890", "revid": "23", "url": "https://it.wikipedia.org/wiki?curid=3218890", "title": "Cloantite", "text": ""}
{"id": "3218893", "revid": "726373", "url": "https://it.wikipedia.org/wiki?curid=3218893", "title": "Passi d'amore", "text": "Passi d'amore \u00e8 una miniserie televisiva italiana del 1990, diretta da Sergio Sollima e con protagonista Alessandra Martines.\n&lt;br&gt;Nel cast, figurano anche Daniel Olbrychski, Jean Dalric, Matteo Gazzolo, Dagmar Lassander e Christina Englehardt.\nLa miniserie, in due puntate, and\u00f2 in onda su Rai 1 in prima serata il 14 e il 15 gennaio 1990.\nTrama.\nElisa \u00e8 una ballerina che vede i propri sogni professionali infrangersi a causa di un'inattesa gravidanza.\n&lt;br&gt;Riuscir\u00e0 a ritrovare la serenit\u00e0 grazie all'amore."}
{"id": "3218900", "revid": "405275", "url": "https://it.wikipedia.org/wiki?curid=3218900", "title": "Ditalino", "text": ""}
{"id": "3218933", "revid": "13102", "url": "https://it.wikipedia.org/wiki?curid=3218933", "title": "Antonio Latini", "text": "Notizie biografiche.\nAntonio Latini nacque a Colle Amato, presso Fabriano, nel 1642. Rimasto orfano all'et\u00e0 di cinque anni, fu costretto a servire fin dalla pi\u00f9 tenera et\u00e0 in cambio di un tetto sopra la testa e di che sfamarsi. Che fosse di umilissime origini lo sappiamo per certo, perch\u00e9 \u00e8 stato recentemente ritrovato e pubblicato il manoscritto dell'autobiografia, dettata nel 1690 a un frate. A sedici anni, dopo aver imparato a leggere e a scrivere presso la nobile famiglia Razzanti di Matelica, Latini tent\u00f2 la fortuna emigrando a Roma. Assunto dal cardinale Antonio Barberini come sottocuoco, pass\u00f2 a mansioni via via superiori, per approdare infine, a soli ventotto anni, all'ufficio di scalco, ossia di soprintendente alle cucine, a cui spettava selezionare e dirigere i cuochi e la servit\u00f9, rifornire la dispensa e organizzare i banchetti. In casa Barberini impar\u00f2 anche la difficile arte del trinciante, i modi del gentiluomo e a tirar di spada. Successivamente esercit\u00f2 la scalcheria a Macerata, Mirandola e Faenza. Concluse degnamente la carriera a Napoli, alle dipendenze del reggente Esteban Carillo Salsedo. Qui crebbe la sua fama; qui fu insignito del titolo di cavaliere dello Speron d'oro; qui, negli ultimi anni della sua vita, compil\u00f2 \"Lo scalco alla moderna, o vero l'arte di ben disporre i conviti\", che diede alle stampe in due volumi tra il 1692 e il 1694. Mor\u00ec nel 1696.\n\"Lo scalco alla moderna\".\nCome ha osservato Emilio Faccioli, \"Lo scalco alla moderna\" \u00e8 \u00abla summa di tutta la letteratura precedente, dagli esordi della gastronomia umanistica ai trattati maggiori dell'et\u00e0 rinascimentale\u00bb. Con la caratteristica mentalit\u00e0 dell'autodidatta, Latini vi stiv\u00f2 tutto ci\u00f2 che aveva appreso in anni di esperienze sul campo, letture e riflessioni: considerazioni sui compiti dello scalco e dei suoi sottoposti, in particolare del trinciante; istruzioni sull'organizzazione della cucina, sulla preparazione dei banchetti, e su come imbandire le tavole e realizzare i trionfi; ricette di arrosti, bolliti, stufati, fritti, brodi, minestre, pasticci, pizze, salse, aceti profumati, conserve; nozioni di dietetica, e ulteriori ricette di piatti di magro, di sciroppi e sorbetti; catalogo dei prodotti gastronomici d'eccellenza e dei migliori vini del Regno di Napoli.\n\"Lo scalco alla moderna\" \u00e8 un'opera ambiziosa e corposa, stampata senza badare a spese e illustrata da silografie e belle incisioni in rame. Ma non sono queste le ragioni del suo interesse, quanto piuttosto le preziose notizie che Latini ci d\u00e0 sui primi passi di quella che diventer\u00e0, nel giro di due secoli, la vera cucina napoletana.\n\"Lo scalco alla moderna\" e la cucina napoletana.\nTroviamo in questo libro, tanto per cominciare, la ricetta della \u00absalsa di pomodoro alla spagnuola\u00bb, con cipolla, timo, \u00abpeparolo\u00bb, sale, olio e aceto. Non \u00e8 solo la prima ricetta pubblicata di una preparazione a base di pomodoro, ma quella di un sugo che, \u00abcon qualche aggiustamento\u00bb \u2013 scrivono Alberto Capatti e Massimo Montanari \u2013 \u00absar\u00e0 destinato a grande avvenire nella cucina italiana e nell'industria conserviera\u00bb. Latini \u00e8 pioniere anche nell'impiego di un altro ortaggio giunto dal Nuovo Mondo, il peperone, che utilizza per insaporire alcune salse. Nel secondo volume del suo trattato, riservato interamente alle \u00abvivande di magro\u00bb, Antonio Latini sembra precorrere una tendenza che emerger\u00e0 solo nella seconda met\u00e0 del Settecento, e cio\u00e8 la sostituzione delle spezie orientali con i profumi dell'orto. Insegna infatti come \u00abcucinare e condire vivande senza spezierie\u00bb, impiegando al loro posto prezzemolo, timo serpillo e altre erbe odorose.\nAlla cucina partenopea e al ruolo essenziale che vi giocano le paste e i molluschi rimandano i capitoletti sui \u00abdiversi maccaroni, lasagne e gnocchetti\u00bb e sui frutti di mare. Alla pi\u00f9 schietta tradizione napoletana si collegano anche le pagine sui sorbetti, a cominciare dal sorbetto al limone.\nLe specialit\u00e0 enogastronomiche del Meridione.\nDi grande interesse \u00e8 infine, in appendice al primo volume dello \"Scalco alla moderna\", l'atlante delle specialit\u00e0 enogastronomiche del Meridione, che coincidono spesso, a pi\u00f9 di tre secoli di distanza, con quelle attuali. Vi ritroviamo gli ortaggi di Chiaia, la frutta di Posillipo, i cocomeri di , le olive di Gaeta, l'olio d'oliva della Calabria e del Salento, lo zafferano dell'Aquila, i capponi di Nocera, gli ovini del barese, i pesci di mare del napoletano e quelli d'acqua dolce di Avellino, le ostriche di Taranto, le soppressate di Nola, i prosciutti abruzzesi e di Campobasso, i caciocavalli di Laterza, i confetti di Sulmona, il torrone di Aversa e di Benevento."}
{"id": "3218938", "revid": "599013", "url": "https://it.wikipedia.org/wiki?curid=3218938", "title": "Isma\u00ebl Ba", "text": "Ha giocato stabilmente in Europa dal 1998 al 2011: dapprima in Grecia, con Skoda Xanthi (dal 1998 al 2000 e poi nuovamente dal 2001 al gennaio 2005) e Aris Salonicco (2000-2001), poi a Cipro, con AEK Larnaca (da gennaio 2004 al 2006), Omonia Nicosia, (dal 2006 al 2008), AEP (2008-2010) e Atromitos Geroskipou (in seconda serie, dal 2010 al 2011).\nVanta anche 3 presenze nella nazionale senegalese tra il 1997 e il 2000."}
{"id": "3218942", "revid": "36426", "url": "https://it.wikipedia.org/wiki?curid=3218942", "title": "Madonna di Pasadena", "text": "La Madonna di Pasadena \u00e8 un dipinto a olio su tavola (55x40 cm) di Raffaello Sanzio, databile al 1503 circa e conservato nel Norton Simon Museum of Art di Pasadena.\nDescrizione e stile.\nLa Madonna \u00e8 del tipo \"leggente\" e presenta numerose affinit\u00e0 con altre madonne della giovent\u00f9 di Raffaello, derivate da prototipi di Perugino, come la \"Madonna Solly\" e la \"Madonna Connestabile\". Rispetto alla prima mostra una certa maturazione dello stile, con fisionomie pi\u00f9 dolci, movimenti pi\u00f9 sciolti e un migliore inserimento della figura nel paesaggio.\nMaria seduta \u00e8 ritratta mezza figura col bambino in grembo. A met\u00e0 del dipinto una linea, probabilmente di un parapetto, lascia spazio in alto per un paesaggio lacustre, con un castello, colline e alberelli.\nL'opera mostra un'austera semplicit\u00e0, e la cromia rivela quello splendore e quella profondit\u00e0 di chiaroscuro imputabile a Raffaello giovane."}
{"id": "3218943", "revid": "200568", "url": "https://it.wikipedia.org/wiki?curid=3218943", "title": "Nikolay Zelinsky", "text": ""}
{"id": "3218960", "revid": "16758", "url": "https://it.wikipedia.org/wiki?curid=3218960", "title": "Ismail Ba", "text": ""}
{"id": "3218961", "revid": "36426", "url": "https://it.wikipedia.org/wiki?curid=3218961", "title": "Madonna col Bambino (Raffaello)", "text": ""}
{"id": "3218969", "revid": "1452073", "url": "https://it.wikipedia.org/wiki?curid=3218969", "title": "Appledore", "text": ""}
{"id": "3218970", "revid": "76963", "url": "https://it.wikipedia.org/wiki?curid=3218970", "title": "Linda Hardy", "text": "Biografia.\nLinda Hardy \u00e8 nata a Nantes in Francia nel 1973. Nel 1992 viene eletta Miss Francia e ha rappresentato la sua nazione ai concorsi di Miss Mondo 1992 e Miss Universo 1992. Nel 1999 debutta nel mondo del cinema con il ruolo di Anne nella commedia francese \"Retroverso\"; il ruolo che per\u00f2 \u00e8 quello di Jill, la mutante di \"Immortal Ad Vitam\", film di fantascienza del 2004."}
{"id": "3218971", "revid": "1573940", "url": "https://it.wikipedia.org/wiki?curid=3218971", "title": "Caecilia crassisquama", "text": "Caecilia crassisquama \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Ecuador, dove occupa vari habitat umidi, tropicali o subtropicali."}
{"id": "3218974", "revid": "110157", "url": "https://it.wikipedia.org/wiki?curid=3218974", "title": "Johanna Herolt-Graff", "text": "Biografia.\nFiglia primogenita del pittore Johann Andreas Graff (1637-1701) e della pittrice Anna Maria Sibylla Merian (1647-1717), fu istruita dalla stessa madre nell'arte della pittura, assieme alla sorella Dorothea Maria.\nNel 1670 la famiglia di Johanna si trasfer\u00ec a Norimberga, luogo di nascita del padre, dove nel 1678 nacque la figlia secondogenita Dorothea Maria. Nel 1681 Merian ritorn\u00f2 a Francoforte sul Meno. Graff avrebbe raggiunto la sua famiglia successivamente.\nNel 1686 la Merian lasci\u00f2 il marito e si trasfer\u00ec con le due figlie e la vecchia madre presso una comunit\u00e0 religiosa a nord di Amsterdam. Dopo infruttuosi tentativi di riconciliazione, Graff ritorn\u00f2 a Norimberga. Probabilmente, Johanna non rivide pi\u00f9 suo padre.\nDopo il collasso finanziario della comunit\u00e0, nel 1691, le quattro donne partirono alla volta di Amsterdam.\nJohanna si spos\u00f2 nel 1692 a Wieuwerd con Jacob Hendrik Herolt (1660-?), mercante ex labadista che commerciava col Suriname. Da questo matrimonio nacquero probabilmente uno o due figli.\nMerian e le sue due figlie aprirono uno studio e si dedicarono alla pittura di piante, uccelli e insetti e crearono opere d'arte basate sui migliori acquerelli del \"Libro dei bruchi\". Questo libro, costituito da due volumi, conteneva una serie di acquerelli di Anna Maria Sibylla Merian rappresentanti falene e farfalle in tutti gli stadi della loro metamorfosi, a partire dalle uova, fino ai bruchi e infine agli adulti.\nJohanna Helena, assieme alla madre, lavor\u00f2 per Agnes Block alla realizzazione di acquerelli delle piante del suo giardino. Inoltre fu assunta per eseguire rappresentazioni delle piante esotiche e rare dell'Orto botanico di Amsterdam.\nOltre al lavoro con la madre, realizz\u00f2 anche una propria carriera come pittrice floreale. Le sue opere, come ad esempio \"Yellow Crown Imperial\", sono caratterizzate da un aspetto scultoreo che accentua l'illusione del disegno.\nNel 1711 si rec\u00f2 in Suriname per studiare la fauna del posto e cos\u00ec contribuire con un'appendice sugli insetti al terzo volume del \"Libro dei bruchi\" contenente oltre 50 acquerelli della madre.\nProbabilmente al comando di sua madre, rimasta in Suriname, catturava insetti, pesci e rettili da vendere ai collezionisti europei. Quando la madre, nel 1714, rimase parzialmente paralizzata a seguito di un colpo apoplettico, ritorn\u00f2 per breve tempo ad Amsterdam, dove esegu\u00ec alcuni dipinti sotto il nome di sua madre. Sembra che alcuni disegni di Johanna Herolt siano stati attribuiti alla pi\u00f9 famosa madre. Alcuni lavori, come una foglia con tre topi e immagini di diversi fiori, germogli e insetti, portano la firma di entrambe le donne.\nJohanna Herolt Graff \u00e8 considerata la principale seguace della madre Anna Maria Sibylla Merian.\nNon \u00e8 chiaro dove e quando sia morta, probabilmente in Suriname."}
{"id": "3218975", "revid": "1573940", "url": "https://it.wikipedia.org/wiki?curid=3218975", "title": "Caecilia disossea", "text": "Caecilia disossea \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Ecuador e in Per\u00f9, dove occupa vari habitat umidi, tropicali o subtropicali."}
{"id": "3218978", "revid": "1925088", "url": "https://it.wikipedia.org/wiki?curid=3218978", "title": "Borogani", "text": "Borogani \u00e8 un comune della Moldavia situato nel distretto di Leova di 4.528 abitanti al censimento del 2004\nCuriosit\u00e0.\n\u00c8 la citt\u00e0 di origine di Hol Horse, portatore di Stand presente in Stardust Crusaders, terza serie del famoso manga Le Bizzarre Avventure di Jojo."}
{"id": "3218984", "revid": "1573940", "url": "https://it.wikipedia.org/wiki?curid=3218984", "title": "Caecilia occidentalis", "text": "Caecilia occidentalis \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia, dove occupa vari habitat umidi, tropicali o subtropicali."}
{"id": "3218986", "revid": "547034", "url": "https://it.wikipedia.org/wiki?curid=3218986", "title": "Borro dei Cerreti", "text": "Il Borro dei Cerreti \u00e8 un corso d'acqua della Toscana.\nIl percorso e opere idrauliche.\nNasce a San Romolo a Settimo per poi sfociare nel torrente Borro della Guardiana, di cui \u00e8 un affluente di sinistra, nei pressi di Calcinaia (Lastra a Signa).\nIl bacino del Borro dei Cerreti.\nIl suo bacino ricade nei comuni di: "}
{"id": "3218987", "revid": "20768", "url": "https://it.wikipedia.org/wiki?curid=3218987", "title": "Caecilia orientalis", "text": "Caecilia orientalis \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia e in Ecuador, dove occupa vari habitat umidi, tropicali o subtropicali."}
{"id": "3219003", "revid": "1573940", "url": "https://it.wikipedia.org/wiki?curid=3219003", "title": "Caecilia perdita", "text": "Caecilia perdita \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia, dove occupa vari habitat umidi, tropicali o subtropicali."}
{"id": "3219005", "revid": "110157", "url": "https://it.wikipedia.org/wiki?curid=3219005", "title": "Borro dei Conia", "text": "Il Conia \u00e8 un torrente della Toscana.\nIl percorso e opere idrauliche.\nNasce a Malmantile per poi sfociare nel fiume Arno, di cui \u00e8 un affluente di sinistra, nei pressi di Montelupo Fiorentino segnando il confine tra questo comune e il comune da cui ha origine.\nIl bacino del Vingone.\nIl suo bacino ricade nei comuni di: "}
{"id": "3219007", "revid": "124528970", "url": "https://it.wikipedia.org/wiki?curid=3219007", "title": "Club Mix - Material Girl, Angel &amp; Into the Groove", "text": "Club Mix - Material Girl, Angel &amp; Into the Groove \u00e8 un EP della cantautrice statunitense Madonna, pubblicato solo in Giappone nel 1985 a scopo promozionale per l'album \"Like a Virgin\"."}
{"id": "3219025", "revid": "767487", "url": "https://it.wikipedia.org/wiki?curid=3219025", "title": "Lo straccione", "text": "Lo straccione (\"The Jerk\") \u00e8 un film del 1979 diretto da Carl Reiner, con Steve Martin.\nTrama.\nNavin \u00e8 il figlio adottivo di due genitori di colore che da poveraccio diventa ricchissimo, facendo la fortuna dei suoi genitori, salvo ritornare poi uno straccione.\nRiconoscimenti.\nNel 2000 l'American Film Institute l'ha inserito all'89\u00ba posto della classifica delle cento migliori commedie americane di tutti i tempi."}
{"id": "3219026", "revid": "131358", "url": "https://it.wikipedia.org/wiki?curid=3219026", "title": "Kolejowy Klub Sportowy Lech Pozna\u0144 S.A.", "text": ""}
{"id": "3219042", "revid": "131358", "url": "https://it.wikipedia.org/wiki?curid=3219042", "title": "Aleksandr Martynovich", "text": ""}
{"id": "3219046", "revid": "834", "url": "https://it.wikipedia.org/wiki?curid=3219046", "title": "Sodan (California)", "text": ""}
{"id": "3219047", "revid": "1305772", "url": "https://it.wikipedia.org/wiki?curid=3219047", "title": "Sodus", "text": ""}
{"id": "3219049", "revid": "287204", "url": "https://it.wikipedia.org/wiki?curid=3219049", "title": "Claudio Mistrangelo", "text": "\u00c8 stato allenatore della Rari Nantes Savona per ben 38 stagioni, dal 1973 al 2011 (unica eccezione furono i campionati 1984-85 e 1985-86). \u00c8 cos\u00ec divenuto negli anni una delle figure pi\u00f9 rappresentative sia del club ligure che della pallanuoto italiana venendo inoltre nominato \"1\u00ba Tecnico d'Italia\" per ben tre volte e raggiungendo inoltre il notevole traguardo delle mille partite sulla panchina della Rari Nantes.\nBiografia.\nClaudio Mistrangelo ha iniziato a militare nella Rari Nantes Savona nel 1964 per poi divenire allenatore delle giovanili nel 1973. Nel 1978 \u00e8 passato sulla panchina della prima squadra con cui ha conquistato la promozione in Serie A nel 1981. \nNei due decenni successivi ha vinto 3 Campionati Italiani (nel 1991, 1992 e 2005), 3 Coppe Italia (nel 1990, 1991 e 1993) e 2 Coppe Len (nel 2005 e 2011). \nDal 2011 \u00e8 divenuto direttore tecnico della societ\u00e0, incarico che ha ricoperto fino al 2019.\n\u00c8 il padre di Federico, pallanuotista che militava anch'egli nella Rari Nantes Savona.\nStatistiche.\nCarriera da allenatore.\n\"Statistiche aggiornate al 2 giugno 2011\""}
{"id": "3219050", "revid": "1305772", "url": "https://it.wikipedia.org/wiki?curid=3219050", "title": "Solidaridad", "text": ""}
{"id": "3219058", "revid": "1305772", "url": "https://it.wikipedia.org/wiki?curid=3219058", "title": "Sontheim", "text": ""}
{"id": "3219063", "revid": "767487", "url": "https://it.wikipedia.org/wiki?curid=3219063", "title": "Lino Mosca", "text": "Carriera.\nNella stagione 1930-1931 vinse uno scudetto con la Juventus."}
{"id": "3219064", "revid": "1762097", "url": "https://it.wikipedia.org/wiki?curid=3219064", "title": "South Hill", "text": ""}
{"id": "3219067", "revid": "1762097", "url": "https://it.wikipedia.org/wiki?curid=3219067", "title": "South Park (disambigua)", "text": ""}
{"id": "3219069", "revid": "1305772", "url": "https://it.wikipedia.org/wiki?curid=3219069", "title": "South Point", "text": "South Point (italiano: Punto Sud) si riferisce generalmente a toponimi amministrativi e geografici del mondo anglosassone, in particolare:"}
{"id": "3219077", "revid": "88740", "url": "https://it.wikipedia.org/wiki?curid=3219077", "title": "Southwell", "text": ""}
{"id": "3219081", "revid": "1305772", "url": "https://it.wikipedia.org/wiki?curid=3219081", "title": "Spanish Fort", "text": ""}
{"id": "3219083", "revid": "1305772", "url": "https://it.wikipedia.org/wiki?curid=3219083", "title": "Stainforth", "text": ""}
{"id": "3219084", "revid": "1305772", "url": "https://it.wikipedia.org/wiki?curid=3219084", "title": "Stammham", "text": ""}
{"id": "3219085", "revid": "1522738", "url": "https://it.wikipedia.org/wiki?curid=3219085", "title": "Daegon", "text": ""}
{"id": "3219086", "revid": "1305772", "url": "https://it.wikipedia.org/wiki?curid=3219086", "title": "Stanhope", "text": ""}
{"id": "3219089", "revid": "643662", "url": "https://it.wikipedia.org/wiki?curid=3219089", "title": "Igor Shitov", "text": ""}
{"id": "3219090", "revid": "834", "url": "https://it.wikipedia.org/wiki?curid=3219090", "title": "Stanhope (veicoli)", "text": ""}
{"id": "3219094", "revid": "729019", "url": "https://it.wikipedia.org/wiki?curid=3219094", "title": "Guerre romano-sasanidi (363-628)", "text": "Per guerre romano-sasanidi dal 363 al 628 si intende quel complesso di ostilit\u00e0 a bassa o alta intensit\u00e0 che oppose l'Impero romano ai Sasanidi. Per circa due secoli e mezzo, dal 363, subito dopo la campagna sasanide di Giuliano, i due imperi tornarono a combattersi per il predominio del Medio Oriente. Le ostilit\u00e0 cessarono definitivamente quando gli Arabi inglobarono l'antico regno sasanide e si sostituirono allo stesso nel combattere l'Impero bizantino.\nContesto storico.\nPoco prima della morte di Costantino I (avvenuta nel 337), i due eserciti, da una parte quello romano comandato dal figlio di Costantino, Costanzo II, dall'altro quello persiano, condotto da Sapore II, ruppero la tregua conclusa oltre trent'anni prima da Narsete e Galerio, e tornarono a scontrarsi in Mesopotamia. Costanzo si rec\u00f2 ad Antiochia di Siria, dove rimase dal 338 al 350 per meglio difendere i confini orientali.\nCostanzo affront\u00f2 intanto anche la difficile situazione armena, che torn\u00f2 sotto l'influenza romana per tutti gli anni 340. Il conflitto per la Mesopotamia fu invece pienamente militare. Costanzo scelse di affidarsi ad una nuova linea strategica, potenziando tutta una serie di fortezze frontaliere disposte in profondit\u00e0, facendo perno su di esse per contenere gli attacchi sasanidi. Si tratt\u00f2 quindi di una guerra difensiva per le armate romane, in cui furono evitate per quanto possibile le manovre in campo aperto con l'esercito al completo. Tra gli episodi principali della guerra vi furono alcune vittorie dei suoi generali, che gli permisero di fregiarsi dal 338 del titolo di \"Persicus\" e dal 343 di quello di \"Adiabenicus Maximus\". Era iniziato cos\u00ec un conflitto che dur\u00f2 a fasi alterne per ben ventisei anni, in cui Sapore cerc\u00f2 di conquistare le fortezze frontaliere della Mesopotamia romana: Singara, Nisibi e Amida. E sebbene Sapore fosse riuscito in alcune circostanze a sconfiggere l'esercito romano di Costanzo II, non riusc\u00ec a garantire una occupazione permanente di queste fortezze, spesso rioccupate dai Romani.\nLe operazioni militari contro i Romani si dovettero interrompere quando i Sasanidi nel 351 furono attaccati a oriente (nell'attuale Afghanistan) da alcune trib\u00f9 nomadi: dopo una lunga guerra (353-358), Sapore riusc\u00ec a soggiogare le trib\u00f9, ottenendo degli alleati per la sua successiva campagna contro i Romani. La nuova offensiva sasanide port\u00f2 nel 359 alla conquista di Amida; l'anno successivo fu la volta di Singara e di altre fortezze.\nCostanzo fu obbligato a lasciare la frontiera per affrontare l'usurpazione del cugino Giuliano, morendo lungo il viaggio. Il nuovo imperatore fu impegnato nella politica interna, ma nel 363 diede inizio ad una campagna militare contro i Sasanidi, nella quale riusc\u00ec a penetrare in territorio nemico, sconfiggendo l'esercito di Sapore, superiore in numero, nella battaglia di Ctesifonte, ma non riusc\u00ec a conquistare la citt\u00e0, e fu ucciso durante la ritirata. Al suo posto fu eletto imperatore Gioviano, col quale Sapore firm\u00f2 un trattato di pace che garant\u00ec ai Sasanidi importanti guadagni territoriali: Roma perdeva in pratica tutta la Mesopotamia settentrionale fino alla stessa \"Nisibi\".\nForze in campo.\nRomani.\nDurante la prima parte di regno Costanzo II (dal 337 al 350) le legioni dislocate lungo l'intero sistema di difese, ammontavano probabilmente a 67 unit\u00e0, di cui sembrerebbe 28 si trovavano lungo la sola parte orientale, tra cui le 4 legioni di nuovissima costituzione (I \"Flavia Constantia\", II \"Flavia Constantia\", II \"Flavia Virtutis\" e III \"Flavia Salutis\") forse create in seguito alla nuova crisi che aveva colpito il regno d'Armenia nel 334 (pari al 42% dell'intera forza legionaria schierata lungo le frontiere imperiali):\nGrazie alla Notitia dignitatum (databile agli inizi del V secolo), alcuni autori moderni, come il Jones, hanno proposto una ricostruzione delle dimensioni dell'esercito romano dell'epoca, sulla base dell'elenco delle unit\u00e0 militari presenti nella parte orientale. Il risultato proposto dallo stesso pu\u00f2 cos\u00ec riassumersi: 113.000 \"comitatenses\" e 248.000 \"limitanei\" in Oriente (compresa l'area balcanica).\nL'esercito orientale era a sua volta diviso in 3 grandi \"comandi strategici per aree territoriali\", ciascuna posta sotto il comando di un \"Magister militum\", che aveva a sua volta alle dipendenze alcuni \"duces\" e \"comes\", come segue:\nAlle legioni sopra elencate vanno poi aggiunte tutte le unit\u00e0 minori di limitanei (\"auxilia\", \"numeri\", \"cohortes\", \"cunei\", \"equites\", ecc.) posizionate lungo i confini imperiali e che rispondevano ai seguenti ufficiali: il \"Dux Thebaidos\", il \"Dux Libyarum\", il \"Comes limitis Aegypti\", il \"Dux Armeniae\", il \"Comes per Isauriam\", il \"Dux Foenicis\", il \"Dux Syriae\", il \"Dux Palaestinae\", il \"Dux Osrhoenae\", il \"Dux Mesopotamiae\" e il \"Dux Arabiae\".\nSasanidi.\nNon conosciamo con precisione quante e quali furono le armate messe in campo da parte dei Sasanidi. Ci\u00f2 che conosciamo di questo esercito \u00e8 che non era permanente come quello romano, con soldati di professione pagati regolarmente per il loro mestiere. Vi era solo un'eventuale divisione del bottino finale. Ci troviamo piuttosto di fronte ad un sistema simile a quello feudale, dove per ogni campagna era necessario assemblare un esercito di volta in volta, composto da nobili a capo dei loro \"clan\", sottoposti poi sotto il comando di un principe della casa reale. Non c'erano perci\u00f2 ufficiali esperti d'armi che prestassero servizio in modo continuo e neppure un sistema di reclutamento durevole, poich\u00e9 non vi erano unit\u00e0 militari permanenti, sebbene molti fossero i nobili a disposizione dell'esercito sasanide. Per questi motivi, spesso ingaggiavano armate mercenarie. Usavano soprattutto l'arco ed il cavallo in guerra, diversamente dai Romani che prediligevano la fanteria, tanto che i Sasanidi si dice crescessero fin dall'infanzia, cavalcano e tirando con le frecce, vivendo costantemente per la guerra e la caccia.\nVi \u00e8 da aggiungere per\u00f2 che, a differenza dei Parti arsacidi, cercarono di mantenere sotto le armi per pi\u00f9 anni i loro contingenti, nel corso di importanti campagne militari, velocizzando il reclutamento delle loro armate, oltre a meglio assimilare le tecniche di assedio dei loro avversari romani, mai veramente apprese dai loro predecessori.\nFasi del conflitto (363-628).\nUn nuovo periodo di \"relativa pace\" tra i due Imperi (363-421).\nCon la fine della campagna sasanide di Giuliano del 363, Gioviano aveva rinunciato all'Armenia ed il sovrano di Persia Sapore II era determinato a sfruttare la situazione. Il monarca sasanide cominci\u00f2, infatti, a portare l'aristocrazia armena dalla propria parte, detronizzando il loro re arsacide, Arsace II, fedele alleato di Roma, che arrest\u00f2 e incarcer\u00f2, costringendolo poi al suicidio. Dispose, inoltre, di inviare una forza d'invasione contro il Regno di Iberia (odierna Georgia), e una seconda armata contro il figlio di Arsace III, Papa, che si trovava presso la fortezza di Artogerassa, probabilmente nel 367. Nella primavera seguente (368), Papa riusc\u00ec a scappare e a raggiungere l'imperatore romano Valente a Marcianopoli, dove stava conducendo una campagna contro i Goti.\nValente mand\u00f2 il generale Arinteo a ricollocare Papa sul trono armeno gi\u00e0 l'estate seguente alla prima azione contro i Goti (nel 369?), anche su richiesta della stessa nobilt\u00e0 armena. Sapore reag\u00ec invadendo ancora una volta e devastando la regione. Papa riusc\u00ec nuovamente a fuggire e fu reintegrato dai Romani scortato da una forza molto pi\u00f9 grande nel 370. Sull'orlo di una nuova guerra, l'imperatore Valente risiedette presso Antiochia, divenuta suo \"quartier generale\", negli anni 369-370 e 375-378. La primavera seguente del 371, il generale Terenzio guid\u00f2 forze ancora pi\u00f9 grandi per riconquistare l'Iberia e presidiare l'Armenia nei pressi del monte Npat. Il contrattacco di Sapore in Armenia fu bloccato dai generali Traiano e Vadomario a Bagavan. Valente aveva violato il trattato del 363, difendendo con successo la propria posizione. Una tregua stipulata nell'anno della vittoria garant\u00ec una pace provvisoria per cinque anni, mentre Shapur era impegnato contro un'invasione Kushan ad est.\nNel frattempo sorsero problemi con Papa, che arriv\u00f2 ad uccidere il patriarca armeno Narsete e a pretendere il controllo di alcune citt\u00e0 romane, tra cui Edessa. Spinto dai suoi generali, e temendo che Papa sarebbe passato dalla parte dei Persiani, Valente tent\u00f2 di catturare il principe, e in seguito lo fece mettere a morte, a Tarso, dove si era rifugiato, dal generale Traiano (374). Al suo posto l'imperatore pose un altro arsacide, Varazdat, che govern\u00f2 sotto la reggenza dello \"sparapet\" (comandante dell'esercito armeno) Masel Mamikonean, fedele a Roma. Inoltre Valentiniano mor\u00ec nel corso di una campagna contro i Quadi per un colpo apoplettico, il 17 novembre 375. I due figli di Valentiniano, e nipoti di Valente, Graziano e Valentiniano II, furono nominati augusti dalle truppe in Pannonia.\nTutto ci\u00f2 non miglior\u00f2 la situazione con i Persiani, che ricominciarono a lamentarsi riguardo al trattato del 363. Nel 375, Valente si prepar\u00f2 per una spedizione, che per\u00f2 non fu mai iniziata a causa della grande rivolta in Isauria da parte di truppe prima stanziate ad oriente. Come se non bastasse, nel 377 i Saraceni comandati dalla regina Mavia si ribellarono, devastando i territori dalla Palestina al Sinai. Anche se Valente riusc\u00ec a sedare entrambe le rivolte, gli fu impedita l'azione ad est.\nPochi anni pi\u00f9 tardi, nel 384, il regno d'Armenia fu diviso in due regioni: quella occidentale fu posta, come \"protettorato\", sotto l'Impero romano d'Oriente, mentre quella orientale venne affidata ai Persiani. La regione occidentale divenne provincia dell'Impero Romano con il nome di Armenia Minore, mentre la parte orientale rimase un regno indipendente, anche se solo formalmente, sotto il controllo persiano, fino al 428 quando i Sasanidi deposero il sovrano legittimo instaurando una loro dinastia.\nCampagne del V secolo.\nTeodosio II contro Bahram V (421-423).\nAppena salito al trono (421), Bahram V continu\u00f2 la persecuzione contro i cristiani iniziata dal padre, Yazdgard I, dopo il tentativo del vescovo di Ctesifonte di bruciare il tempio del Grande Fuoco della capitale sasanide. Questa persecuzione, che port\u00f2 alla morte di Giacomo l'Interciso, fu il \"casus belli\" dell'offensiva imperiale.\nL'imperatore Teodosio II invi\u00f2 infatti un forte contingente militare in Armenia, da sempre contesa dalle due potenze confinati, al comando del \"magister militum praesentalis\" Ardaburio, il quale sconfisse il comandante persiano Narsehi e procedette al saccheggio della provincia dell'Arzanene e all'assedio della fortezza frontaliera di Nisibis. Narsehi, rinchiuso nella citt\u00e0, mand\u00f2 un'ambasciata, chiedendo ad Ardaburio una tregua che per\u00f2 il generale romano rifiut\u00f2. Ottenuto dei rinforzi, Ardaburio entr\u00f2 nella Mesopotamia sasanide.\nBahram, vista in pericolo la prestigiosa e fondamentale fortezza di Nisibis, decise di guidare personalmente l'esercito sasanide. Giunto a Nisibis, venne messo in difficolt\u00e0 dalla defezione improvvisa dei suoi alleati Arabi, ma la supremazia numerica sasanide e la presenza degli elefanti impaurirono i Romani: Ardaburio ordin\u00f2 di levare l'assedio, bruciare l'artiglieria e ritirarsi. Bahram mise sotto assedio Teodosiopoli e si mosse verso Resaena, dove sarebbe stato fermato da Procopio ed Areobindo: nel frattempo Ardaburio sconfisse un forte contingente sasanide. Bahram decise di chiedere la pace, ma prima tent\u00f2 un colpo di mano, ordinando alla sua guardia personale, gli Immortali, di attaccare il campo romano: venuto a conoscenza dell'attacco a sorpresa, Ardaburio riusc\u00ec a neutralizzarlo e ad imporre la pace al sovrano sasanide (423).\nTeodosio II contro Yazdegard II (438).\nAll'inizio del regno di Yazdgard II, l'imperatore Teodosio II ordin\u00f2 una concentrazione di truppe lungo la frontiera, in previsione di un attacco, con il rafforzamento delle fortezze in territorio romano di fronte alla citt\u00e0 persiana di Carre. Yazdgard radun\u00f2 un esercito composto da contingenti di diverse nazioni vassalle dei Persiani e attacc\u00f2 i Romani prendendoli di sorpresa: solo una improvvisa e notevole alluvione mise fine all'attacco persiano, permettendo ai Romani di ritirarsi e impedendo a Yazdgard, che comandava il proprio esercito, di invadere il territorio romano.\nTeodosio ordin\u00f2 allora al proprio generale e politico Anatolio di recarsi al campo sasanide per stipulare la pace; Anatolio giunse al campo di Yazdgard da solo e si gett\u00f2 ai piedi del sovrano: Yazdgard, impressionato, accett\u00f2 di stipulare la pace, che prevedeva tra i suoi termini l'accordo di non costruire nuove fortezze frontaliere e di non fortificare quelle esistenti.\nCampagne del VI secolo.\nGuerra anastasiana (502-506).\nAi due brevi conflitti scoppiati sotto il regno di Teodosio II seguirono cinquant'anni di pace nel corso dei quali l'Impero sasanide divenne tributario degli Eftaliti o Unni bianchi. Nel 502 lo sci\u00e0 persiano Cavade I, trovatosi in debito con il re degli Eftaliti, chiese in prestito del denaro all'Imperatore d'Oriente Anastasio, ma al rifiuto di questi, dichiar\u00f2 guerra all'Impero. Cavade, con una campagna rapida, saccheggi\u00f2 tutta l'Armenia espugnando nel 503 Teodosiopoli e Amida (quest'ultima dopo tre mesi di assedio). Anastasio, informato dell'assedio di Amida, prepar\u00f2 subito quattro eserciti per soccorrerla: gli eserciti romano-orientali, tuttavia, a causa della loro lentezza e imprudenza, non ottennero risultati di spicco venendo sconfitti agevolmente dall'esercito di Cavade (503). Solo le truppe di Celere riuscirono a saccheggiare l'Arzanene. In seguito i Romani tentarono l'assedio di Amida, riuscendo a riconquistarla solo con il denaro (504). Il protrarsi del conflitto contro gli Eftaliti convinse infine Cavade a concludere una pace con l'Impero d'Oriente, che venne firmata nel 506.\nNegli anni successivi la tensione tra i due imperi venne alimentata dalla decisione dell'Imperatore Anastasio di fortificare Dara, che suscit\u00f2 le proteste di Cavade, che sosteneva che la costruzione di nuove fortificazioni nella frontiera tra i due imperi violava i trattati di pace precedenti. Nonostante le succitate proteste, i lavori di fortificazione proseguirono, e le mura vennero completate nel 507\u2013508. Vennero riparate anche le fortificazioni, danneggiate dalla guerra, di Edessa, Batne e Amida.\nGuerra iberica (526-532).\nNel 524-525, Cavade propose all'Imperatore Giustino I di adottare Cosroe. Le argomentazioni di Proclo, secondo cui adottare Cosroe avrebbe significato renderlo erede al trono romano-orientale e dunque consegnare l'Impero ai Persiani, unite alle rivendicazioni dei Persiani sulla Lazica, sconsigliarono per\u00f2 Giustino dall'accettare la proposta. Le tensioni tra i due imperi si mutarono in conflitto quando l'Iberia pass\u00f2 dall'influenza sasanide all'alleanza con i Romani; il sovrano Kavad I aveva infatti cercato di obbligare gli Iberici, che erano cristiani, a convertirsi alla religione di Stato sasanide, lo Zoroastrismo; per questo motivo, nel 524/525, gli Iberici, governati dal re Gurgene, si ribellarono ai Persiani, come aveva gi\u00e0 fatto il vicino regno cristiano di Lazica. Kavad decise quindi di invadere l'Iberia per sedare la rivolta, mentre i ribelli chiesero aiuto all'Imperatore di Costantinopoli. Giustino I intervenne quindi in soccorso del re iberico Gurgene, ma gli aiuti furono insufficienti, e Gurgene fu costretto a fuggire a Costantinopoli attraversando la Lazica, anch'essa presto invasa dalle truppe persiane. I primi anni di guerra furono favorevoli ai Persiani: oltre a sedare la rivolta iberica, riuscirono anche a respingere un'offensiva romana contro Nisibi e Thebetha e ad impedire, con alcuni attacchi, agli eserciti romani di fortificare Thannuris e Melabasa.\nNel 527, morto Giustino I, divenne imperatore Giustiniano, il quale riorganizz\u00f2 l'esercito nel tentativo di porre rimedio a queste sconfitte. Il nuovo imperatore nomin\u00f2 Belisario \"magister militum per orientem\", affidandogli il comando della guerra contro i Sasanidi. La scelta si prov\u00f2 indovinata, e Belisario diede prova del suo valore sconfiggendo, grazie alla sua superiore abilit\u00e0 tattica, l'esercito sasanide nella Battaglia di Dara (530), in seguito alla quale, secondo Procopio, \u00abi Persiani non vollero pi\u00f9 affrontare una battaglia campale con i Romani\u00bb. Successivamente varie incursioni sasanidi in territorio romano vennero respinte, i Persiani occuparono due fortezze in Lazica, i Romani occuparono alcune fortezze in Persarmenia e sottomisero la nazione degli Tzani. Nel 531 i Persiani sferrarono una grande offensiva nel Commagene, sperando di impadronirsi di Antiochia: ma, pur infliggendo una sconfitta a Belisario presso Callinicum (531), si ritirarono con pesanti perdite senza aver espugnato una citt\u00e0. Dopo la battaglia di Callinicum, Belisario venne rimosso dal suo incarico mentre Ermogene tent\u00f2 invano di negoziare una pace con Cavade. Qualche mese dopo, nel settembre del 532, Cavade spir\u00f2; venne proclamato suo successore il figlio Cosroe. Uno dei primi atti del nuovo sci\u00e0 fu quello di incontrare presso il fiume Tigri degli ambasciatori bizantini, con cui firm\u00f2 una \"Pace eterna\". Le condizioni della pace erano: l'Impero d'Oriente doveva sborsare 110 centenaria ai Sasanidi, il magister militum per orientem doveva cambiare residenza da Dara a Costantina, e si mantenne lo \"status quo\" antecedente alla guerra.\nGiustiniano I contro Cosroe I (540-561).\nLa pace dur\u00f2 otto anni durante i quali Giustiniano, per mezzo di Belisario, riusc\u00ec a impadronirsi del Nord Africa e di gran parte dell'Italia, compresa Roma. Nella primavera del 540 per\u00f2 Cosroe I, su pressanti richieste dei Goti che avevano tutto l'interesse per la loro stessa sopravvivenza a tenere occupato l'Impero su due fronti, decise di infrangere il trattato: invase dunque la Siria e la Mesopotamia, espugnando e distruggendo varie citt\u00e0 inclusa Antiochia, la cui popolazione venne deportata in Persia. Alla notizia di questi avvenimenti l'Imperatore Giustiniano richiam\u00f2 immediatamente il suo generale migliore, Belisario, dall'Italia per inviarlo contro i Persiani. Il comando dell'esercito orientale venne affidato a Belisario e Buze: al primo venne affidato il settore eufratense, mentre al secondo il resto della frontiera orientale. Giunto in Mesopotamia nella primavera del 541, Belisario cominci\u00f2 a riorganizzare il suo esercito e invase il territorio persiano, riuscendo s\u00ec ad espugnare con grossa difficolt\u00e0 la fortezza di Sisauron ma fallendo nell'assedio di Nisibi. Un malore che colp\u00ec parecchi soldati romani, forse non abituati al clima della Persia, lo costrinse infine a svernare a Costantinopoli nell'inverno del 541. Nel 542 Cosroe invase l'Eufratense. Quando la notizia giunse a Costantinopoli, Giustiniano invi\u00f2 di nuovo Belisario in Persia il quale, non con una battaglia ma con parole convincenti, riusc\u00ec a convincere Cosroe a ritirarsi dal territorio, anche se durante il ritiro il re saccheggi\u00f2 Callinicum. La guerra non era tuttavia ancora finita: i Romani lanciarono infatti un'offensiva fallimentare contro Dvin nel 543, mentre nel 544 a condurre l'offensiva furono i Persiani che cercarono invano di espugnare Edessa. Infine, nel 545, fu firmata una tregua tra i due imperi (aiutata dal pagamento di una cospicua somma di denaro: venti centenaria), secondo cui i Persiani accettavano di non attaccare il territorio bizantino per i successivi cinque anni.\nAll'inizio del 548 Giustiniano ricevette una richiesta di aiuto dal re Gubaze di Lazica il quale, trovando oppressivo il protettorato persiano, chiese a Giustiniano di restaurare il protettorato romano sulla regione. L'imperatore colse l'occasione per dichiarare guerra ai Persiani e invase la Lazica; le prime battaglie furono per lui vittoriose, anche se l'esercito combinato bizantino-lazico riusc\u00ec ad espugnare la fortezza chiave di Petra solo nel 551; proprio in quell'anno, per\u00f2, i Persiani, condotti dal generale Mihr-Mihroe, sferrarono un'offensiva vincente, riuscendo a occupare la Lazica orientale. A quel punto le due potenze rinnovarono la tregua del 545, che non era per\u00f2 valida per la Lazica, dove il conflitto si protrasse in situazione di stallo fino al 557; in quell'anno Cosroe, minacciato dagli Unni Bianchi, decise infine di sospendere le ostilit\u00e0 anche in Lazica. Nel 561 gli inviati di Giustiniano e Cosroe firmarono una pace di 50 anni, in base alla quale i Persiani accettarono di evacuare la Lazica e ricevettero un sussidio annuale di 30.000 nomismata all'anno. Entrambe le parti, inoltre, si fecero promesse reciproche di non costruire nuove fortificazioni lungo la frontiera.\nGuerra per il Caucaso (572-591).\nUna nuova guerra scoppi\u00f2 nel 572, dopo che l'Armenia e l'Iberia si rivoltarono contro la dominazione sasanide (571).\nGiustino II pose l'Armenia sotto la sua protezione, mentre le truppe romane comandate dal nipote di Giustino, Marciano, saccheggiarono l'Arzanene e invasero la Mesopotamia persiana, dove si scontrarono con i nativi. Il licenziamento improvviso di Marciano e l'arrivo di truppe persiane nella zona furono la causa del saccheggio della Siria, del fallimento dell'assedio romano di Nisibi e della caduta di Dara. I Romani riuscirono a ottenere una tregua di un anno in Mesopotamia (poi estesa a cinque anni) al prezzo di 45.000 \"solidi\", ma la guerra continu\u00f2 nel Caucaso e nella frontiera desertica. Nel 576, Cosroe I invase l'Anatolia e saccheggi\u00f2 Sebasteia, ma venne costretto a ritirarsi con pesanti perdite dopo una sconfitta inflittogli presso Melitene dal generale Giustiniano. I Romani sfruttarono il momento favorevole penetrando profondamente in territorio persiano e saccheggiando l'Atropatene ma la loro avanzata fu fermata dal generale sasanide Tamkhusro, che sfrutt\u00f2 l'odio che le popolazioni armene nutrivano per i Romani per il loro comportamento recente; l'inattesa vittoria del generale persiano spinse lo sci\u00e0 a rifiutare le proposte di pace bizantine. Dopo questi avvenimenti, Tiberio II decise di rimuovere dal comando Giustiniano e sostituirlo con Maurizio; quest'ultimo si distinse subito in battaglia saccheggiando la Mesopotamia persiana, espugnando la fortezza di Aphumon, e saccheggiando Singara. Cosroe apr\u00ec di nuovo le negoziazioni di pace ma mor\u00ec quando le trattative erano ancora in corso (inizio 579) e il suo successore Ormisda IV prefer\u00ec proseguire la guerra. Nel 582 sconfisse i Sasanidi presso Constantina, battaglia in cui venne sconfitto e ucciso Tamkhusro. Proprio nel 582 mor\u00ec l'Imperatore Tiberio II il quale design\u00f2 quale suo successore proprio Maurizio.\nLa guerra prosegu\u00ec per alcuni anni in stato di stallo fino a quando nel 589 il generale persiano Bahram Chobin si rivolt\u00f2 contro lo sci\u00e0 Ormisda IV, quest'ultimo reo di averlo licenziato e insultato. Ormisda venne assassinato in una congiura nel 590; gli succedette il figlio Cosroe II. L'assassinio di Ormisda per\u00f2 non bast\u00f2 a placare l'ira di Bahram, che si impossess\u00f2 della capitale e del trono, costringendo il figlio di Cosroe alla fuga in territorio romano. Con l'aiuto militare offertogli da Maurizio, Cosroe riusc\u00ec tuttavia a deporre Bahram VI e a ritornare sul trono di Persia. Riconoscente ai Romani, Cosroe non solo restitu\u00ec loro Dara e Martiropoli ma cedette loro anche la parte occidentale dell'Iberia e pi\u00f9 della met\u00e0 dell'Armenia persiana (591).\nCampagne del VII secolo.\nEraclio contro Cosroe II (602-628).\nNel 602 l'esercito romano impegnato nei Balcani a contrastare le invasioni di Slavi e Avari, scontento nei confronti di Maurizio, si rivolt\u00f2 all'autorit\u00e0 imperiale e, capeggiato dal centurione Foca, si impossess\u00f2 della capitale nominando nuovo Imperatore Foca; pochi giorni dopo Maurizio e la sua famiglia vennero trucidati. Cosroe II us\u00f2 l'assassinio del suo benefattore come pretesto per iniziare una nuova Guerra contro i Romani. Nei primi anni di guerra i Persiani ottennero successi senza precedenti. Essi vennero favoriti dalla rivolta del generale romano Narsete contro Foca e dall'utilizzo da parte di Cosroe di un pretendente che sosteneva di essere Teodosio, il figlio di Maurizio e il legittimo erede al trono. Nel 603 Cosroe sconfisse e uccise il generale romano Germano in Mesopotamia e cinse d'assedio Dara. Nonostante l'arrivo di rinforzi romani dall'Europa ottenne un'altra vittoria nel 604, e Dara cadde dopo un assedio di nove mesi. Negli anni successivi i Persiani conquistarono gradualmente le citt\u00e0-fortezza della Mesopotamia una dopo l'altra. Nello stesso tempo inflissero una serie di sconfitte ai Romani in Armenia sottomettendo sistematicamente le fortezze romane nel Caucaso.\nFoca venne assassinato nel 610 da Eraclio, che sal\u00ec al potere. Nel frattempo i Persiani completarono la loro conquista della Mesopotamia e del Caucaso, e nel 611 invasero la Siria e entrarono in Anatolia, occupando Cesarea. Dopo aver espulso i Persiani dall'Anatolia nel 612, Eraclio lanci\u00f2 una contro-offensiva in Siria nel 613 ma venne sconfitto presso Antiochia da Shahvaraz e Shahin e la posizione romana collass\u00f2.\nNel decennio successivo i Persiani riuscirono a conquistare la Palestina e l'Egitto, e a devastare l'Anatolia. Nel frattempo, gli Avari e gli Slavi approfittarono della situazione per invadere i Balcani, portando l'Impero romano sull'orlo del collasso.\nEraclio, ormai disperato, decise di spostare la capitale a Cartagine, un posto pi\u00f9 sicuro di Costantinopoli, ma venne convinto dal Patriarca a rimanere a Costantinopoli e a lottare fino alla fine per cacciare gli invasori persiani dalle province romane. Tent\u00f2 di ricostruire il suo esercito e chiese in prestito del denaro alla Chiesa per ottenere i fondi necessari per continuare la guerra. Nel 622, Eraclio lasci\u00f2 Costantinopoli, affidando la citt\u00e0 al Patriarca Sergio e al generale Bono in qualit\u00e0 di reggenti di suo figlio. Form\u00f2 un esercito in Asia Minore e, dopo aver addestrato di persona i suoi soldati, lanci\u00f2 una nuova contro-offensiva, che assunse i caratteri di una Guerra santa. Nel Caucaso inflisse una sconfitta ai Persiani sotto il comando di Shahvaraz. In seguito a una pausa nel 623, durante la quale Eraclio negozi\u00f2 una tregua con gli Avari, riprese le sue campagne in Oriente nel 624, e mise in fuga un esercito persiano comandato da Cosroe in persona a Ganzaca in Atropatene. Nel 625 sconfisse i generali Shahvaraz, Shahin e Shahraplakan in Armenia, e in quell'inverno con un attacco a sorpresa prese d'assalto i quartieri generali di Shahvaraz e attacc\u00f2 le sue truppe nei loro accampamenti invernali.\nSupportati da un esercito persiano sotto il commando di Shahvaraz, gli Avari e gli Slavi assediarono senza successo Costantinopoli nel 626, mentre un secondo esercito persiano sotto il comando di Shahin sub\u00ec un'altra sconfitta per mano del fratello di Eraclio Teodoro.\nNel frattempo, Eraclio strinse un'alleanza con i Turchi, che avevano approfittato della declinante forza dei Persiani per devastare i loro territori nel Caucaso. Nel tardo 627, Eraclio lanci\u00f2 un'offensiva invernale in Mesopotamia, dove, nonostante la diserzione del contingente Turco, inflisse una decisiva e schiacciante sconfitta ai Persiani nella Battaglia di Ninive. Il 4 gennaio 628 saccheggi\u00f2 il gran palazzo di Cosroe a Dastagird, recuperando anche numerose insegne romane e vendicando cos\u00ec le precedenti sconfitte romane contro i Persiani; non riusc\u00ec tuttavia a raggiungere la citt\u00e0 di Ctesifonte per la distruzione dei ponti sul canale di Nahrawan. Umiliato dalla serie di disfatte, Cosroe venne ucciso in una congiura e gli succedette il figlio Kavad II, che firm\u00f2 un trattato di pace con i Romani, accettando di ritirarsi da tutti i territori occupati. Eraclio riport\u00f2 la Vera Croce, deportata in Persia dai persiani durante la conquista di Gerusalemme nel 614, nella Citt\u00e0 Santa con una grandiosa cerimonia nel 629.\nConseguenze.\nL'impatto devastante di quest'ultima guerra, aggiunta agli effetti cumulativi di un secolo di conflitti continui, lasci\u00f2 entrambi gli imperi indeboliti. Quando Kavad II mor\u00ec pochi mesi dopo la sua ascesa al trono, la Persia precipit\u00f2 in un periodo di lotte dinastiche e di guerre civili. I Sasanidi vennero inoltre indeboliti dal declino economico, pesanti tassazioni, malcontento religioso, e dall'ascesa dei proprietari provinciali. Anche l'Impero Romano usc\u00ec dal conflitto pesantemente indebolito, con le sue riserve finanziarie esaurite dalla guerra, e con i Balcani per gran parte in mano degli Slavi. Inoltre, l'Anatolia venne devastata da ripetute invasioni persiane; e le province orientali riconquistate da Eraclio (Caucaso, Siria, Mesopotamia, Palestina ed Egitto) vennero impoverite dagli anni di occupazione persiana.\nA nessun impero venne data l'opportunit\u00e0 di riprendersi dalla crisi, perch\u00e9 alcuni anni dopo vennero colpiti dall'invasione degli Arabi (da poco uniti dall'Islam), che, secondo Howard-Johnston, \"possono essere paragonati a uno tsunami umano\". Secondo George Liska, il \"prolungato conflitto Bizantino\u2013Persiano apr\u00ec la strada all'Islam\". L'Impero sasanide soccombette rapidamente a questi attacchi e venne completamente distrutto. Durante le Guerre bizantino\u2013arabe, lo stremato Impero romano perse di nuovo le province appena recuperate di Siria, Armenia, Egitto e Nord Africa, venendo ridotto a un territorio comprendente l'Anatolia, varie isole e una piccola parte dei Balcani e dell'Italia. Queste terre ancora in mano romana/bizantina vennero inoltre impoverite da attacchi frequenti, segnando la transizione da una civilt\u00e0 classica urbana a una forma di societ\u00e0 pi\u00f9 rurale e medievale. Tuttavia, a differenza della Persia, l'Impero romano (bizantino) riusc\u00ec a sopravvivere all'assalto Arabo, riuscendo a mantenere i territori residui e a resistere a due assedi arabo-musulmani della capitale nel 674\u2013678 e 717\u2013718. L'Impero bizantino perse inoltre i suoi territori in Creta e in Italia meridionale, ceduti agli Arabi, nei conflitti successivi."}
{"id": "3219098", "revid": "1305772", "url": "https://it.wikipedia.org/wiki?curid=3219098", "title": "Stannard", "text": ""}
{"id": "3219100", "revid": "1305772", "url": "https://it.wikipedia.org/wiki?curid=3219100", "title": "Stanwood", "text": ""}
{"id": "3219111", "revid": "767487", "url": "https://it.wikipedia.org/wiki?curid=3219111", "title": "Ho sposato un fantasma", "text": "Ho sposato un fantasma (\"All of Me\") \u00e8 un film del 1984 diretto da Carl Reiner con protagonisti Steve Martin e Lily Tomlin.\nTrama.\nL'insoddisfatto Roger Cobb, 38enne avvocato, esce con la figlia del suo capo ed \u00e8 anche un aspirante chitarrista jazz. Allo scopo di stipulare un insolito accordo, l'eccentrica miliardaria Edwina Cutwater, costretta a letto da quando era bambina, assume Roger per affidargli un singolare compito. Avendo scoperto di essere in punto di morte, Edwina ha ottenuto l'aiuto di un bizzarro mistico, Prahka Lasa, il quale ha scoperto il segreto per il trasferimento dell'anima in un altro corpo. In base ad un patto stretto con Terry Hoskins, una bellissima giovane donna, Edwina intende trasferire la propria anima nel corpo di Terry in modo da poter finalmente provare giovinezza e salute. Il ruolo di Roger sar\u00e0 cambiare il testamento di Edwina in modo che Terry, il suo futuro s\u00e9, sia l'unica beneficiaria delle ultime volont\u00e0 di Edwina. Roger, ovviamente, crede che l'intero piano sia soltanto un cumulo di sciocchezze.\nEdwina muore nello studio legale: il trasferimento dell'anima funziona, ma il vaso che ospita temporaneamente la sua anima cade fuori dalla finestra e colpisce Roger, che si trova cos\u00ec ad \"ospitare\" nel suo corpo l'anima di Edwina. Edwina ha il controllo sul lato destro del suo corpo e lui il sinistro. Lei gli fa perdere la sua fidanzata e il suo lavoro. Oltre ad essere in grado di ascoltare i suoi pensieri, Roger parla all'immagine di Edwina che appare negli specchi e in altre superfici riflettenti.\nA poco a poco nasce tra di loro un sentimento, ma entrambi ovviamente vogliono che Edwina esca dal corpo di Roger. Terry, nel frattempo, resta scioccata nell'apprendere che il trasferimento dell'anima funziona davvero, dato che aveva acconsentito all'accordo solo per ottenere la fortuna di Edwina. Terry cerca di impedire a Roger di raggiungere Prahka Lasa, e quando Roger vanifica i suoi sforzi, si rifiuta di collaborare.\nRoger, Prahka e l'amico cieco di Roger, Tyrone Wattell, si intrufolano nella camera da letto di Terry, ma lei li sta aspettando con una pistola carica, per uccidere Roger e farlo passare come l'omicidio di un intruso, ma Roger riesce a prendere il sopravvento. \nPiuttosto che andare in prigione per tutta la vita per violazione della condizionale, Terry accetta di far trasferire la propria anima nel corpo del suo cavallo preferito e lasciare che Edwina si trasferisca nel suo corpo come inizialmente previsto.\nLa scena finale mostra Roger e Edwina (che ora possiede il corpo di Terry) che ballano insieme."}
{"id": "3219117", "revid": "125744243", "url": "https://it.wikipedia.org/wiki?curid=3219117", "title": "Guglielmo d'Aragona", "text": "Origini familiari.\nEra il figlio sestogenito (quarto maschio) del re di Sicilia, Federico III d'Aragona (figlio maschio terzogenito del re d'Aragona, di Valencia e conte di Barcellona e altre contee catalane, poi anche re di Sicilia, Pietro III \"il Grande\" e di Costanza di Sicilia, che era figlia del re di Sicilia Manfredi (figlio illegittimo dell'imperatore Federico II di Svevia) quindi pretendente al trono di Sicilia) e di Eleonora d'Angi\u00f2, figlia del re di Napoli, Carlo II d'Angi\u00f2 e di Maria d'Ungheria.\nBiografia.\nSecondo la Cronaca piniatense, Guglielmo era il figlio terzogenito dei tre figli maschi ancora in vita (gli altri due erano Pietro, il primogenito e Giovanni, il secondo) di Federico III e di Eleonora (\"el primero\u2026Don Pedro\u2026et el otro Don Johan\u2026el tercero Guillem\"), attestando altres\u00ec che mor\u00ec senza dignit\u00e0 (\"sin alguna dignidat\").\nNel 1317, alla morte del fratello, Manfredi di Trinacria, gli subentr\u00f2 nel titolo di duca di Atene, e come il fratello, non si sarebbe mai recato nel suo ducato, lasciando, come reggente, il fratellastro, Alfonso Federico, che, nel 1319, conquist\u00f2 una parte della Tessaglia, inclusa la citt\u00e0 di Neopatria, che da quell'anno divenne capitale del ducato omonimo.Quando il fratellastro fece ritorno in Sicilia e fu investito delle contee di Gozo e di Malta, Guglielmo nomin\u00f2 come nuovo governatore dei due ducati di Atene di Neopatria, Niccolo Lancia.\nUn documento datato 5 aprile 1331 conferma che Guglielmo (\"domini Guilielmi duchatuum Athenarum et Neupatrie ducis\u2026domini Frederici Sicilie regis\u2026filii\") ed il fratellastro Alfonso Federico (\"Alfonsum Friderici, insularum Melineti et Gaudisii comitem, dicti\u2026regis Friderici filium\") furono artefici di un accordo di pace sull'isola di Eubea.\nGuglielmo, nel 1335, spos\u00f2 Maria Alvarez di Ejerica (1310-prima del 1364), figlia di Giacomo II di Aragona, barone di Ejerica e di Beatrice di Lauria Signora di Cocentaina, che dopo essere rimasta vedova, spos\u00f2 Raimondo Berengario d'Aragona (1308 \u2013 1366), conte di Emp\u00faries.\nGuglielmo mor\u00ec a Valencia, il 22 agosto 1338, e fu inumato nel Duomo di Palermo.Dopo la morte di Guglielmo i ducati passarono al fratello, Giovanni d'Aragona.\nDiscendenza.\nGuglielmo non ebbe alcun figlio da Maria e di lui non si conosce alcuna discendenza."}
{"id": "3219124", "revid": "270833", "url": "https://it.wikipedia.org/wiki?curid=3219124", "title": "M5 Stuart", "text": ""}
{"id": "3219125", "revid": "339392", "url": "https://it.wikipedia.org/wiki?curid=3219125", "title": "Sheshbassar", "text": ""}
{"id": "3219129", "revid": "104458", "url": "https://it.wikipedia.org/wiki?curid=3219129", "title": "G\u00f6tschen", "text": ""}
{"id": "3219143", "revid": "40552", "url": "https://it.wikipedia.org/wiki?curid=3219143", "title": "Repubblica Socialista Sovietica Russa", "text": ""}
{"id": "3219149", "revid": "306856", "url": "https://it.wikipedia.org/wiki?curid=3219149", "title": "Hans Mommsen", "text": "Specializzato nel periodo della Repubblica di Weimar e del nazismo, \u00e8 conosciuto soprattutto per i suoi studi di storia sociale e per la sua interpretazione funzionalista del Terzo Reich, in particolare per aver sostenuto la tesi di Hitler come \"dittatore debole\".\nBiografia.\nNasce a Marburgo, figlio dello storico Wilhelm Mommsen e pronipote dello storico dell'antica Roma Theodor Mommsen. Ha studiato germanistica, storia e filosofia all'Universit\u00e0 di Heidelberg, all'Universit\u00e0 di Tubinga e all'Universit\u00e0 di Marburgo. Mommsen \u00e8 stato professore a Tubinga (1960\u20131961), Heidelberg (1963\u20131968) e all'Universit\u00e0 di Bochum (dal 1968). \u00c8 stato sposato con Margaretha Reindel dal 1966 ed \u00e8 stato membro del Partito Socialdemocratico di Germania dal 1960.\nMommsen \u00e8 inoltre stato \"visiting professor\" all'Universit\u00e0 di Harvard (1974), all'Universit\u00e0 di Berkeley (1978) e all'Universit\u00e0 Ebraica di Gerusalemme (1980). Dal 1995 \u00e8 stato membro corrispondente dell'Accademia Austriaca delle Scienze.\nRicerca.\nHans Mommsen ha acquistato notoriet\u00e0 attraverso numerose pubblicazioni sulla storia della socialdemocrazia, del movimento operaio e della resistenza tedesca. Cercando di superare una visione semplicistica della storia, Mommsen ha evidenziato gli aspetti meno trattati del fascismo tedesco. In particolare ha sviluppato la tesi secondo cui Hitler sarebbe stato un \"dittatore debole\", rivolgendo quindi l'attenzione ai crimini commessi dai funzionari locali nazisti, coloro che, lontano dai centri politici di comando, non si sono limitati a eseguire gli ordini ma sono intervenuti attivamente nella pianificazione dell'Olocausto. Oltre all'analisi del sentimento antisemita e al problema dell'indifferenza, ha attribuito un ruolo molto importante a quella che \u00e8 definita come \"efficienza tecnocratica\" del regime nella realizzazione dello sterminio di massa."}
{"id": "3219155", "revid": "205250", "url": "https://it.wikipedia.org/wiki?curid=3219155", "title": "Marc Buckland", "text": "Marc, come da lui dichiarato in una conferenza stampa, crede nel Karma. Uno degli episodi da lui diretti di \"Scrubs - Medici ai primi ferri\" ha come titolo \"Il mio Karma\" (\"My Karma\", nella versione originale) e nell'episodio il protagonista si interroga sulla reale esistenza di questo."}
{"id": "3219176", "revid": "124751101", "url": "https://it.wikipedia.org/wiki?curid=3219176", "title": "Christophe Rochus", "text": "Fratello maggiore di Olivier Rochus, in carriera non ha conquistato titoli a livello ATP in singolare, raggiungendo la finale a Valencia nel 2003, in cui venne sconfitto da Juan Carlos Ferrero, e a Rotterdam nel 2006, in cui venne sconfitto da Radek \u0160t\u011bp\u00e1nek. Si \u00e8 aggiudicato un titolo ATP in doppio a Chennai nel 2000 e cinque tornei del circuito Challenger in singolare (Poznan nel 2000, Venezia nel 2001, Lussemburgo nel 2005, Zagabria e St. Brieuc nel 2008).\nSu di lui si sono concentrati sospetti di combine in seguito al match di primo turno dell'Hall of Fame Tennis Championships di Newport perso contro il britannico numero 552 del mondo Richard Bloomfield. Secondo il bookmaker anglosassone BetFair intorno all'incontro si sarebbe registrato un movimento anomalo di scommesse pari a 1,5 milioni di dollari (pari a circa 1 milione e 816\u00a0000 euro) tanto sostanzialmente da parificare le quote dei due tennisti nonostante la differenza nel ranking (Rochus era intorno alla 160\u00aa posizione). Bloomfield era stato al centro di simili sospetti gi\u00e0 nel 2006 in seguito alla vittoria sull'argentino Carlos Berlocq al primo turno di Wimbledon."}
{"id": "3219181", "revid": "1714743", "url": "https://it.wikipedia.org/wiki?curid=3219181", "title": "Edmondo di Scozia", "text": "Il suo nome pu\u00f2 essere trovato in alcuni elenchi dei re di Scozia ma non esistono prove storiche che abbia ricoperto tale carica. \nBiografia.\nAlla morte del padre e del suo erede designato Edoardo, il figlio pi\u00f9 anziano di Margherita e fratello di Edmondo, Domnal B\u00e1n nel novembre del 1093 sal\u00ec al trono. Edmondo ed i suoi fratelli minori Edgar, Alessandro e David fuggirono in Inghilterra per raggiungere il loro fratellastro Donnchad alla corte di Guglielmo II d'Inghilterra.\nNel 1094 Donnchad, con l'approvazione di Guglielmo e l'appoggio della corte d'Inghilterra e dei proprietari terrieri di Lothian, spodest\u00f2 Domnall B\u00e1n prendendone il posto. Si pens\u00f2 che Edmondo, che lo seguiva per anzianit\u00e0, fosse il suo erede designato ma Donnchad fu costretto da una rivolta a rimandare i suoi alleati inglesi in patria e poco dopo venne ucciso. \nVi sono ipotesi varie sull'identit\u00e0 degli assassini ma gli Annali dell'Ulster e Guglielmo di Malmesbury concordano nell'identificare in Domnall B\u00e1n ed a Edmondo i mandanti dell'omicidio, il che fa supporre che Domnall B\u00e1n, privo di eredi, gli avesse garantito un appannaggio e promessa la successione. \nLo zio materno di Edmondo, Edgar \u00c6theling giunse in Scozia nel 1097 e spodest\u00f2 Domnall ponendo sul trono Edgar e designando Alessandro suo erede. Mentre Domnall fu mutilato e gettato in prigione, morendo cos\u00ec nel 1099, Edmondo si fece monaco ritirandosi nel monastero cluniacense di Montacute nel Somerset, ove mor\u00ec.\nBibliografia.\nin lingua inglese:\nCollegamenti esterni.\nin lingua inglese:"}
{"id": "3219184", "revid": "436907", "url": "https://it.wikipedia.org/wiki?curid=3219184", "title": "Whirld Tour 2010 - Live from Shepherd's Bush Empire, London", "text": "Whirld Tour 2010 - Live from Shepherd's Bush Empire, London \u00e8 il terzo album in studio del supergruppo statunitense Transatlantic, pubblicato il 26 ottobre 2010 dalla Radiant Records.\nDescrizione.\nCome indicato dal titolo, il disco contiene l'intero concerto tenuto dal gruppo il 21 maggio presso il Sheperd's Bush Empire di Londra durante il \"Whirld Tour 2010\", tour di supporto del terzo album in studio \"The Whirlwind\".\nIl disco \u00e8 stato pubblicato tre edizioni: quella standard composta da un triplo CD o da due DVD e quella Deluxe, che raggruppa le due pubblicazioni standard in un unico cofanetto. Nel secondo DVD \u00e8 possibile vedere un'esecuzione del brano dei Genesis \"The Return of the Giant Hogweed\" (presente in \"Nursery Cryme\" del 1971 e reinterpretato dai Transatlantic stessi per il secondo disco di \"The Whirldwind\") registrata all'High Voltage Festival di Londra il 23 luglio 2010 con la partecipazione del chitarrista Steve Hackett.\nTracce.\nTesti e musiche di Neal Morse, Mike Portnoy, Roine Stolt e Pete Trewavas, eccetto dove indicato."}
{"id": "3219185", "revid": "599013", "url": "https://it.wikipedia.org/wiki?curid=3219185", "title": "Carlo Crotti", "text": "Carriera.\nNella stagione 1930-1931 vinse uno scudetto con la Juventus.\nFu a lungo giocatore del Derthona, squadra con la quale visse alcune esperienze da allenatore."}
{"id": "3219189", "revid": "106456", "url": "https://it.wikipedia.org/wiki?curid=3219189", "title": "Sant'Edmondo di Scozia", "text": ""}
{"id": "3219190", "revid": "1149807", "url": "https://it.wikipedia.org/wiki?curid=3219190", "title": "Azazel (Tekken)", "text": ""}
{"id": "3219202", "revid": "767487", "url": "https://it.wikipedia.org/wiki?curid=3219202", "title": "Cowboys &amp; Aliens (film)", "text": "Cowboys &amp; Aliens \u00e8 un film del 2011 diretto da Jon Favreau con Harrison Ford e Daniel Craig e basato sull'omonimo romanzo grafico di Scott Mitchell Rosenberg.\n\u00c8 una storia che mescola un'ambientazione western ad elementi fantascientifici (fantawestern).\nTrama.\n1873, Arizona. Uno straniero, che non ha alcuna memoria del suo passato, si sveglia nel mezzo del bush; l'unico indizio sulla sua vita \u00e8 un misterioso bracciale metallico al suo polso sinistro e una ferita al fianco. Mentre sta cercando di togliersi il bracciale, sopraggiungono tre cacciatori di taglie che tentano di catturarlo e di riscuotere la ricompensa. Dopo una colluttazione in cui uccide i tre, lo straniero si appropria di indumenti, pistole e un cavallo dei malfattori. Girovagando per la prateria, arriva nella citt\u00e0 di Absolution. L'uomo entra nel primo edificio vuoto che vede, una piccola chiesetta di legno, cercando di lavarsi e curarsi; in quel momento arriva il pastore della comunit\u00e0, il quale, dopo avergli puntato un'arma addosso, gli presta le prime cure.\nDopo essere stato medicato, lo straniero inizia a girovagare per il paese e incontra un giovane ubriaco che non fa altro che sparare, ma nessuno cerca di fermarlo, trattandosi di Percy Dolarhyde, il figlio del colonnello Woodrow Dolarhyde, il quale controlla la vita della cittadina con pugno di ferro.\nIl giovane viene messo KO dallo straniero ma, quando si riprende, inizia nuovamente a sparare all'impazzata e colpisce inavvertitamente il vice-sceriffo. A questo punto lo sceriffo \u00e8 costretto ad arrestarlo e portarlo in prigione. Mentre lo straniero \u00e8 in un saloon, le autorit\u00e0 locali lo riconoscono come Jake Lonergan, un bandito ricercato per furto a una diligenza.\nDopo una violentissima colluttazione fra lui e gli uomini che lo attaccano, viene arrestato e messo nella cella accanto a quella di Percy. Quando sopraggiunge la notte, lo sceriffo carica su una diligenza Jake e Percy, per portarli dal giudice federale. Nel frattempo giunge in citt\u00e0 anche il colonnello Woodrow, intenzionato a liberare il proprio figlio. Improvvisamente la citt\u00e0 viene attaccata dal cielo da entit\u00e0 sconosciute, che rapiscono vari cittadini del paese. Jake Lonergan, grazie al bracciale, che si rivela un'arma al plasma, riesce ad abbattere uno degli UFO, che precipita sul terreno. Ma chi pilotava il veicolo riesce a sparire. Allora Jake, Woodrow e altri volontari incominciano a seguire le tracce della creatura, che credono essere un demonio, nella speranza che li conduca dalla gente rapita.\nDurante il viaggio si fermano a riposare in un battello a vapore rovesciato nella prateria distante centinaia di miglia dal pi\u00f9 vicino fiume navigabile, dove incontrano, durante la notte, il misterioso essere (un mostro umanoide) che uccide il pastore, scappando nuovamente. Il giorno dopo, alcuni dei volontari tornano in paese per la paura. Dopo aver viaggiato ancora un po' incontrano la vecchia banda di Jake; il capobanda attuale dice a Jake che li aveva abbandonati per una donna sottraendo l'oro che avevano rubato dopo l'assalto alla diligenza. Jake dopo un po' di tempo uccide il capobanda che, offeso dopo un litigio, gli stava puntando un'arma carica. Egli, assieme al gruppo, viene seguito dalla banda di criminali che non lo vede di buon occhio, forse per l'uccisione del capo. Durante la corsa a cavallo per allontanarsi dal covo dei fuorilegge, Jake e gli altri vengono attaccati da una piccola flotta di 4 navicelle aliene, e molte persone vengono rapite durante lo scontro. Jake riesce a distruggere due navicelle, una nel tentativo di salvare Ella, una donna misteriosa che \u00e8 attratta da lui e dal suo bracciale. Jake salva Ella ma, alcuni minuti dopo, Ella, viene ferita gravemente dal pilota alieno che viene per questo ucciso immediatamente da Jake, e la donna muore mentre \u00e8 in braccio al pistolero che sta camminando in cerca degli amici. Egli, Woodrow e il suo figlio adottivo Nat vengono poi presi dai pellirosse Chiricahua che abitano nella zona, e che bruciano il corpo senza vita di Ella.\nDurante il rogo accade un fatto sovrannaturale: Ella rinasce dalle fiamme. Si intuisce quindi che Ella non \u00e8 una terrestre, raccontando poi di provenire da un altro pianeta sterminato da questi invasori alieni. Inoltre dice, anche parlando perfettamente la lingua degli indiani pellirosse, che gli alieni cercano l'oro, materiale rarissimo anche nel loro mondo, e dice che l'unica speranza \u00e8 Jake: solo lui sa dov'\u00e8 il covo degli alieni. Grazie a una strana droga gli indiani riescono a far tornare la memoria a Jake, che immediatamente ricorda di essere stato rapito insieme alla sua compagna, e di essere stato studiato dagli alieni. Ricorda anche di essere sopravvissuto all'alieno addetto alla \"carbonizzazione\", che ha anche carbonizzato la sua partner, sfigurandolo con un bisturi laser. A quel punto i Chiricahua, e gli altri si alleano per sconfiggere gli invasori. Jake riesce a ritrovare e convincere ad allearsi per un ultimo grande attacco anche la propria ex banda, e porta quindi i suoi nuovi alleati vicino al covo alieno. Questi si uniscono cos\u00ec a tutto il gruppo che aspetta sotto la postazione extraterrestre, dopodich\u00e9, con Ella, riesce ad entrare nella base nemica, mentre gli altri rimangono all'esterno, in pi\u00f9 posizioni differenti, a combattere contro un cospicuo numero di alieni attirati fuori dal covo con un'esplosione di dinamite posizionata all'imboccatura dell'ingresso per i velivoli alieni che si trova in alto.\nJake ed Ella riescono a liberare tutta la gente rapita. Il piano di Ella \u00e8 arrivare al nucleo del covo per distruggerlo, per\u00f2 le serve il bracciale, che Jake le d\u00e0. Ella, consapevole che per distruggere il nucleo dovr\u00e0 farsi saltare in aria insieme al bracciale, che pu\u00f2 esplodere come una bomba, dice addio ad uno stupito Jake, e si dirige verso il nucleo, attraverso un condotto che si chiude al passaggio della protagonista, impedendogli di seguirla. Jake allora, inseguito da uno dei mostri, tenta di lottare per ritornare dai suoi alleati all'esterno che stanno sconfiggendo la maggior parte degli alieni usciti dalla base, ma durante il tragitto nella struttura viene afferrato proprio dall'alieno che aveva sfregiato, addetto alla carbonizzazione, lo stesso che giorni prima lo stava per carbonizzare. L'alieno intende vendicarsi di Jake per averlo sfigurato, lo rimette nella piattaforma dove carbonizzava le cavie ma, grazie all'intervento di Woodrow, Jake si salva ed insieme uccidono l'alieno. Woodrow e Jake riescono a scappare ed Ella, sacrificandosi, riesce a distruggere il covo che, partito dalla superficie rocciosa, si rivela essere un lunghissimo mezzo di trasporto dalla vaga forma di razzo, che era penetrato verticalmente nel terreno del nostro pianeta.\nI superstiti tornano in paese con un po' di oro estratto dagli alieni e la conoscenza dell'ubicazione della miniera sotterranea ancora da sfruttare; l'intenzione \u00e8 di usare l'oro per migliorare progressivamente la citt\u00e0 di Absolution. Jake, dopo aver fatto visita alla propria casa dove lui e la compagna sono stati rapiti dagli esseri nemici, saluta Woodrow e lo sceriffo in paese e parte verso una meta sconosciuta.\nProduzione.\nIl film inizialmente doveva essere su Tex Willer ma la Bonelli Editore ha declinato l'offerta.\nScott Mitchell Rosenberg, fondatore di Malibu Comics, concep\u00ec l'idea di \"Cowboys &amp; Aliens\" come un ashcan nel 1997, vedendone di conseguenza il potenziale per un adattamento cinematografico. Nel maggio 1997, si concluse una guerra di offerte per i diritti cinematografici del romanzo a fumetti che vide coinvolte Walt Disney Pictures e 20th Century Fox da una parte e Universal Pictures e DreamWorks dall'altra, con questi ultimi due studi vincitori. Rosenberg fond\u00f2 i Platinum Studios per aiutare a produrre il film, e Steve Oedekerk fu incaricato lo stesso mese di scrivere e dirigere la trasposizione per uno stipendio stimato di 3,5 milioni di dollari. Oedekerk aveva previsto di iniziare la scrittura della sceneggiatura al termine di \"La famiglia del professore matto\", ma infine usc\u00ec dal progetto in favore del rifacimento di \"The Incredible Mr. Limpet\", per la Warner Bros., con Jim Carrey.\nUna riscrittura fu completata da Chris Hauty entro l'ottobre 2001, ma a quel punto l'opzione esercitata da Universal e DreamWorks era spirata, cos\u00ec che Rosenberg posizion\u00f2 il film a Sony Pictures Entertainment e Escape Artists nel giugno successivo.\nNel frattempo, Thomas Evans si dedic\u00f2 a un ulteriore rimaneggiamento, rivisto poi nel gennaio 2005 da Josh Oppenheimer e Thomas Donnelly su direttiva di Platinum Studios e Columbia Pictures, sussidiaria della Sony. Con \"Coyboys &amp; Indians\" in development hell, Rosenberg ne approfitt\u00f2 per pubblicare il titolo in formato romanzo grafico nel dicembre 2006.\nNel giugno 2007 fu annunciato il ritorno del film in mano a DreamWorks e Universal, con la collaborazione esclusiva di Ron Howard e Imagine Entertainment. Fu richiesta una nuova sceneggiatura, di cui si occuparono dapprima Mark Fergus e Hawk Ostby, e in seguito Alex Kurtzman, Roberto Orci e Damon Lindelof.\nRobert Downey Jr. era originariamente indicato come maggiore interprete, ma fu sostituito da Daniel Craig nel gennaio 2010 dopo essere uscito dal film in favore di \"Sherlock Holmes 2\". Downey espresse interesse nell'avere Jon Favreau alla regia pochi mesi prima.\nLavorazione.\n\"Cowboys &amp; Aliens\" \u00e8 stato girato perlopi\u00f9 presso gli Albuquerque Studios, nel Nuovo Messico. Scott Chambliss fu incaricato come disegnatore di produzione basandosi sul suo lavoro nello \"Star Trek\" prodotto da Orci e Kurtzman. Gli effetti visivi sono stati realizzati da Industrial Light &amp; Magic, rappresentati da Roger Guyett come supervisore del campo visivo. Nonostante l'impegno di mezzi, la pellicola non ha avuto un successo commerciale sufficiente a ripagare le spese.\nDistribuzione.\nIl primo trailer \u00e8 stato pubblicato in rete il 17 novembre 2010. Il film \u00e8 uscito il 29 luglio 2011 nelle sale cinematografiche statunitensi mentre in Italia \u00e8 uscito il 14 ottobre 2011."}
{"id": "3219204", "revid": "1573940", "url": "https://it.wikipedia.org/wiki?curid=3219204", "title": "Ohilimia", "text": "Ohilimia \u00e8 un genere di ragni appartenente alla famiglia Salticidae.\nCaratteristiche.\nHanno vari caratteri morfologici in comune coi generi Diolenius e Chalcolecta, da cui se ne distinguono per avere le zampe anteriori pi\u00f9 corte.\nLe dimensioni variano dalla O. scutellata, di 5-7 millimetri di lunghezza alla O. albomaculata di 7-8 millimetri.\nI sessi sono molto simili, i maschi si riconoscono per avere lo scutello pi\u00f9 lucido delle femmine. Il cefalotorace \u00e8 quasi glabro nella O. scutellata; fittamente ricoperto di peli nell'altra specie.\nEtologia.\nQuesti ragni hanno una posa caratteristica del primo paio di zampe: somigliano alla posa che assumono le zampe della mantide. Inoltre le muovono all'indietro come a mimare il volo retrogrado di una Mosca.\nHabitat.\nSono animali che prediligono la foresta pluviale e la loro distribuzione fa pensare che in passato queste terre abbiano avuto dei ponti di terra che ne hanno agevolato la diffusione.\nDistribuzione.\nLe due specie note di questo genere sono diffuse in Nuova Guinea, nell'Arcipelago delle Molucche e nel Queensland.\nTassonomia.\nQuesto genere \u00e8 stato rimosso dalla sinonimia con \"Ligonipes\" in seguito ad uno studio dell'aracnologa Gardzinska del 2006, in contrapposizione ad un precedente studio dell'aracnologo Zabka del 1988 che faceva rientrare queste due specie in \"Discocnemius\".\nA maggio 2010, si compone di due specie:"}
{"id": "3219206", "revid": "1543377", "url": "https://it.wikipedia.org/wiki?curid=3219206", "title": "Francis Otto Matthiessen", "text": "Biografia.\nProfessore ad Harvard, celebr\u00f2 il successo di molti autori Americani del XIX secolo, ebbe un profondo impatto su una generazione di studiosi. Fu un noto sostenitore di cause liberal e politiche progressiste.La sua opera pi\u00f9 nota, \"American Reinassance\" (1941), analizzando autori del periodo aureo della letteratura americana come Emerson, Thoreau, Hawthorne, Melville e Whitman segn\u00f2 un capitolo fondamentale di quegli American Studies che avrebbero avuto un significativo impatto sulla cultura italiana attraverso autori come Elio Vittorini e Cesare Pavese. La traduzione italiana, a cura dello scrittore Franco Lucentini, verr\u00e0 pubblicata dalla casa editrice Einaudi nel 1954 col titolo \"Rinascimento americano\".Matthiessen, omosessuale, compagno di vita del pittore Russell Chiney (1881-1945), mor\u00ec suicida nel 1950, anticipando di poche settimane quello stesso Pavese che aveva contribuito a diffondere la conoscenza della sua opera."}
{"id": "3219208", "revid": "767487", "url": "https://it.wikipedia.org/wiki?curid=3219208", "title": "Nora (film)", "text": "Nora \u00e8 un film del 2000 diretto da Pat Murphy, con protagonisti Ewan McGregor e Susan Lynch.\nIl film \u00e8 incentrata sulla difficile e tormentata vita di Nora Barnacle, moglie di James Joyce.\nTrama.\nDublino, primi del Novecento. Nora Barnacle, giovane cameriera, incontra James Joyce, aspirante scrittore, che subito si innamora di lei. Dopo poche uscite insieme, i due scappano in Italia, a Trieste, dove si stabiliscono in un appartamento e hanno un figlio, Giorgio. Tuttavia la loro vita sentimentale \u00e8 molto difficile: James, che soffriva gi\u00e0 di schizofrenia, dopo la nascita della loro secondogenita, Lucia, diventa immensamente geloso di Nora, nonostante lei non lo tradisca e lo ami intensamente; soffocato dalla gelosia e dai pensieri, comincia a vivere con la moglie un amore complicato, che porter\u00e0 la coppia a pi\u00f9 separazioni. L'amore che li unisce \u00e8 per\u00f2 troppo grande, e la coppia si riunisce, fino alla morte di entrambi.\nProduzione.\nUna co-produzione tra Irlanda, Regno Unito, Italia e Germania. Il film venne girato a Dublino, Amburgo e Trieste. Tra i produttori, anche il protagonista Ewan McGregor\nDistribuzione.\nIl film venne presentato in prima al Dublin Film Festival il 6 aprile 2000, uscendo poi nelle sale il 21 aprile."}
{"id": "3219212", "revid": "125628188", "url": "https://it.wikipedia.org/wiki?curid=3219212", "title": "Valeria Vidali", "text": "Biografia.\nFiglia del direttore di doppiaggio Paolo Vidali, Valeria si \u00e8 diplomata nel 1994 al liceo classico. \u00c8 sposata con il collega doppiatore Alessandro Budroni e ha una figlia.\nDal 1994 al 1996, ha frequentato la scuola per attori Studio 23. \u00c8 anche pittrice e cantante. Ha cantato la sigla dell'anime \"Yucie\"."}
{"id": "3219228", "revid": "466539", "url": "https://it.wikipedia.org/wiki?curid=3219228", "title": "Susan Lynch", "text": "Biografia.\nSusan Lynch nasce a Newry, nell'Irlanda del Nord, il 5 giugno del 1971 da padre nordirlandese e da madre italiana, Rosina Pavone, originaria di Trivento (in provincia di Campobasso). Sorella minore dell'attore John Lynch, frequent\u00f2 scuole di recitazione e prese parte a varie rappresentazioni teatrali. Il ruolo che la rese nota al pubblico e che le valse un IFTA, premio cinematografico irlandese, fu quello di Nora Barnacle, amante di James Joyce nel film \"Nora\", con Ewan McGregor e Andrew Scott."}
{"id": "3219229", "revid": "36424479", "url": "https://it.wikipedia.org/wiki?curid=3219229", "title": "IBM PC AT", "text": ""}
{"id": "3219251", "revid": "40552", "url": "https://it.wikipedia.org/wiki?curid=3219251", "title": "Repubblica socialista sovietica uzbeka", "text": ""}
{"id": "3219252", "revid": "40552", "url": "https://it.wikipedia.org/wiki?curid=3219252", "title": "Repubblica socialista sovietica kazaka", "text": ""}
{"id": "3219254", "revid": "36424723", "url": "https://it.wikipedia.org/wiki?curid=3219254", "title": "Norton Simon Museum of Art", "text": ""}
{"id": "3219255", "revid": "40552", "url": "https://it.wikipedia.org/wiki?curid=3219255", "title": "Repubblica socialista sovietica georgiana", "text": ""}
{"id": "3219256", "revid": "40552", "url": "https://it.wikipedia.org/wiki?curid=3219256", "title": "Repubblica socialista sovietica azera", "text": ""}
{"id": "3219257", "revid": "40552", "url": "https://it.wikipedia.org/wiki?curid=3219257", "title": "Repubblica socialista sovietica lituana", "text": ""}
{"id": "3219259", "revid": "40552", "url": "https://it.wikipedia.org/wiki?curid=3219259", "title": "Repubblica socialista sovietica moldava", "text": ""}
{"id": "3219260", "revid": "40552", "url": "https://it.wikipedia.org/wiki?curid=3219260", "title": "Repubblica socialista sovietica lettone", "text": ""}
{"id": "3219261", "revid": "339392", "url": "https://it.wikipedia.org/wiki?curid=3219261", "title": "Repubblica socialista sovietica kirghiza", "text": ""}
{"id": "3219264", "revid": "40552", "url": "https://it.wikipedia.org/wiki?curid=3219264", "title": "Repubblica socialista sovietica tagika", "text": ""}
{"id": "3219266", "revid": "40552", "url": "https://it.wikipedia.org/wiki?curid=3219266", "title": "Repubblica socialista sovietica turkmena", "text": ""}
{"id": "3219268", "revid": "40552", "url": "https://it.wikipedia.org/wiki?curid=3219268", "title": "Repubblica socialista sovietica estone", "text": ""}
{"id": "3219269", "revid": "1305772", "url": "https://it.wikipedia.org/wiki?curid=3219269", "title": "Stapleford", "text": ""}
{"id": "3219270", "revid": "37401", "url": "https://it.wikipedia.org/wiki?curid=3219270", "title": "Repubblica socialista federativa sovietica russa", "text": ""}
{"id": "3219271", "revid": "88740", "url": "https://it.wikipedia.org/wiki?curid=3219271", "title": "Starbuck", "text": ""}
{"id": "3219276", "revid": "40552", "url": "https://it.wikipedia.org/wiki?curid=3219276", "title": "Repubblica socialista federativa sovietica transcaucasica", "text": ""}
{"id": "3219282", "revid": "831312", "url": "https://it.wikipedia.org/wiki?curid=3219282", "title": "Steven Camilleri", "text": "Statistiche.\nPresenze e reti nei club.\n\"Statistiche aggiornate al 23 dicembre 2010.\""}
{"id": "3219285", "revid": "37401", "url": "https://it.wikipedia.org/wiki?curid=3219285", "title": "Repubblica socialista sovietica ucraina", "text": ""}
{"id": "3219287", "revid": "1543377", "url": "https://it.wikipedia.org/wiki?curid=3219287", "title": "Macrofilia", "text": "La macrofilia \u00e8 una parafilia che consiste nell'attrazione sessuale di un individuo verso persone giganti. La maggior parte dei macrofili adotta l'idea di \"rimpicciolirsi\" per poter essere dominati e resi vulnerabili di fronte ai loro partner. \nA seconda del contesto usato, l'attrazione esercitata dal gigantismo a volte pu\u00f2 essere considerata come sadomasochistica o feticistica; come feticcio sessuale, il macrofilo si concentra fondamentalmente sulla dimensione. Altri feticci sessuali possono includere i piedi, la bocca, i seni, le mani o altre parti del corpo.\nCerti individui immaginano di essere dominati adottando un comportamento di schiavit\u00f9 masochistica nei confronti di figure proporzionalmente pi\u00f9 grandi e imponenti. Altri individui adottano l'atteggiamento macrofilo in seguito alla fascinazione verso ci\u00f2 che \u00e8 sacro e potente (come ad esempio le dee). \nEssere dominati da un gigante \u00e8 una esperienza non realizzabile in pratica e rappresenta puramente una fantasia. Esistono anche degli individui che associano la vorarefilia con la macrofilia, fantasticando di essere mangiati da un gigante o una gigantessa. La macrofilia \u00e8 principalmente diffusa fra gli uomini eterosessuali, i quali soventemente sono attratti dalla figura dell'amazzone.\nNell'ambito della macrofilia sono disponibili in internet varie immagini ritoccate e appositi forum. In genere, il macrofilo colma il suo desiderio con la fantasia. Tuttavia, alcuni sostenitori della macrofilia mettono in pratica le proprie fantasie facendosi calpestare o schiacciare da persone particolarmente alte e/o di dimensioni superiori a quella del macrofilo, o tramite il crush fetish."}
{"id": "3219288", "revid": "2114069", "url": "https://it.wikipedia.org/wiki?curid=3219288", "title": "Crush fetish", "text": "Il crush fetish \u00e8 una forma di feticismo che consiste principalmente nel desiderio di vedere altri individui (generalmente il proprio o un potenziale partner) calpestare un oggetto o un animale. In genere il calpestare con i piedi \u00e8 la pratica pi\u00f9 in uso, anche se altri metodi potrebbero essere usati come ad esempio sedersi sull'oggetto o sull'animale in questione. Nei video su Internet, di solito le ragazze che lo praticano, indossano scarpe con tacchi molto alti.\nVideo.\nVi sono numerosi video all'interno del Deep web e Dark web inmerito all'argomento, nei quali vi sono calpestati piccoli insetti, formiche, ragni, cibo o oggetti di varia natura.\nVi sono inoltre molte produzioni nell'ambito che vendono i loro prodotti ma a causa della frequente presenza di animali vivi che vengono calpestati, alcuni film sono dichiarati illegali nella maggior parte dei paesi. Infatti la legalit\u00e0 o la non legalit\u00e0 dipendono dallo stato in considerazione.\nIllegalit\u00e0.\nLa produzione e la vendita di foto e video in cui sono calpestati insetti, roditori o piccoli animali domestici sono condannati dagli animalisti e sono illegali in alcuni Paesi come Italia, Stati Uniti e Regno Unito."}
{"id": "3219289", "revid": "37401", "url": "https://it.wikipedia.org/wiki?curid=3219289", "title": "Repubblica socialista sovietica bielorussa", "text": ""}
{"id": "3219294", "revid": "37401", "url": "https://it.wikipedia.org/wiki?curid=3219294", "title": "Repubblica socialista sovietica armena", "text": ""}
{"id": "3219296", "revid": "1598666", "url": "https://it.wikipedia.org/wiki?curid=3219296", "title": "Staveley", "text": ""}
{"id": "3219297", "revid": "287204", "url": "https://it.wikipedia.org/wiki?curid=3219297", "title": "Stephenson", "text": ""}
{"id": "3219301", "revid": "1573940", "url": "https://it.wikipedia.org/wiki?curid=3219301", "title": "Tarodes", "text": "Tarodes \u00e8 un genere di ragni appartenente alla famiglia Salticidae.\nCaratteristiche.\nGli unici esemplari noti di questa specie sono quelli descritti nel 1899.\nDistribuzione.\nL'unica specie nota di questo genere \u00e8 endemica della Nuova Britannia.\nTassonomia.\nA maggio 2010, si compone di una sola specie:"}
{"id": "3219303", "revid": "834", "url": "https://it.wikipedia.org/wiki?curid=3219303", "title": "Stewarts (California)", "text": ""}
{"id": "3219304", "revid": "287204", "url": "https://it.wikipedia.org/wiki?curid=3219304", "title": "Stillwater", "text": ""}
{"id": "3219306", "revid": "834", "url": "https://it.wikipedia.org/wiki?curid=3219306", "title": "The Mighty Ducks", "text": ""}
{"id": "3219308", "revid": "265038", "url": "https://it.wikipedia.org/wiki?curid=3219308", "title": "Campionato italiano 1986-1987 (hockey su pista femminile)", "text": "Il 1\u00ba Torneo Nazionale Femminile di hockey su pista 1986-87 fu la 1\u00aa edizione del campionato italiano di hockey su pista femminile.\nFormula del campionato.\nLe 10 societ\u00e0 iscritte al campionato furono divise in quattro gironi. Tutti gli incontri vennero disputati su campi neutri predefiniti (concentramenti).\nLe squadre vincenti i gironi di qualificazione disputarono le finali sul campo neutro di Pordenone il 30 e 31 maggio 1987.\nParteciparono al campionato solo ragazze che avevano compiuto almeno 14 anni.\nLe gare vennero disputate su 2 tempi regolamentari di 15' effettivi con un intervallo di 10'.\nSquadre partecipanti.\nGirone 1\nGirone 2\nGirone C\nGirone D\nQualificazioni.\nGirone 1.\nTutte le gare vennero disputate sul campo neutro di Pordenone il 2 maggio 1987.\nLo Skating Club Cerbiatti non si present\u00f2 a Pordenone a disputare il campionato.\nVerdetti\nGirone 2.\nTutte le gare vennero disputate sul campo neutro di Vicenza il 2 maggio 1987.\nVerdetti\nGirone 3.\nTutte le gare vennero disputate sul campo neutro di Genzano di Roma il 2 maggio 1987.\nIl G.S. \"Palestra Usai\" non si present\u00f2 a Genzano di Roma a disputare il campionato.\nVerdetti\nGirone 4.\nTutte le gare vennero disputate sul campo neutro di Salerno il 2 maggio 1987.\nLa Rotellistica Lucana H.C. Matera non si present\u00f2 a Salerno a disputare il campionato.\nVerdetti\nFinali.\nTutti gli incontri vennero disputati sulla pista di Pordenone:\nSemifinale\nFinale 3\u00ba e 4\u00ba posto:\nFinale 1\u00ba e 2\u00ba posto:\nIl tabellino: Rollen Latus Pordenone-Hockey Novara 11-1 (1-1).\nRollen Latus Pordenone: Manzon, Griguol, M. Santarosa, Valeri, Bomben, Trombetta, R. Santarosa, Vazzoler, Mascherin ed Elena Concini. Allenatore: Mauro Marrone.\nHockey Novara: Gobber, Negri, Calgaro, Bobbio, Ferzari, Cerutti, Guidetti, Salino, Lastrico, Paladino. Allenatore: Alberto Marini.\nArbitro: Aloisi di Pordenone.\nReti: primo tempo 4'24\" Vazzoler, 13'34\"' Cerutti (N); secondo tempo 5'04\" Vazzoler, 6'03\" Bomben, 7'53\" Vazzoler, 8'05\" Griguol, 9'37\" Bomben, 10'18\" R. Santarosa, 10'24 Bomben, 11'22\", 12'08\" e 12'38\" Valeri.\nNote: presente in tribuna il Presidente Federale Dottor Giuseppe Matranga.\nVerdetti\nSquadra Campione:\nRollen Latus Pordenone: Silvia Manzon, Barbara Griguol, Manuela Santarosa, Isabella Valeri, Simona Bomben, Cristina Trombetta, Rita Santarosa, Michela Vazzoler, Roberta Mascherin ed Elena Concini. Allenatore: Mauro Marrone."}
{"id": "3219313", "revid": "1305772", "url": "https://it.wikipedia.org/wiki?curid=3219313", "title": "Stinnett", "text": ""}
{"id": "3219314", "revid": "1305772", "url": "https://it.wikipedia.org/wiki?curid=3219314", "title": "Stockdale", "text": ""}
{"id": "3219315", "revid": "1953061", "url": "https://it.wikipedia.org/wiki?curid=3219315", "title": "Stockport (disambigua)", "text": ""}
{"id": "3219319", "revid": "1305772", "url": "https://it.wikipedia.org/wiki?curid=3219319", "title": "Stony Creek", "text": ""}
{"id": "3219320", "revid": "88740", "url": "https://it.wikipedia.org/wiki?curid=3219320", "title": "Stoutsville", "text": ""}
{"id": "3219321", "revid": "287204", "url": "https://it.wikipedia.org/wiki?curid=3219321", "title": "Strang", "text": ""}
{"id": "3219322", "revid": "1305772", "url": "https://it.wikipedia.org/wiki?curid=3219322", "title": "Streatley", "text": "Streatley pu\u00f2 riferirsi a:"}
{"id": "3219323", "revid": "88740", "url": "https://it.wikipedia.org/wiki?curid=3219323", "title": "Stubben", "text": ""}
{"id": "3219324", "revid": "287204", "url": "https://it.wikipedia.org/wiki?curid=3219324", "title": "Stubenberg", "text": ""}
{"id": "3219325", "revid": "88740", "url": "https://it.wikipedia.org/wiki?curid=3219325", "title": "Sugar Creek", "text": ""}
{"id": "3219326", "revid": "1305772", "url": "https://it.wikipedia.org/wiki?curid=3219326", "title": "Sulzheim", "text": ""}
{"id": "3219327", "revid": "834", "url": "https://it.wikipedia.org/wiki?curid=3219327", "title": "Piersilvestro Leopardi", "text": ""}
{"id": "3219329", "revid": "767487", "url": "https://it.wikipedia.org/wiki?curid=3219329", "title": "Aaron Hall", "text": "\u00c8 stato membro dei Guy (new jack swing) insieme a Teddy Riley, Timmy Gatling e il fratello Damien Hall.\nCarriera.\nRealizz\u00f2 insieme ai Guy singoli di successo come \"Groove Me\", \"I Like \", \"Piece of My Love\", \"Let's Chill\" e \"Do Me Right\" prima che il trio si sciolse nel 1991.La sua distinzione vocale \u00e8 simile a quella di Charlie Wilson. I suoi pi\u00f9 grandi successi sono \"Don't Be Afraid\"(che figura nella colonna sonora del film Juice e nella stazione radio CSR 103.9 DEL Videogioco GTA: San Andreas) e \"I Miss You\" che ha raggiunto la posizione #2 nella chart R &amp; B. Ha inoltre partecipato a diversi progetti con R. Kelly.\nDiscografia.\n 1. Prologue\n 2. Do Anything\n 3. Open Up\n 4. Get a Little Freaky With Me\n 5. Pick Up the Phone\n 6. Don't Be Afraid [Jazz You Up Version]\n 7. Until I Found You\n 8. You Keep Me Crying (Interlude)\n 9. Don't Be Afraid (Introduction)\n 10. Don't Be Afraid [Sex You Down Some Mo' Version]\n 11. Let's Make Love\n 12. When You Need Me\n 13. I Miss You\n 14. Until the End of Time\n 15. Epilogue\n 1. You Make Me Feel Good Inside\n 2. I'll Do Anything\n 3. If You Leave Me Ft. Faith Evans\n 4. All the Places (I Will Kiss You)\n 5. What Did I Do?\n 6. Move It Girl\n 7. I Want Your Body\n 8. None Like You\n 9. Going Down\n 10. Baby I'll Be by Your Side\n 11. Don't Rush The Night\n 12. Thinkin' Of You\n 13. None But The Righteous\n 14. None Like You Ft. Big Punisher, Cuban Link &amp; Fat Joe\n 15. Tell Me What You Like Ft. Sauce Money (Japan bonus track)\n 1. Adults Only (Intro)\n 2. Hands On Me\n 3. Serve That Body Ft. KansasCali\n 4. Bout That\n 5. Perfect Woman\n 6. Voice Mail (Interlude)\n 7. Your\n 8. Sorry\n 9. Still Here\n 10. All I Think About Is You\n 11. Oh\n 12. Video\n 13. Stamina\n 14. Tears In Heaven Ft. K-Ci\n 15. Betta Watch Your Girl Ft. KansasCali(Bonus)"}
{"id": "3219330", "revid": "33528", "url": "https://it.wikipedia.org/wiki?curid=3219330", "title": "Symposium", "text": ""}
{"id": "3219332", "revid": "213136", "url": "https://it.wikipedia.org/wiki?curid=3219332", "title": "Pietro Leopardi", "text": ""}
{"id": "3219333", "revid": "1305772", "url": "https://it.wikipedia.org/wiki?curid=3219333", "title": "Summersville", "text": ""}
{"id": "3219334", "revid": "88740", "url": "https://it.wikipedia.org/wiki?curid=3219334", "title": "Summitville", "text": ""}
{"id": "3219335", "revid": "1305772", "url": "https://it.wikipedia.org/wiki?curid=3219335", "title": "Sumpter", "text": ""}
{"id": "3219337", "revid": "729019", "url": "https://it.wikipedia.org/wiki?curid=3219337", "title": "76/40 Mod. 1916 R.M.", "text": "Il 76/40 Mod. 1916 R.M. (Regia Marina) fu un cannone italiano, utilizzato principalmente nella prima guerra mondiale ed anche nella seconda guerra mondiale. Fu uno dei principali calibri minori dell'artiglieria italiana, diffuso prevalentemente a supporto delle unit\u00e0 navali leggere.\nStoria.\nIl pezzo deriva dal cannone Armstrong QF 12 pounder 12 cwt, \"Armstrong 76/40 Mod. 1897\" secondo la nomenclatura italiana, prodotto sul licenza dalla Ansaldo ed impiegato dalla Regia Marina come pezzo antinave imbarcato sulla maggior parte del suo naviglio sottile dagli anni dieci fino alla seconda guerra mondiale. Equipaggi\u00f2 dalle navi da battaglia classe Caio Duilio agli incrociatori corazzati della fortunata classe \"Giuseppe Garibaldi\"; agli incrociatori classe Pisa e San Giorgio fino ai dragamine ed al naviglio minore. Durante la Grande Guerra furono installati anche su pianali ferroviari che garantivano, insieme alle mitragliatrici Colt-Browning M1895, la difesa antiaerea ai treni armati della Regia Marina. Su pontoni armati operati da personale sia del Regio Esercito che della Regia Marina, fu impiegato nella difesa di Venezia.\nDal 1933 venne destinato alle opere fisse di difesa antiaerea del territorio nazionale, nelle batterie dal Regio Esercito e soprattutto della MDICAT, e delle coste ed infrastrutture portuali nelle batterie della MILMART. Alcuni di questi cannoni furono anche utilizzati nelle opere del Vallo Alpino. Allo scoppio della seconda guerra mondiale risulta ancora in servizio sia sulle unit\u00e0 di seconda linea della marina che, in 492 bocche da fuoco, con le batterie antiearee territoriali.\nIl cannone, vista la carenza dei moderni 75/46 C.A. Mod. 1934 e 90/53 Mod. 1939, rimase in servizio nelle batterie fisse, insieme ai pezzi da 76/45 Mod. 1911, 75/27 C.K. e 75/27 A.V., per tutta la seconda guerra mondiale.\nLa maggior parte di questi cannoni era progettata per svolgere una funzione antiaerea o antinave. Nonostante la sua grande diffusione, le capacit\u00e0 operative di questo cannone non erano delle migliori, soprattutto in funzione antiaerea, data la sua relativamente ridotta gittata massima.\nDi progettazioni italiana invece era la versione con canna accorciata, il cannone da 76/30 R.M. o Mod. 1915, utilizzato sui cacciatorpediniere classe Rosolino Pilo e La Masa, sui sommergibili classe F, W e Pacinotti, su rimorchiatori e dragamine. in postazione fissa in patria e nelle colonie e soprattutto per armare gli autocannoni da 76/30 R.M.\nTecnica.\nLa canna, in acciaio, con l'otturatore a vitone tronco-conico, pesa 660\u00a0kg e scorre su una culla a manicotto con due cilindri elastici idraulici e recuperatore a molla, incavalcata su un affustino a forcella. Gli affusti variano a seconda dell'impiego:\nIl pezzo richiedeva 7 serventi, che potevano garantire una cadenza di tiro da 12 a 15 colpi al minuto. Il brandeggio, sia sul 76/40 che sul 76/45, era unicamente manuale: questo limitava le prestazioni dell'arma in quanto non permetteva l'asservimento alla Centrale di tiro Mod. 1937 \"Gala\" di cui erano munite le batterie, per cui i dati di tiro dovevano essere comunicati dal tavolo previsore ai singoli pezzi via telefono, compromettendo la rapidit\u00e0 e la precisione del tiro.\nIl munizionamento, a cartoccio proietto, era basato sulla \"Granata da 76/40 c.a.\", in acciaio, pesante 6,016 kg e caricata a tritolo, con spoletta ad accenditore pirico. Lo \"Shrapnel da 76/40\", pesante 6,82\u00a0kg, utilizzata nel tiro antinave, venne dismessa prima della guerra.\nAutocannone da 76/30 R.M..\nLa versione in 30 calibri, la 76/30 Mod. 1914 R.M., realizzata per la Regia Marina nel 1917, fu impiegata anche per l'allestimento di autocannoni basati su autocarri Fiat 18 BLR. Durante la guerra furono costituite due batterie, seguite da una terza negli anni '20, per un totale di 14 pezzi. Gli stessi cannoni, durante la seconda guerra mondiale furono reimpiegati dalla Regia Marina per armare gli autocannoni, equipaggiati dalla Milizia Marittima di Artiglieria (MILMART) della MVSN e destinati ad aumentare il volume di fuoco disponibile per le Divisioni del Regio Esercito. Durante la Seconda guerra mondiale, le officine libiche installarono gli stessi 14 pezzi prima sui nuovi autocarri pesanti Lancia Ro, poi, nel 1942, sul pi\u00f9 potente Fiat 634N. La 13\u00aa e la 14\u00aa Batteria ebbero cinque autocannoni Lancia ciascuno, la 16\u00aa quattro. Quest'ultima batteria venne aggregata alla 16\u00aa Divisione fanteria \"Pistoia\", mentre la 14\u00aa fu assegnata alla 60\u00aa Divisione fanteria \"Sabratha\". Sei autocannoni furono invece allestiti sullo scafo del Fiat 634, assegnati fino alla fine delle operazioni in Tunisia alla 131\u00aa Divisione corazzata \"Centauro\"."}
{"id": "3219338", "revid": "1452073", "url": "https://it.wikipedia.org/wiki?curid=3219338", "title": "Sunbury", "text": ""}
{"id": "3219339", "revid": "1305772", "url": "https://it.wikipedia.org/wiki?curid=3219339", "title": "Sunland", "text": ""}
{"id": "3219346", "revid": "1951004", "url": "https://it.wikipedia.org/wiki?curid=3219346", "title": "Carlene King Johnson", "text": "Dopo aver vinto il concorso Miss Vermont Carlene Johnson, proveniente da Rutland divenne la prima, ed al 2010 l'unica, rappresentante del Vermont a vincere il titolo di Miss USA.\nNel 1969 Carlene King Johnson \u00e8 morta all'et\u00e0 di trentacinque anni per complicazione legate al diabete."}
{"id": "3219356", "revid": "40552", "url": "https://it.wikipedia.org/wiki?curid=3219356", "title": "Repubblica socialista sovietica carelo-finlandese", "text": ""}
{"id": "3219361", "revid": "1305772", "url": "https://it.wikipedia.org/wiki?curid=3219361", "title": "Super Robot Wars Alpha Gaiden", "text": " \u00e8 un videogioco della serie Super Robot Wars, ed \u00e8 stato pubblicato dalla Banpresto per PlayStation nel 2001. \"Super Robot Wars Alpha Gaiden\" \u00e8 il secondo gioco della serie \"Alpha\", che si \u00e8 sviluppata su PlayStation e PlayStation 2.\nTrama.\nPoco tempo dopo gli eventi raccontati in \"Super Robot Wars Alpha\", la Federazione Terrestre ha nascosto la maggior parte degli eventi e delle battaglie che li hanno visti coinvolti con i loro antagonisti, gli \"Aerogaters\", ma l'onda d'urto dell'astronave \"Excelion\" (da Gunbuster) nella battaglia per la difesa del Sistema solare, si sta rapidamente avvicinando alla Terra, e minaccia di spazzare via il pianeta e tutte le sue colonie spaziali. L'unica speranza per la Terra \u00e8 il \"sistema Aegis\", che potrebbe schermare il pianeta.\nSfortunatamente, gli eroi della storia sono stati mandati in un futuro alternativo, in cui la Terra \u00e8 stata devastata dall'onda. Di fronte a una nuova minaccia, nella forma degli \"Ancestors\", gli eroi devono trovare un modo per tornare al loro tempo ed evitare che questo futuro distopico si realizzi."}
{"id": "3219367", "revid": "71433", "url": "https://it.wikipedia.org/wiki?curid=3219367", "title": "Ana de La Reguera", "text": ""}
{"id": "3219368", "revid": "12109", "url": "https://it.wikipedia.org/wiki?curid=3219368", "title": "Opsec", "text": "OPSEC \u00e8 l'acronimo di \"Operations Security\" NATO AAP-6 . Esso \u00e8 un processo che ha lo scopo di dare ad un'operazione militare l'appropriato livello di sicurezza, per negare le conoscenze al potenziale avversario circa le disposizioni, le capacit\u00e0, gli intenti e le vulnerabilit\u00e0 delle forze amiche.\nL'OPSEC, insieme alla \"Deception\", \"Psychological Operation\", \"Destruction\" e all'\"Electronic Warfare\", costituisce uno dei cinque pilastri del \"Command &amp; Control Warfare\" (C2W), che \u00e8 il sistema composto di personale, equipaggiamenti, procedure, organizzato in maniera da fornire al Comandante gli strumenti necessari per condurre e portare a termine la missione assegnata.\nI principi basilari del negare l'accesso al nemico alle informazioni risalgono a centinaia di anni fa. Esempi possono essere ritrovati nel trattato di Sun Tzu, \"L'arte della guerra\" (400-320 a.C.) o nell'opera di Niccolo Machiavelli, \"Dell'arte della guerra\" (1521).\nL'idea di OPSEC inizia ad affermarsi durante la seconda guerra mondiale. Tuttavia, lo sviluppo di una metodologia vera e propria si ha a partire dalla guerra del Vietnam, quando le Forze Armate Statunitensi costituirono per la prima volta un \"team ad hoc\" denominato \"Purple Dragon\", allo scopo appunto di determinare come il nemico fosse capace di ottenere informazioni dettagliate sulle operazioni militari. Si dovr\u00e0 arrivare poi al 1988 quando, sotto la presidenza Reagan verr\u00e0 approvato un programma di sicurezza che port\u00f2 alla nascita di un'Interagenzia (\"Interagency OPSEC Support Staff\"\u00a0\u2013 IOSS) per identificare, controllare e proteggere le informazioni connesse alle operazioni militari USA.\nL'OPSEC \u00e8 spesso semplicemente considerata un'altra disciplina della sicurezza, in realt\u00e0, essa integra le discipline della sicurezza tradizionale nel curare la segretezza. I programmi tradizionali della sicurezza hanno dei requisiti espressi in regole e direttive, concentrate principalmente sulla tutela delle informazioni classificate.\nL'OPSEC si focalizza prevalentemente sulle attivit\u00e0 e informazioni non classificate.\nMolti, infatti, erroneamente ritengono che se le informazioni o attivit\u00e0 non sono abbastanza importanti da essere classificate, allora esse non necessitano di essere protette. Fonti governative USA stimano che fra il 75 ed il 90% dei fabbisogni della raccolta informativa degli avversari possono essere soddisfatti attraverso fonti aperte non classificate.\nIl processo di pianificazione dell'OPSEC \u00e8 articolato in cinque fasi aventi lo scopo di identificare, controllare e proteggere, generalmente, le tracce non classificate della pianificazione ed esecuzione di attivit\u00e0 militari sensibili, mettendo in atto delle misure (passive e/o attive) con lo scopo di eliminare o ridurre le informazioni critiche al nemico. \u00c8 un processo sistemico e collaudato che consente di guardare s\u00e9 stessi dal punto di vista dell'avversario.\n\"In breve, conosci la minaccia, conosci come proteggerti e proteggiti, o l'avversario ti vincer\u00e0!\"."}
{"id": "3219380", "revid": "287204", "url": "https://it.wikipedia.org/wiki?curid=3219380", "title": "Associazione Calcio Novara 1938-1939", "text": "Questa voce raccoglie le informazioni riguardanti l'Associazione Calcio Novara nelle competizioni ufficiali della stagione 1938-1939.\nStagione.\nNella stagione 1938-1939 il Novara disput\u00f2 il secondo campionato di Serie A a girone unico della sua storia.\nMaglie.\nSul petto \u00e8 riportato lo stemma di Novara.\nOrganigramma societario.\nArea direttiva\nArea tecnica"}
{"id": "3219382", "revid": "767487", "url": "https://it.wikipedia.org/wiki?curid=3219382", "title": "Cowboys &amp; Aliens", "text": "Cowboys &amp; Aliens \u00e8 un romanzo a fumetti di 100 pagine del 2006, creato da Scott Mitchell Rosenberg, scritto da Fred Van Lente e Andrew Foley e disegnato da Luciano Lima.\nIl titolo fa riferimento a un ashcan di 16 pagine del 1995, pubblicato da Tom Arvis e Sureshot Comics. Nel 1998, Platinum Studios registr\u00f2 il nome, e nel 2004, tramite un accordo separato, negozi\u00f2 tutti i diritti del titolo da Arvis, il quale cambi\u00f2 il nome del suo libro in \"Wayout West\".\nTrama.\nUna specie extraterrestre visita l'Arizona nella met\u00e0 del XIX secolo. Gli alieni hanno pianificato di conquistare il Selvaggio West e schiavizzare l'umanit\u00e0, ma i cowboys e i nativi Apache si ribellano a questo piano.\nAdattamento cinematografico.\nScott Mitchell Rosenberg, fondatore di Malibu Comics, concep\u00ec l'idea di \"Cowboys &amp; Aliens\" come un ashcan nel 1997, vedendone di conseguenza il potenziale per un adattamento cinematografico. Nel maggio 1997, si concluse una guerra di offerte per i diritti cinematografici del romanzo a fumetti che vide coinvolte Walt Disney Pictures e 20th Century Fox da una parte e Universal Pictures e DreamWorks dall'altra, con questi ultimi due studi vincitori. Rosenberg fond\u00f2 i Platinum Studios per aiutare a produrre il film, e Steve Oedekerk fu incaricato lo stesso mese di scrivere e dirigere la trasposizione per uno stipendio stimato di 3,5 milioni di dollari.\nIl film usc\u00ec nelle sale cinematografiche americane il 29 luglio 2011.\nSequel.\n\"Cowboys and Aliens: Worlds at War\", o \"Cowboys &amp; Aliens II\", \u00e8 un'estensione visibile in rete scritta da Alana Joli Abbott del romanzo a fumetti."}
{"id": "3219386", "revid": "1305772", "url": "https://it.wikipedia.org/wiki?curid=3219386", "title": "Akaneiro ni somaru saka", "text": ", o pi\u00f9 semplicemente AkaSaka, \u00e8 una visual novel giapponese pubblicata da Feng per PC il 27 luglio 2007. Sono state distribuite da GN Software anche una versione per PlayStation 2 il 14 agosto 2008 e per PlayStation Portable il 17 dicembre 2009. In seguito, vennero pubblicate due light novel da autori differenti ed un manga pubblicato da Kadokawa Shoten ed illustrato da Homare Sakazuki. Nel 2008 \u00e8 anche andato in onda una serie anime prodotta da TNK con la regia di Keitaro Motonaga.\nVideogioco.\nTrama.\nJun'ichi Nagase frequenta una prestigiosa scuola superiore. Egli viene soprannominato \"Geno Killer\" dai tempi della scuola media a causa del suo carattere ribelle. Un giorno, aiuta una ragazza di nome Yuuhi Katagiri ed in seguito quest'ultima si trasferisce nella stessa scuola del ragazzo. Successivamente, si scopre che Yuuhi \u00e8 la fidanzata di Jun'ichi e che il loro fidanzamento \u00e8 stato disposto dai loro genitori."}
{"id": "3219387", "revid": "196390", "url": "https://it.wikipedia.org/wiki?curid=3219387", "title": "Akane-Iro ni Somaru Saka", "text": ""}
{"id": "3219391", "revid": "327773", "url": "https://it.wikipedia.org/wiki?curid=3219391", "title": "Avviso (nave)", "text": "L'avviso o aviso era in origine una nave da guerra, di piccolo tonnellaggio (\"brigantino\", \"cutter\", \"schooner\", \"sloop\") e veloce, che serviva da collegamento per il comando o per fornire comunicazioni tra le varie navi e la terraferma e altri servizi militari o amministrativi. \u00c8 l'abbreviazione dell'espressione spagnola \"barca de aviso\" (barca di avviso). In francese, esiste il termine \"b\u00e2timent d'avis\" o \"navire d'avis\" (nave di avviso), ma non sono pi\u00f9 utilizzati.\nIl \"Dictionnaire de la Marine Fran\u00e7aise\" (di Charles Romme, 1792) descrive gli \"avisos\" come \"piccole navi designate a portare ordini o avvisi\".\nCon la scomparsa delle navi a vela e prima della diffusione della radio, il termine \u00e8 rimasto per indicare una nave rapida di medie dimensioni (quelle di una torpediniera, per esempio) utilizzata per queste medesime funzioni di comunicazione tra gruppi di navi o la terraferma. Poi \u00e8 stata utilizzata nella \"Marine nationale\" per descrivere le navi che stazionavano oltremare: gli \"avisos coloniaux\", poi gli \"avisos escorteurs\".\nIl termine avviso designa, oggi, una classe di piccole corvette a vocazione generalista anti-sommergibile e anti-nave. La classificazione NATO \u00e8 quella di una fregata (FF o FFG e il numero di scafo preceduto da una F). Il termine \u00e8 ormai caduto in disuso oggi.\nGli avvisi della Marine nationale francese.\nLa Marine nationale francese ha messo in servizio diverse classi di \"avisos\":\nGli avvisi dell'Armada de la Rep\u00fablica Argentina.\nL'Armada de la Rep\u00fablica Argentina ha attualmente in servizio alcuni avisos:\nGli avvisi della T\u00fcrk Deniz Kuvvetleri.\nLa Turchia dispone di sei navi \"type \"A69\" della classe d'Estienne d'Orves\" acquistate usate dalla Francia che costituiscono le corvette :"}
{"id": "3219393", "revid": "59455300", "url": "https://it.wikipedia.org/wiki?curid=3219393", "title": "Il mio canto libero (singolo)", "text": ""}
{"id": "3219404", "revid": "46291", "url": "https://it.wikipedia.org/wiki?curid=3219404", "title": "Cyanaeorchis", "text": "Cyanaeorchis \u00e8 un genere di piante della famiglia delle Orchidacee, diffuso in Sud America.\nDistribuzione e habitat.\nIl genere ha un areale sudamericano, esteso dal Brasile all'Argentina.\nTassonomia.\nIl genere \"Cyanaeorchis\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Catasetinae).\nComprende 3 specie:"}
{"id": "3219405", "revid": "33689", "url": "https://it.wikipedia.org/wiki?curid=3219405", "title": "The Terminator (videogioco 1992 Mega Drive)", "text": "The Terminator \u00e8 un videogioco d'azione pubblicato nel 1992 dalla Virgin Games per Game Gear, Sega Mega Drive e Sega Master System. Il videogioco \u00e8 basato sul film \"Terminator\" del 1984. Il videogioco alterna livelli strutturati come uno sparatutto a scorrimento orizzontale ad altri di guida, in cui il giocatore controlla il personaggio di Kyle Reese nella sua missione di salvare Sarah Connor da Terminator.\nNel 1993 la Virgin pubblic\u00f2 anche un \"The Terminator\" differente per Sega Mega CD."}
{"id": "3219407", "revid": "123929852", "url": "https://it.wikipedia.org/wiki?curid=3219407", "title": "The Gift (Susan Boyle)", "text": "The Gift \u00e8 il secondo album della cantante britannica Susan Boyle, pubblicato l'8 novembre 2010 dalle etichette discografiche Syco e Columbia Records. L'album ha sonorit\u00e0 pi\u00f9 anni Sessanta rispetto al precedente perch\u00e9, secondo quanto detto dalla stessa Susan Boyle, \"\u00e8 stato il suo periodo\".\nQuesto \u00e8 il secondo album della cantante a raggiungere la vetta delle classifiche sia negli Stati Uniti che nel Regno Unito, pur con vendite minori dell'album precedente, \"I Dreamed a Dream\". \"The Gift\" contiene dieci tracce nell'edizione standard, alcune delle quali natalizie. \u00c8 il centesimo album pi\u00f9 venduto negli Stati Uniti nel 2010.\nContesto.\n\"The Gift\" \u00e8 stato produtto da Steve Mac, che ha affermato: \"Susan \u00e8 stata in studio per registrare l'album, questa volta prenderemo una strada pi\u00f9 tradizionale per la sua registrazione, metteremo assieme una band e proveremo le canzoni prima di andare in studio per vedere come sono, come canta certe parti e quindi come potremmo cambiare gli arrangiamenti. Penso che cos\u00ec possa andare decisamente meglio. Per Susan \u00e8 molto importante connettersi col pubblico e che il pubblico si connetta con lei. Non vuole cantare niente che non le sia successo o che non la riguardi.\" Susan Boyle ha affermato che l'album avrebbe contenuto degli elementi jazz. \"Il mio prossimo album deve contenere degli elementi sorprendenti anche questa volta. Spero che lo stia facendo migliore e speciale.\"\nPrima della pubblicazione dell'album la cantante ha offerto a dei fan la possibilit\u00e0 di duettare con lei in una competizione intitolata Susan's Search. I concorrenti devono registrare loro stessi mentre cantano \"Silent Night\" e pubblicare il video sul loro canale di YouTube. La vincitrice \u00e8 la trentatreenne Amber Stassi di Brewerton, nel New York.\nVendite.\n\"The Gift\" ha fatto il suo debutto alla prima posizione della classifica britannica, vendendo circa 103.000 copie in una sola settimana, solo un quarto di quelle che riusc\u00ec a vendere un anno prima \"I Dreamed a Dream\". Ha ottenuto un ottimo successo anche negli Stati Uniti, nella cui classifica \u00e8 entrato direttamente alla vetta, vendendo circa 318.000 copie (meno della met\u00e0 delle 701.000 vendute da \"I Dreamed a Dream\") e facendo scendere al secondo posto \"Speak Now\" di Taylor Swift, che aveva per due settimane occupato la prima posizione. Nella sua seconda settimana, \"The Gift\" ha mantenuto la vetta della classifica americana, vendendo altre 335.000 copie, con un incremento di vendite del 5% rispetto alla settimana precedente. L'album, nella sua terza settimana, \u00e8 sceso di due posizioni, vendendo altre 263.000 copie, il 21% in meno rispetto alla settimana precedente. Con un aumento di vendite del 3%, \"The Gift\" \u00e8 tornato alla vetta della \"Billboard\" 200 nella sua quarta settimana con 272.000 copie vendute. Il balzo alla vetta della classifica \u00e8 stato inaspettato: si pensava infatti che il numero uno della settimana sarebbe stato \"The Beginning\" dei Black Eyed Peas. Mantiene la stessa posizione nella quinta settimana, con altre 243.000 copie vendute (il 10% in meno). Scende di una posizione nella sesta settimana, vendendo 254.000 copie (il 5% in pi\u00f9), venendo battuto per 5.000 copie da \"Speak Now\" di Taylor Swift. Rimane alla seconda posizione anche nella settima settimana, con 240.000 copie vendute (il 6% in meno). Terminato il periodo natalizio, le vendite di \"The Gift\" scendono drasticamente a 19.000, il 92% in meno, nell'ottava settimana. Ne consegue la perdita di 29 posizioni sulla classifica americana: l'album si stanzia infatti al trentaduesimo posto.\nLe vendite nella prima settimana sono state molto elevate in Oceania: l'album \u00e8 infatti entrato alla vetta delle classifiche in Australia e in Nuova Zelanda, venendo certificato disco di platino dopo una sola settimana in entrambi i Paesi per aver venduto rispettivamente oltre 70.000 e 15.000 copie. In Canada, \"The Gift\" \u00e8 entrato alla terza posizione vendendo 13.000 copie nella sua settimana di debutto e ha raggiunto dopo poco la seconda dopo poche settimane, nella quale ha venduto 21.000 copie per via dello shopping natalizio, per poi salire ulteriormente alla vetta.\nCritica.\nL'album ha ricevuto critiche di vario genere. Su Metacritic s'\u00e8 fatta la media tra le critiche professionali date a \"The Gift\", e il voto complessivo risulta essere 59 su 100. Stephen Thomas Erlewine di AllMusic ha valutato l'album con due stelle e mezzo su cinque, dicendo che Susan Boyle \u00e8 la cantante adatta per un album natalizio, ma definendo la sua musica piuttosto \"prevedibile\"."}
{"id": "3219413", "revid": "46291", "url": "https://it.wikipedia.org/wiki?curid=3219413", "title": "Paralophia", "text": "Paralophia \u00e8 un genere di piante della famiglia delle Orchidacee, endemico del Madagascar.\nTassonomia.\nIl genere \"Paralophia\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae).\nComprende 2 specie:\nDistribuzione e habitat.\nEntrambe le specie del genere sono endemiche del Madagascar.\n\"Paralophia epiphytica\" cresce sulle palme \"Elaeis guineensis\", \"Raphia farinifera\" e \"Dypsis\" spp., mentre \"Paralophia palmicola\" cresce sui tronchi di \"Ravenea xerophila\"."}
{"id": "3219415", "revid": "30610", "url": "https://it.wikipedia.org/wiki?curid=3219415", "title": "Deposizione Borghese", "text": "La Deposizione Borghese \u00e8 un dipinto a olio su tavola (184x176 cm) di Raffaello Sanzio, datato 1507, firmato (, in basso a sinistra sul gradino roccioso), e conservato nella Galleria Borghese a Roma. Si tratta dello scomparto principale della \"Pala Baglioni\".\nStoria.\nLa pala d'altare, stando alle notizie riportate da Vasari, venne commissionata da Atalanta Baglioni, appartenente alla celebre famiglia perugina. Il soggetto della pala centrale, la \"Deposizione di Cristo\", piuttosto inconsueto, venne dettato dalla volont\u00e0 di omaggiare il figlio della donna, Grifonetto, assassinato nel corso di alcuni fatti di sangue interni alla stessa famiglia per il dominio di Perugia nel 1500. Grifonetto aveva infatti ucciso con la spada tutti i parenti maschi rivali nel sonno, in occasione delle nozze \"di sangue\" di suo cugino Astorre Baglioni con Lavinia Colonna, il 15 luglio. Abbandonato dai suoi stessi familiari, compresa la madre inorridita per l'accaduto, era tornato a Perugia dove Giampaolo Baglioni, miracolosamente scampato alla strage fuggendo per tempo a Marsciano, lo raggiunse e lo fece uccidere, in Corso Vannucci. Poco prima di morire per\u00f2 Grifonetto venne raggiunto dalla madre e dalla moglie, Zenobia, che riuscirono a fargli perdonare i suoi assassini: ormai incapace di parlare, il moribondo tocc\u00f2 la mano della madre in segno di assenso al perdono. I vestiti insanguinati dell'uomo vennero quindi trasportati da Atalanta lungo la via pubblica, e arrivata sui gradini del Duomo ve li gett\u00f2 pronunciando solennemente: \u00abChe questo sia l'ultimo sangue che scorre su Perugia\u00bb.\nLa figura della Vergine nel dipinto quindi doveva rispecchiare il dolore materno della donna, mentre nella Maddalena sarebbe ritratta la moglie Zenobia.\nLa pala ebbe una lunga elaborazione, testimoniata da una straordinaria serie di disegni e studi in larga parte conservati: ben sedici, oggi ripartiti in musei italiani ed esteri. Il soggetto venne gradualmente mutato dal \"Compianto sul Cristo morto\" alla \"Deposizione nel sepolcro\", fondendo pi\u00f9 spunti.\nL'opera venne collocata nella cappella della famiglia nella chiesa di San Francesco al Prato, dove si trovava gi\u00e0 da qualche anno la \"Pala degli Oddi\", sempre di Raffaello. Il successo della pala apr\u00ec le porte di Roma a Raffaello, che l'anno dopo venne chiamato da Giulio II.\nFino al 1608 la pala rimase nella chiesa, per essere segretamente portata a Roma con la compiacenza dei frati, su richiesta di Paolo V, il quale ne fece dono al nipote, il cardinale Scipione Borghese, che l'aveva ammirata durante i suoi studi universitari nel capoluogo umbro. Le proteste dei perugini non servirono ad altro che ottenere una copia di buona fattura del Lanfranco e forse anche una seconda del cavalier d'Arpino, mentre il papa emanava un Breve pontificio per dichiarare la tavola \"cosa privata\" del nipote, mettendo fine in modo categorico alla questione.\nDescrizione e analisi.\nIl \"Trasporto\" si ispir\u00f2 alle scene antiche del \"Trasporto di Melagro\" e alla scena nello sfondo della Cappellina dei Corpi Santi nel Duomo di Orvieto, affrescata da Luca Signorelli. Altri modelli furono una \"Deposizione\" a stampa di Andrea Mantegna e alcune opere di Michelangelo, per gli atteggiamenti di alcune figure.\nTre uomini stanno portando il corpo morto di Ges\u00f9 nel sepolcro a sinistra. Essi sono rappresentati inarcati dallo sforzo di trascinare il pesante corpo senza vita e sono ritratti con espedienti che amplificano il senso del movimento (come l'espediente di far salire i gradini alle figure di sinistra) e le espressioni concitate. In particolare spicca il giovane al centro della composizione, assente nei Vangeli, che \u00e8 un ritratto del defunto Grifonetto Baglioni. Dietro spunta San Giovanni Evangelista con le mani giunte (ispirato a figure di Perugino), mentre al centro di questo gruppo spicca Maria Maddalena dolente, con i capelli al vento, colta nel pietoso gesto di tenere la mano di Ges\u00f9 accompagnandolo al sepolcro. Il suo volto \u00e8 quello di Zenobia Sforza, moglie di Grifonetto. Gli altri due uomini sono Giuseppe d'Arimatea a sinistra e Nicodemo tra San Giovanni e Maria Maddalena che guarda lo spettatore.\nA destra si trova il gruppo delle pie donne che sostengono la Vergine Maria svenuta, tenuta alla vita dalla donna dietro di lei, mentre una le regge il capo reclinato sulla spalla e l'altra inginocchiata allunga le braccia per sostenerla. Il volto della Madonna \u00e8 quello di Atalanta Baglioni, la madre di Grifonetto, che commission\u00f2 questo dipinto a Raffaello. La donna in ginocchio ha un movimento \"a serpentina\", ispirato al \"Tondo Doni\" di Michelangelo. Altri echi michelangioleschi si colgono nel corpo abbandonato di Ges\u00f9, simile a quello della \"Piet\u00e0 vaticana\" e nel vestito giallo e verde di Nicodemo, che si ispir\u00f2 alla torsione dell'incompiuto \"San Matteo\" del Buonarroti.\nI due gruppi principali sono raccordati dal giovane trasportatore con il volto di Grifonetto, che si proietta all'indietro.\nLo straordinario paesaggio asseconda ritmicamente la composizione: se l'oscuro sepolcro nella roccia aiuta a stagliare i personaggi a sinistra, a destra le figure sono davanti alla collina del Golgota, mentre al centro la veduta si apre con ampio respiro su una veduta di colline punteggiate dalla presenza umana, con l'immancabile specchio d'acqua e con lontane montagne azzurrine, velate di foschia. In primo piano le pianticelle rappresentate con cura rimandano all'esempio di Leonardo da Vinci.\nStraordinaria \u00e8 la ricchezza dei colori, quasi smaltati, cos\u00ec come la plasticit\u00e0 data dal forte chiaroscuro, che d\u00e0 alle figure una monumentalit\u00e0 statuaria, e la concatenazione di gesti, sguardi e attitudini, che ne fanno uno dei capolavori dell'artista. Di grande effetto \u00e8 la resa dei corpi umani nelle svariate posizioni, con attenzione alla resa anatomica, ma anche all'armonia e alla variet\u00e0."}
{"id": "3219416", "revid": "1573940", "url": "https://it.wikipedia.org/wiki?curid=3219416", "title": "Caecilia pressula", "text": "Caecilia pressula \u00e8 un anfibio della famiglia Caeciliidae.\nDistribuzione e habitat.\nLa specie vive in Guyana e forse in Brasile; occupa vari habitat umidi, tropicali o subtropicali."}
{"id": "3219418", "revid": "1573940", "url": "https://it.wikipedia.org/wiki?curid=3219418", "title": "Caecilia subdermalis", "text": "Caecilia subdermalis \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia, dove occupa vari habitat umidi, tropicali o subtropicali."}
{"id": "3219419", "revid": "1573940", "url": "https://it.wikipedia.org/wiki?curid=3219419", "title": "Caecilia subterminalis", "text": "Caecilia subterminalis \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Ecuador, dove occupa vari habitat umidi, tropicali o subtropicali."}
{"id": "3219431", "revid": "144796", "url": "https://it.wikipedia.org/wiki?curid=3219431", "title": "Federico Guglielmo d'Assia-Kassel", "text": "Biografia.\nIl principe Federico nacque a Copenhagen, in Danimarca, il 26 novembre 1820. Suo padre era il langravio Guglielmo d'Assia-Kassel, figlio del langravio Federico d'Assia-Kassel e della principessa Carolina di Nassau-Usingen; sua madre era la principessa Luisa Carlotta di Danimarca, figlia del principe Federico di Danimarca e Norvegia e della duchessa Sofia Federica di Meclemburgo-Schwerin e nipote pertanto di re Cristiano VIII di Danimarca.\nTrascorse la sua infanzia e la giovinezza in Danimarca.\nOltre ad aver frequentato l'universit\u00e0 di Bonn (1839-1841), decise di intraprese la carriera militare nell'esercito dell'Assia-Kassel: nel 1837 venne nominato capitano, nel 1843 maggiore generale e nel 1851 tenente generale. A bordo della fregata danese \"Thetis\" attravers\u00f2, nel 1842, il Mar Mediterraneo fino a raggiungere Costantinopoli. Nel 1849, a bordo della nave inglese \"HMS Cleopatra\", si form\u00f2 nella marina militare e nel contempo comp\u00ec un lungo viaggio intorno al mondo. La Cleopatra giunse sino a Singapore, ma poi venne sostituita nella sua rotta dalla \"HMS Maeander\". A bordo di quest'imbarcazione, il principe navig\u00f2 da Singapore a Rio de Janeiro, compiendo un'escursione dal 14 settembre al 10 ottobre a Labuan ed in Cina a bordo della \"HMS Reynard\". I giornali di Singapore lo descrissero all'epoca erroneamente come il figlio del re di Danimarca.\nNel 1850, divenne un valido candidato per la successione al trono di Danimarca dal momento che Federico VII era senza eredi, ma prefer\u00ec rinunciare a tali diritti nel 1851 in favore di sua sorella Luisa, il cui marito Cristiano di Schleswig-Holstein-Sonderburg-Gl\u00fccksburg venne poi nominato effettivamente successore di Federico VII nel 1853 col nome di Cristiano IX. Tale motivazione fu in particolare dovuta alle evidenti tensioni che si stavano accumulando tra Prussia e Danimarca e dalle quali Federico Guglielmo si era detto non interessato.\nNel 1875, alla morte di suo cugino il principe elettore Federico Guglielmo d'Assia, divenne capo della casata d'Assia-Kassel dalla quale il suo ramo discendeva, dal momento che i figli di quest'ultimo, nati da matrimonio morganatico, non avevano ottenuto la necessaria autorizzazione ad ascendere ad un trono che ormai era solo virtuale dal momento che il governo prussiano aveva annesso tale stato dal 1866. Egli si dedic\u00f2 dunque, dotato di un ricco patrimonio personale, all'espansione del castello di Philippsruhe nei pressi di Hanau dove si trasfer\u00ec dal 1880. Ancora oggi il piano nobile del castello (adibito a museo storico locale) presenta sale di gusto rinascimentale con soffitti decorati con intarsi lignei, lampadari in vetro di Murano e stufe in maiolica. La langravia Anna mantenne al castello un salotto che riun\u00ec alcune personalit\u00e0 del mondo dell'arte della sua epoca come ad esempio Johannes Brahms, Clara Schumann, Anton Rubinstein, Julius Stockhausen, Niels Wilhelm Gade e Johan Peter Emilius Hartmann.\nFederico Guglielmo mor\u00ec al palazzo cittadino della sua famiglia a Francoforte sul Meno, il 14 ottobre 1884. In vita fu membro della Massoneria.\nMatrimoni e figli.\nPrimo Matrimonio.\nSpos\u00f2, il 28 gennaio 1844, nella citt\u00e0 di San Pietroburgo, la Granduchessa Aleksandra Nikolaevna Romanova (1825-1844), figlia dello zar Nicola I di Russia e della zarina Aleksandra F\u0451dorovna, nata Carlotta di Prussia.\nAleksandra si ammal\u00f2 di tubercolosi poco tempo dopo il matrimonio; tre mesi prima del termine diede alla luce un figlio maschio, Guglielmo (10 agosto 1844), che per\u00f2 mor\u00ec poco dopo la nascita e Aleksandra mor\u00ec anch'essa qualche ora dopo il bambino.\nSecondo Matrimonio.\nSpos\u00f2, il 26 maggio 1853, nello \"Schloss Charlottenburg\" a Berlino, Anna di Prussia, figlia del principe Carlo di Prussia e della principessa Maria di Sassonia-Weimar-Eisenach. Ebbero sei figli:\nFederico Guglielmo non riusc\u00ec mai a superare la perdita della prima moglie, e si ritiene che questa fosse la ragione per cui la sua relazione con Anna fu educata, ma emotivamente distaccata."}
{"id": "3219432", "revid": "287204", "url": "https://it.wikipedia.org/wiki?curid=3219432", "title": "Ujjwala Raut", "text": "Biografia.\nHa iniziato la sua carriera a diciassette anni, dopo aver vinto il concorso \"Femina Look of the Year\", ed il titolo di Miss India ed aver chiuso nelle prime quindici il successivo \"Elite Model Look of the Year\".\nCarriera.\nHa sfilato per numerosi stilisti, fra cui Ungaro, Yves Saint-Laurent, Roberto Cavalli, Hugo Boss, Cynthia Rowley, Diane von F\u00fcrstenberg, Dolce &amp; Gabbana, Betsey Johnson, Gucci, Valentino, Oscar de la Renta, Emilio Pucci, Victoria's Secret.\n\u00c8 apparsa poi in diverse pubblicit\u00e0, tra cui quelle per i gi\u00e0 citati Roberto Cavalli, Dolce &amp; Gabbana, Victoria's Secret, Yves Saint-Laurent, ma anche per Revlon ed H&amp;M.\nNel 2002 e nel 2003 sfila al Victoria's Secret Fashion Show.\nNel 2004 ha sposato l'ex modello britannico Craig Maxwell Sterry, da cui ha avuto una figlia, e da cui ha divorziato burrascosamente nel 2009."}
{"id": "3219435", "revid": "767487", "url": "https://it.wikipedia.org/wiki?curid=3219435", "title": "Josef \u010cty\u0159ok\u00fd", "text": "Verso la met\u00e0 degli anni trenta era ritenuto tra i giocatori pi\u00f9 forti della nazionale cecoslovacca."}
{"id": "3219437", "revid": "1573940", "url": "https://it.wikipedia.org/wiki?curid=3219437", "title": "Alessandro De Gaglia", "text": "Biografia.\nDiscendente da una nobile famiglia di avvocati originaria di Cantalupo nel Sannio (IS). Dopo la laurea in giurisprudenza si dedic\u00f2 all'attivit\u00e0 forense, impegnandosi anche in politica. \nPartecip\u00f2 alla prima Guerra Mondiale con il grado di Sergente. Successivamente, con l'evolversi degli eventi politici italiani, venne nominato il 4 settembre del 1926 Segretario Generale dell'Ufficio Provinciale della Confederazione Sindacale Nazionale Fascista (CSNF)di Campobasso.\nCon la rinascita dell'attivit\u00e0 politica dei partiti, dopo il crollo del fascismo e la fine della guerra civile, ader\u00ec alla Democrazia Cristiana e nelle elezioni comunali del 1947 a Campobasso fu il primo degli eletti. Il largo consenso gli favor\u00ec la nomina a Sindaco; conserv\u00f2 la carica di primo cittadino per oltre un decennio, dopo la riconferma, sempre come primo eletto, nei successivi turni del 1952 e del 1956. Dal 1964 divenne Consigliere comunale nella stessa Campobasso e Consigliere della Provincia.\nDa Sindaco, nel 1959, denunci\u00f2 per diffamazione il Ministro dei lavori pubblici Giuseppe Togni (anch'egli democristiano) sostenendo di aver ricevuto aspre critiche all'operato della propria amministrazione dallo stesso in occasione dell'abbattimento di un edificio costruito in deroga al piano regolatore di Campobasso.\nNel 1970 fu eletto Consigliere regionale nella circoscrizione di Campobasso con 1.022 preferenze.\nIl 2 giugno 1957 fu insignito dal Presidente della Repubblica dell'onorificenza di Grande Ufficiale Ordine al Merito della Repubblica Italiana.\nDal 1956 al 1959 rivest\u00ec inoltre la carica di Presidente del Campobasso Calcio."}
{"id": "3219443", "revid": "599013", "url": "https://it.wikipedia.org/wiki?curid=3219443", "title": "Zolt\u00e1n Hercegfalvi", "text": "Carriera.\nClub.\nSi \u00e8 iscritto al settore giovanile della squadra del Budapest Honv\u00e9d all'et\u00e0 di 6 anni, e ha giocato sempre nel settore giovanile prima di fare la sua apparizione in prima squadra nel 1998. Ha giocato nel club fino al 2003, e successivamente \u00e8 passato alle altre squadre ungheresi del Videoton Sz\u00e9kesfeh\u00e9rv\u00e1r e del Lombard-P\u00e1pa TFC, e nello , nella Repubblica Ceca, prima di ritornare al Budapest Honv\u00e9d nel 2006.\nIl 28 luglio 2009 si \u00e8 trasferito ai Kansas City Wizards.\nNazionale.\n\u00c8 stato convocato tre volte per la nazionale ungherese."}
{"id": "3219445", "revid": "1573940", "url": "https://it.wikipedia.org/wiki?curid=3219445", "title": "Shamanic Princess", "text": " \u00e8 una serie OAV di sei episodi, prodotto dalla Bandai Visual fra il giugno 1996 ed il giugno 1998. L'anime \u00e8 stato adattato in lingua italiana dalla Dynit ed in lingua inglese. \nTrama.\nIl \"mondo dei guardiani\" si trova in una dimensione parallela, ed i suoi abitanti hanno il compito di sorvegliare e controllare le forze magiche. A tal fine, gli abitanti possiedono diversi tipi di poteri magico che permettono loro di cambiare forma, distruggere oggetti, fermare il tempo o invocare esseri elementali per fargli delle richieste. La fonte del potere del \"mondo dei guardiani\" \u00e8 il \"trono di Yord\", un dipinto misterioso sorvegliato dagli \"anziani\", che contemporaneamente si preoccupano anche di addestrare i Neutralizzatori, che in futuro prenderanno il loro posto.\nUno di questi Neutralizzatori, Kagetsu, per\u00f2 ha tradito la fiducia degli anziani ed ha rubato il \"Trono di Yord\" e l'ha portato sulla Terra per portare a termine il proprio piano misterioso. Gli anziani inviano diverse squadre di agenti sulla Terra per recuperare il \"Trono di Yord\", prima che la sua lontananza possa danneggiare irremediabilmente il \"mondo dei guardiani\". Fra questi agenti c'\u00e8 Tiara, membro della famiglia reale del mondo dei guardiani, oltre che sciamana potentissima, in grado di trasformarsi in un demone durante la battaglia. Nella sua ricerca del \"Trono di Yord\", Tiara si confonder\u00e0 con gli umani, spacciandosi per una normale studentessa."}
{"id": "3219447", "revid": "178076", "url": "https://it.wikipedia.org/wiki?curid=3219447", "title": "Infernotto", "text": ""}
{"id": "3219448", "revid": "223320", "url": "https://it.wikipedia.org/wiki?curid=3219448", "title": "Elite Model Look of the Year", "text": ""}
{"id": "3219449", "revid": "287204", "url": "https://it.wikipedia.org/wiki?curid=3219449", "title": "Nymphaeales", "text": "Nymphaeales \u00e8 un ordine di piante acquatiche del clade delle angiosperme basali, note da resti fossili gi\u00e0 dal Cretacico inferiore.\nTassonomia.\nLa classificazione APG IV (2016) assegna l'ordine al clade delle angiosperme basali includendovi le seguenti famiglie:\nIl sistema Cronquist (1981) includeva nell'ordine Nymphaeales anche le famiglie Nelumbonaceae e Ceratophyllaceae, attualmente assegnate ad altri ordini (rispettivamente Proteales e Ceratophyllales),nonch\u00e9 la famiglia Barclayaceae, cha la classificazione APG ha posto in sinonimia con Nymphaeaceae."}
{"id": "3219452", "revid": "124148403", "url": "https://it.wikipedia.org/wiki?curid=3219452", "title": "Il professor Layton e la maschera dei miracoli", "text": ", \u00e8 un videogioco rompicapo sviluppato dalla Level-5 per Nintendo 3DS. \u00c8 il quinto episodio della serie del \"Professor Layton\". Il gioco \u00e8 un prequel della serie, ambientato dopo gli eventi de \"Il professor Layton e il richiamo dello spettro\". Nel corso della conferenza stampa della Nintendo il 29 settembre del 2012, sono stati lanciati nuovi screenshot e un trailer del gioco, mostrando i vari cambiamenti in 3D.\nIl gioco pu\u00f2 essere scaricato anche dal Nintendo eShop. Le persone che lo hanno acquistato dallo store online e si sono registrate nel club Nintendo prima del 6 gennaio 2013, hanno ricevuto gratuitamente un gioco per virtual console, \"Donkey Kong: Edizione Originale\".\nIl 6 febbraio 2013 nel Nintendo eShop giapponese \u00e8 uscita una versione del gioco estesa, intitolata \"Reiton-ky\u014dju to kiseki no kamen Plus\" (\"Il professor Layton e la maschera dei miracoli Plus\"). Sono state aggiunte nuove caratteristiche, tra le quali nuovi filmati, tutorial bonus e suggerimenti per i giocatori pi\u00f9 giovani, tre slots per salvataggi (gi\u00e0 disponibili nella versione occidentale) e nuovi enigmi.\nModalit\u00e0 di gioco.\nCome i precedenti giochi della serie del \"Professor Layton\", in \"Il professor Layton e la maschera dei miracoli\" il giocatore in vari punti del gioco trover\u00e0 enigmi da risolvere. Risolvendoli si guadagneranno \"picarati\", ovvero dei punti che serviranno per accedere a dei contenuti bonus. Inoltre risolvendo i puzzle senza parecchi errori si guadagneranno pi\u00f9 picarati. Le monete aiuto possono essere trovare in giro per il gioco e serviranno per sbloccare aiuti se il giocatore si trova in difficolt\u00e0.\nVi sono state alcune modifiche apportate, per esempio i personaggi e gli ambienti ora sono in grafica 3D. A differenza dei giochi precedenti, in cui i giocatori interagiscono direttamente con l'ambiente dal touch screen, i giocatori ora utilizzano il touch screen per controllare una lente di ingrandimento per esplorare l'ambiente visualizzato sullo schermo superiore. Quando la lente di ingrandimento passa sopra qualcosa di interessante, il giocatore pu\u00f2 toccare il touch screen per ispezionarlo, avviare una conversazione con i personaggi o accumulare le monete aiuto. Alcune aree possono essere ingrandite per poter ispezionare pi\u00f9 aree. I puzzle sono ancora controllati col touch screen, anche se molti hanno grafica 3D e sono visualizzati sullo schermo superiore.\nTrama.\nAll'inizio del gioco, il Professor Hershel Layton riceve una strana lettera da parte di una sua vecchia compagna di scuola, Angela Ledore. La lettera parla di un malvagio e misterioso uomo in possesso della Maschera del Caos, che potrebbe avverare i desideri di chi la indossa, e terrorizza la citt\u00e0 di Montedore; intrigato dalla situazione che potrebbe avere a che fare col suo passato, professore decide di partire per Montedore, assieme alla sua assistente Emmy Altava e al suo giovane apprendista Luke Triton. Giunti alla sera a Montedore, una citt\u00e0 oasi in mezzo a un grande deserto, Layton e Luke assistono alla tradizionale parata circense della citt\u00e0 e proprio in quel momento, il misterioso uomo di cui parlava Angela si presenta davanti alla folla. \u00c8 un uomo vestito elegantemente di bianco con indosso una maschera che si fa chiamare Gentiluomo Mascherato, il quale propone subito uno dei suoi cosiddetti \"miracoli\": ben presto infatti molti turisti fuggono terrorizzati dicendo di aver visto delle persone tramutate in pietra. \nLayton, Luke ed Emmy tentano di inseguire il Gentiluomo con dei cavalli recuperati da quest'ultima ma, egli volando via, riesce a far perdere le sue tracce. Il trio inizia quindi a dirigersi verso la villa dei Ledore, facendo nel frattempo conoscenza con i vari abitanti della citt\u00e0 e interrogandoli riguardo agli ultimi eventi; stando alle informazioni recuperate da Emmy, il Gentiluomo \u00e8 apparso da poco in citt\u00e0 e ha iniziato frequentemente a proporre una serie di prodigi apparentemente magici; tra i suoi miracoli figurano persone trasformate in cavalli, personaggi dei quadri che prendono vita, e perfino un episodio di combustione spontanea. Arrivati alla villa, Layton e gli altri vengono accolti da Angela che inizia a spiegare alcuni dettagli sull'apparizione del Gentiluomo; il professore per\u00f2 si domanda come possa egli possedere la Maschera del Caos, un oggetto che era stato rinvenuto da un suo amico Randall Ascot, poco prima della sua scomparsa, ma Angela spiega che suo marito Erik, fondatore di Montedore, l'aveva rinvenuta durante la spedizione di recupero di Randall. Angela invita poi il trio a recarsi all'Hotel Dromedario dove lei ha prenotato loro una stanza. \nGiunti in albergo, il professore inizia quindi a raccontare la vicenda del ritrovamento della maschera, risalente a 18 anni addietro, quando lui frequentava ancora il liceo e viveva in un piccolo paese di campagna noto come Stansbury, insieme ai genitori Archibald e Lucille. L\u00ec ci viveva anche il suo migliore amico Randall, membro di una famiglia benestante, che frequentava la stessa scuola di Hershel dove i due tra l'altro praticavano scherma insieme; all'epoca Erik era il domestico degli Ascot mentre Angela era la fidanzata di Randall. Quest'ultimo era un grande appassionato di archeologia, passione che tent\u00f2 a fatica di trasmettere anche a Hershel, che all'epoca non ne era per niente affascinato. Tutto ebbe inizio quando Randall inizi\u00f2 a manifestare un particolare interesse nello studio di un'antica civilt\u00e0 leggendaria: gli Aslant, menzionati in nel saggio \"Storia Antica\" di Donald Rutlage di cui si era parlato un giorno a lezione. Quella stessa sera Randall aveva invitato Hershel e Angela a raggiungerlo di nascosto a casa sua dove mostr\u00f2 loro di aver effettivamente rinvenuto la Maschera del Caos.\nL'indomani Layton, Luke ed Emmy riprendono le indagini cercando di ottenere un colloquio con Erik; lungo la via per la Villa si imbattono inoltre in Gloria, una anziana signora che viveva anche lei a Stansbury, e che spiega che molti abitanti hanno lasciato il paese per trasferirsi a Montedore. Giunti a villa Ledore, i tre scoprono che Erik non \u00e8 in casa ma ottengono da Angela il permesso di esaminare il suo studio, dove trovano una copia della Maschera del Caos, posta l\u00ec dopo il furto di quella originale. In seguito Layton inizia a sospettare che chiunque sia il Gentiluomo Mascherato, potrebbe covare rancore nei confronti di Erik, e allo stesso tempo trarre beneficio dal caos scatenato; secondo Angela, solo un uomo corrisponde a tale descrizione: Alphonse Dalston, proprietario di diversi Hotel a Montedore e rivale in affari di Erik. Arrivati al maniero, i tre vengono accolti da Dalston, che per\u00f2 li respinge brutalmente quando scopre dei loro sospetti su di lui; proprio in quel momento per\u00f2 giunge per lui una lettera dal Gentiluomo Mascherato, e il professore ne riceve una uguale. Secondo la lettera il prossimo miracolo avverr\u00e0 quella sera a Montsarton Plaza, ma per il momento Layton vorrebbe fare luce sui miracoli precedenti. \nCon il consenso del sindaco Williams, il professore, Emmy e Luke prendono parte alla riunione della polizia in cui si cercher\u00e0 di fare luce sui colpi del Gentiluomo; la riunione \u00e8 presieduta dal commissario Sheffield e da due ispettori di Scotland Yard: Clamp Grosky (vecchia conoscenza del professore) e Leonard Bloom. Con l'aiuto degli ispettori e del corpo di polizia di Montedore, Layton analizza attentamente tutti i casi e dimostra come in ogni episodio il Gentiluomo avesse semplicemente messo a punto dei giochi di prestigio con l'aiuto di diversi complici. I cavalli erano stati nascosti in vicoli stretti e liberati dopo che la folla era stata accecata da un forte bagliore; altri complici avevano interpretato i personaggi dei quadri esposti al museo, quadri che erano stati consegnati di recente con i soggetti dipinti con vernice a scomparsa; infine le tredici persone che avrebbero preso fuoco per poi ricomparire il giorno successivo illesi, in realt\u00e0 avevano ricevuto le istruzioni di non presentarsi all'evento ed erano stati sostituiti da dei manichini. \nTerminata la riunione, Layton e gli altri iniziano a cercare informazioni sul miracolo della pietrificazione, e nel frattempo indagano pi\u00f9 a fondo sul caso dei quadri viventi, visitando il museo e il circo Moonbeam (da cui erano stati sottratti i costumi), circo del quale Dalston \u00e8 un assiduo frequentatore e benefattore; tale scoperta inizia quindi far dubitare il professore della sua colpevolezza. Cala la notte e il trio si reca a Montsarton Plaza per assistere al prossimo \"miracolo\"; all'orario stabilito il Gentiluomo Mascherato fa la sua entrata in scena camminando nell'aria e poco dopo altri passanti iniziano a levitare fino a sparire nel cielo. Il Gentiluomo da quindi appuntamento al suo prossimo miracolo che avverr\u00e0 nel parco dei divertimenti di Strampalandia e suggerisce che forse l'unico modo per contrastare la Maschera del Caos, potrebbe essere un'altra maschera. Angela sospetta che si tratti di quella che la leggenda identifica come la Maschera dell'Ordine e insiste affinch\u00e9 Layton l'aiuti a trovarla; nel frattempo Erik fa arrestare Dalston, con l'accusa di essere il Gentiluomo, sostenuta da quelle che sembrerebbero prove solide contro di lui; ma Alphonse prima di essere portato via inveisce contro Erik accusandolo di essere un traditore e un truffatore, scatenando la sua ira. \nSuccessivamente all'albergo, Layton procede con il suo racconto spiegando come quella sera Randall avesse condotto lui ed Angela al Muro di Norwell, una parete con incisioni Aslant situata ai confini di Stansbury. In questa occasione aveva rivelato di aver trovato l'entrata per le rovine di Akubadain, dove aveva rinvenuto la Maschera del Caos ed aveva intenzione di tornarci per recuperare \"l'altra Maschera\". Angela inizialmente si era opposta a quest'idea, temendo di perdere Randall come era gi\u00e0 accaduto con suo fratello ma alla fine acconsent\u00ec, rassicurata sia da Erik che da Hershel. Al mattino del terzo giorno, Layton, Luke ed Emmy decidono di parlare col capo Sheffield in merito all'arresto di Dalston; stando al capo della polizia, il suo movente sarebbe la gelosia nei confronti di Erik. L'ispettore Bloom inoltre annuncia che la polizia ha risolto il miracolo della pietrificazione: le statue erano state nascoste nel gigantesco pallone a forma di clown al centro della parata, ed erano state trasportate tramite un carro di cui sono state trovate tracce di ruote. Dalston \u00e8 l'unico a possedere una propria carrozza, ma Bloom suggerisce a Layton che un'alternativa per il trasporto potevano essere i carri per le corse dei cavalli e suggerisce al professore di indagare all'ippodromo. \nSul posto il proprietario spiega che nessun carro \u00e8 scomparso il giorno in cui si \u00e8 svolto il miracolo della pietrificazione, ma Layton nota come essi si possano facilmente smontare e riassemblare. Il professore sospetta quindi che il Gentiluomo abbia usato un carro che era stato trasferito in manutenzione, operazione che pu\u00f2 essere solo autorizzata da Erik. Layton decide allora di recarsi a Villa Ledore, e questa volta Erik \u00e8 in casa e mentre prende il t\u00e8 con lui il professore gli espone i suoi sospetti venendo poi cacciato via; nel frattempo per\u00f2 Layton inizia anche a nutrire sospetti su Angela per via del suo strano comportamento di recente. La sera, dopo aver seguito una pista al Casin\u00f2 Scorpion che si rivela essere un buco nell'acqua, il trio si reca a Strampalandia per assistere al miracolo e sul posto trovano anche l'Ispettore Grosky. Risolvendo diversi enigmi lasciati all'interno delle giostre i tre trovano dei biglietti contenenti degli indizi, scoprendo cos\u00ec che il Gentiluomo si nasconde nel centro di comando del parco, la Torre Strampalata. Al gruppo si uniscono poi anche Erik e Angela, e tutti e cinque assistono all'apparizione del Gentiluomo; dopo averlo inseguito all'interno della torre, dove non riescono a catturarlo per via del buio, Layton e gli altri scoprono che tutti i presenti a Strampalandia sono scomparsi. Tuttavia dopo aver nuovamente indagato all'interno della torre, trovano che tutti i clienti sono tornati al loro posto e secondo Grosky non \u00e8 successo niente in loro assenza. Tornati all'albergo, Luke ed Emmy terminano di ascoltare il racconto del professore sulla sua esplorazione delle rovine di Akubadain. \nQuel giorno, Hershel e Randall erano partiti di buon mattino alla volta del deserto, fuori da Stansbury; l\u00ec avevano effettivamente trovato l'ingresso ad Akubadain. All'interno delle rovine i due avevano dovuto fronteggiare diversi enigmi e trappole, come ragni giganti e particolari guerrieri meccanici costruiti dagli Aslant, le robomummie. Dopo essersi momentaneamente separati l'uno dall'altro, Randall e Hershel erano finalmente riusciti a scendere al piano pi\u00f9 basso, trovando l'ingresso alla camera dove si trovava il tesoro degli Aslant. In quel momento per\u00f2 una forte scossa inizi\u00f2 a far crollare il pavimento, e Randall stava per cadere in un precipizio con solo Hershel che lo teneva per mano; Hershel aveva implorato il suo amico di lasciare andare la Maschera del Caos e liberare cos\u00ec l'altra mano con cui sarebbe riuscito a salvarsi, ma Randall chiedendogli scusa tent\u00f2 invece di passargli la Maschera finendo invece per cadere nel burrone, con l'oggetto ancora tra le sue mani. Sconvolto per la perdita del suo migliore amico, Hershel risolse comunque l'enigma per aprire la porta e si trov\u00f2 davanti a un'immensa quantit\u00e0 di oro e ricchezze; tuttavia decise che avrebbe celato al mondo questa sua scoperta, per rispetto per Randall, e ritenendo che la sua morte non ne fosse valsa la pena. Deluso di non essere riuscito inoltre a mantenere la promessa fatta ad Angela di proteggere Randall, Hershel decise di lasciare Stansbury, trasferendosi a Londra, mentre Angela trov\u00f2 conforto in Erik con il quale alla fine si spos\u00f2.\nIl mattino seguente, Layton e gli altri decidono di recarsi a Strampalandia per capire come si \u00e8 svolto il miracolo della sera precedente; lungo la via fanno anche visita a Dalston che \u00e8 stato rilasciato, dopo che gli eventi del giorno prima hanno provato la sua innocenza, e durante la conversazione con lui il professore intuisce grazie a un indizio il modo in cui si \u00e8 svolto il miracolo della levitazione di due giorni prima. A Strampalandia il trio esamina la Torre di controllo che si scopre contenere un pavimento rotante: quella notte, nel mezzo del buio, il gruppo non si era accorto del movimento del pavimento sottostante ed erano usciti da un'altra porta che li ha condotti ad un'esatta replica di Strampalandia. Parlando con Murphy, un uomo esperto di affari economici, i tre scoprono che solo Erik potrebbe autorizzare un simile progetto, e che il signor Ledore ha ricevuto la sua fortuna grazie ad un altro garante. Al loro ritorno a Villa Ledore, Angela chiede a Layton se ha trovato la Maschera dell'Ordine e continua a insistere affinch\u00e9 venga recuperata; Hershel poi rivela ad Erik la sua scoperta e nel frattempo svela il segreto dietro al miracolo della levitazione: le persone che avevano preso il volo erano in realt\u00e0 complici legati a dei palloni aerostatici che hanno usato dei teli color della notte per simulare la loro sparizione, mentre il Gentiluomo stava effettivamente camminando su un filo teso sopra la piazza. \nErik \u00e8 sempre pi\u00f9 seccato dei sospetti del suo amico e non aveva idea della replica di Strampalandia; Layton pertanto si convince che effettivamente egli potrebbe essere innocente. A riprova del buon cuore di Erik, Hershel incontra nella villa Lady Ascot, la madre di Randall, ancora viva: lei era infatti la garante che aveva fornito a Erik i soldi per finanziare la spedizione di recupero di Randall, spedizione che port\u00f2 poi all'edificazione di Montedore. Layton e gli altri illustrano quindi le loro scoperte al Capo Sheffield, dopodich\u00e9 giunge da Grosky la notizia dell'avvistamento del Gentiluomo mascherato nel pi\u00f9 grande hotel della citt\u00e0: il Reunion Inn. Prima di recarsi sul posto per\u00f2 il professore si reca all'ippodromo dove Bloom ha raccolto ulteriori prove che confermano il coinvolgimento di un complice nel furto del carro, ulteriore segno dell'innocenza di Erik. Con il tram, Layton, Emmy e Luke raggiungono il Reunion Inn, e vengono accolti da Vladimir, contabile dei Ledore e gestore dell'albergo. Egli prima di tutto mostra al trio l'ufficio privato di Erik, dove sono conservate tutte le informazioni sulla spedizione di recupero di Randall; essa aveva come punto di ritrovo proprio il Reunion Inn (all'epoca una semplice locanda) e fin\u00ec per attirare cos\u00ec tante persone, che fin\u00ec per nascere in quel luogo sperduto nel nulla un'intera citt\u00e0. Layton trova inoltre nel ripostiglio la vera Maschera del Caos, nascosta l\u00ec perch\u00e9 non venisse recuperata dal Gentiluomo, che ne indossa una copia.\nCome il gruppo fa ritorno alla reception, nell'hotel si verifica un blackout, e mentre cercano di ripristinare la corrente Layton e gli altri trovano diversi enigmi scritti lasciati dal Gentiluomo a formare una sorta di caccia al tesoro. Il gruppo viaggia per varie stanze dell'albergo, dalla serra, alle camere, fino al grande salone principale, trovando diversi biglietti in cui il Gentiluomo ha lasciato scritte diverse storie che hanno quasi tutte come argomento la storia di amicizia di due persone, distrutta dal tradimento di una delle due nei confronti dell'altra. Mentre Layton e gli altri sono in cerca di indizi, vediamo Bloom in una stanza che confabula con un uomo dall'aspetto losco, mentre questi ripercorre il ritrovamento di altri siti Aslant ad opera del professore, ovvero il Giardino della Guarigione di Misthallery (scoperto alla fine de \"Il richiamo dello Spettro\") e la citt\u00e0 dell'armonia di Ambrosia (rinvenuta nel film \"L'Eterna Diva\"), e pregusta il momento in cui metteranno mano sul terzo sito. Intanto il professore e il suo gruppo, raggiunti nel frattempo da Angela e Erik, seguendo l'ultimo indizio si recano nell'auditorium dove il Gentiluomo proietta il finale della storia e nella confusione rapisce Luke, intrappolandolo in bilico in una ragnatela di fili posta in cima all'immenso salone principale. \nLayton si lancia al salvataggio e recupera Luke, dopodich\u00e9 ordina al Gentiluomo di smascherarsi, dato che ormai ha compreso la sua identit\u00e0. Il Gentiluomo lo accontenta e dietro la sua maschera rivela il volto di Randall Ascot. Randall spiega che la sua caduta ad Akubadain fu attutita da un fiume sotterraneo che lo port\u00f2, privo di sensi alla riva di un villaggio dove rest\u00f2 per molti anni, il colpo preso durante la caduta gli aveva infatti provocato una forte amnesia. Tuttavia un giorno ricevette una lettera da un misterioso individuo che gli rivel\u00f2 la verit\u00e0 del suo passato alimentando il suo desiderio di vendetta nei confronti di Erik, reo di averlo tradito prendendosi la sua fortuna e la sua ragazza. Il misterioso individuo dietro alla sua ritrovata memoria, lo aiut\u00f2 a mettere in scena i giochi di prestigio del Gentiluomo Mascherato; ora l'ultimo \"miracolo\" consiste nella distruzione totale di Montedore che inizia ad essere sommersa dalla sabbia. Mentre Sheffield e Grosky guidano l'evacuazione della citt\u00e0 con l'aiuto di Erik e Dalston, Layton decide di indagare su un modo per fermare la distruzione di Montedore, e insieme a Luke, Emmy e Angela si reca nella piazza dove si trova il monumento alla fondazione della citt\u00e0. Sotto di esso il professore scova una botola che conduce in un sotterraneo in cui si trova un meccanismo Aslant. \nSotto gli occhi sbalorditi di Angela, Layton rivela che la Maschera del Caos originale presenta un meccanismo ad incastro per dividerla in due Maschere complementari, quella del Caos e quella dell'Ordine: con esse Layton e Angela risolvono l'enigma legato al meccanismo e impediscono cos\u00ec la distruzione della citt\u00e0. Risolta la crisi il gruppo si riunisce a Montsarton Plaza, dove Randall, sconfitto, si scaglia con rabbia contro Erik continuando a rinfacciargli le sue colpe, ma Layton spiega al suo amico che Erik non lo ha mai tradito e che lui \u00e8 stato manipolato dalla vera mente dietro al Gentiluomo Mascherato. Layton allora indica Angela come colpevole: in realt\u00e0 lei era Jean Descole sotto mentite spoglie; \u00e8 stato Descole a far ritornare a Randall la memoria per poi usarlo per creare scompiglio mentre lui cercava indisturbato le maschere. Descole si era sostituito ad Angela il giorno dopo l'arrivo di Layton, e Hershel aveva subito iniziato a sospettare di lei per il suo comportamento anomalo (come la sua insistenza a recuperare la Maschera dell'Ordine e il fatto che non indossasse il ciondolo donatole da Randall). La conferma arriv\u00f2 quando Layton trov\u00f2 Angela rinchiusa nel ripostiglio del Reunion Inn: da allora Angela \u00e8 sempre rimasta insieme al gruppo travestita come Vladimir. Scoperto, Descole fugge via giurando di vendicarsi con Layton. \nRandall per\u00f2 \u00e8 ancora furioso con Angela per il suo matrimonio con Erik, ma la donna spiega che in realt\u00e0 i due non hanno mai convolato a nozze, e Erik aveva investito tutte le sue forze nella missione di recupero di Randall, attirando cos\u00ec tanti esploratori nell'area delle rovine fino a che non vi si stabilirono fondando Montedore. Angela dal canto suo era stata promessa sposa a Dalston per la sua ricchezza, ma Erik le propose di fingere di sposarsi con lui e attendere insieme il ritorno di Randall. Sul posto giunge anche Lady Ascott che spiega al figlio come Erik si sia preso cura di lei e della citt\u00e0, che difatti fu edificata sulla fortuna di Randall. Commosso Randall si pente per le sue azioni, quando all'improvviso un'altra scossa di terremoto provoca una voragine nel terreno e Randall rischia di precipitare sul fondo. Layton afferra la mano del suo amico e, come 18 anni addietro, gli chiede di tendergli anche l'altra mano; Randall per\u00f2 non crede di meritare di essere salvato ma Erik e Hershel insieme riescono a tirarlo su e lo spronano ad andare avanti e lasciare alle spalle gli errori del passato. \nRandall riprende cos\u00ec la sua vita a fianco del suo amico Erik e della sua amata Angela e all'alba del quinto giorno, Layton, Luke e Emmy si apprestano a lasciare Montedore, riconoscendo come essa sia davvero \"la Citt\u00e0 dei Miracoli\", fondata su un'amicizia incrollabile. Nella scena dopo i titoli di coda Descole ammira con orgoglio il Sotterraneo Infinito di Akubadain, il pi\u00f9 grande tesoro di Montedore, ritornato alla luce dopo la risoluzione dell'enigma delle Maschere. Improvvisamente per\u00f2 un gruppo di uomini in divisa scura, armati fino ai denti, irrompe sul luogo; a guidare questo esercito c'\u00e8 lo stesso misterioso individuo che confabulava con Bloom, il quale reclama il sito Aslant come propriet\u00e0 della Targent. Descole tenta di affrontare il misterioso individuo che per\u00f2 lo mette facilmente fuori combattimento e sta per rimuovergli la maschera; Descole viene per\u00f2 salvato dal suo fedele servitore Raymond, prima che la sua vera identit\u00e0 venga esposta. L'uomo misterioso per\u00f2 non sembra preoccupato: ora la Targent possiede anche il Sotterraneo Infinito, e adesso che sono sempre pi\u00f9 vicini a svelare il segreto degli Aslant, la sua resa dei conti con Layton \u00e8 imminente.\nPersonaggi.\nElenco dei personaggi principali.\nEnigmi del Giorno.\nPer 365 giorni consecutivi la Nintendo distribuir\u00e0 gli Enigmi del Giorno via Internet. Dopo aver risolto un certo numero di Enigmi del Giorno, Elizabeth dar\u00e0 al giocatore un pezzo d'arredamento per la sua stanza.\nModalit\u00e0 Rovine.\nLa Modalit\u00e0 Rovine si pu\u00f2 giocare soltanto una volta e in un certo punto del software. Il giovane Layton e Randall si metteranno in cammino per le Rovine di Akubadain, dove si cela uno dei tesori della civilt\u00e0 Aslant. Si potr\u00e0 usare il pad scorrevole per muovere i due esploratori, dato che la grafica \u00e8 in stile RPG. Nonostante tutto, scavando con la pala potremmo trovare monete aiuto, enigmi e seppellire le mummie. Le rovine sono composte in tutto da 8 piani."}
{"id": "3219455", "revid": "46291", "url": "https://it.wikipedia.org/wiki?curid=3219455", "title": "Grammangis", "text": "Grammangis \u00e8 un genere di piante della famiglia delle Orchidacee, endemico del Madagascar.\nTassonomia.\nIl genere \"Grammangis\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae).\nComprende 2 specie:"}
{"id": "3219460", "revid": "15756", "url": "https://it.wikipedia.org/wiki?curid=3219460", "title": "Battaglia di Tebourba", "text": "La battaglia di Tebourba si svolse durante la seconda guerra mondiale sul fronte tunisino dopo i riusciti sbarchi anglo-americani dell'8 novembre 1942 nel Nord Africa francese (Operazione Torch), e rappresent\u00f2 il momento culminante della cosiddetta \"corsa a Tunisi\" delle forze alleate per cercare di marciare immediatamente in Tunisia e schiacciare la resistenza delle scarse forze dell'Asse precipitosamente inviate da Hitler a Tunisi e Biserta (Operazione Braun) allo scopo di fermare l'avanzata nemica e costituire un nuovo fronte africano in attesa dell'arrivo dalla Libia dei resti dell'Armata italo-tedesca del feldmaresciallo Rommel.\nDopo alcuni successi iniziali alleati, a partire dal 1\u00ba dicembre le forze tedesche, rafforzate dall'arrivo di efficienti reparti corazzati, sferrarono una riuscita controffensiva; le \"Panzertruppen\", molto pi\u00f9 esperte e equipaggiate con i nuovi moderni panzer, inflissero una grave sconfitta alle inesperte forze anglo-americane, costringendole a ripiegare, stabilizzando solidamente il fronte tunisino e imponendo una prolungata battuta d'arresto all'avanzata alleata.\nOperazione Torch.\nL'8 novembre 1942, le forze anglo-americane erano sbarcate di sorpresa in Marocco (a Casablanca) e in Algeria (ad Orano ed Algeri), sfruttando la confusione e le divisioni tra i comandi politico-militari francesi sul posto, in teoria fedeli al regime di Vichy, e conseguendo rapidamente notevoli successi, conquistando tutte le posizioni pi\u00f9 importanti e riuscendo ben presto a neutralizzare la resistenza francese, le cui forze in parte si unirono agli alleati per combattere il nemico dell'Asse.\nDurante la fase di pianificazione si erano manifestati accesi contrasti tra britannici e americani sugli obiettivi degli sbarchi e la soluzione di compromesso adottata prevedeva uno sbarco sulla costa atlantica del Marocco (come desideravano gli americani) e altri due sbarchi in Algeria (secondo gli intendimenti inglesi). Tuttavia ulteriori sbarchi in forze pi\u00f9 a oriente nel Mediterraneo, pericolosamente esposti agli attacchi aerei nemici in partenza dalla Sicilia, erano stati esclusi, e quindi la Tunisia, obiettivo strategicamente decisivo per concludere vittoriosamente la campagna africana, non era stata inclusa nelle aree di sbarco.\nDi conseguenza, alla sorprendente notizia degli sbarchi in Nord Africa, Adolf Hitler ed il comando tedesco poterono improvvisare una risposta efficace con l'occupazione della Francia di Vichy e soprattutto con il rapido intervento (fin dall'11 novembre) dei primi reparti aerei e di paracadutisti a Tunisi e Biserta, dopo aver bruscamente esautorato le autorit\u00e0 francesi locali. Quindi nel momento di marciare sulla Tunisia le forze alleate si sarebbero trovate di fronte a forze tedesche deboli numericamente ma molto esperte e combattive, che avrebbero combattuto valorosamente per impedire l'immediata vittoria anglo-americana in Nord Africa.\nLa corsa a Tunisi.\nSuccessi alleati.\nL'offensiva alleata verso la Tunisia, che nelle aspettative del Comando anglo-americano, avrebbe dovuto spazzare via le deboli forze nemiche in arrivo sul posto e ottenere il possesso dell'intera costa nord-africana, ebbe inizio il 10 novembre con lo sbarco di reparti della 78\u00aa Divisione fanteria britannica (generale Vyvyan Evelegh) nel porto di Bugia, mentre il 12 novembre altri contingenti di paracadutisti e di commando entrarono a Bona, accolti amichevolmente dalle forze francesi.\nNei giorni seguenti la marcia alleata sembr\u00f2 proseguire favorevolmente, il 13 novembre le truppe sbarcate si congiunsero con altri elementi della 78\u00aa Divisione provenienti da Algeri, mentre il 15 e il 16 novembre lanci dei paracadutisti americani del colonnello Raff a T\u00e9bessa, subito seguiti da una rapida avanzata su Gafsa e dalla conquista da parte delle avanguardie inglesi di Jendouba e Tabarka, permisero di guadagnare importanti posizioni strategiche per il balzo finale su Tunisi e Biserta.\nGi\u00e0 nei giorni precedenti era stata costituita dagli alleati una forza mobile meccanizzata (la \"Blade force\"), al comando del colonnello Richard Hull, costituita da elementi corazzati della 6\u00aa Armoured Division britannica, da impegnare audacemente in una \"corsa su Tunisi\", anticipando l'arrivo di rinforzi tedeschi. Il 17 novembre il generale inglese Kenneth Anderson (comandante della 1\u00aa Armata britannica responsabile delle operazioni sul fronte tunisino), pienamente fiducioso sull'esito dell'operazione, diram\u00f2 gli ordini per l'avanzata su Tunisi, preceduta da una breve pausa per raggruppare la 78\u00aa Divisione e per rafforzare la \"Blade force\" con l'arrivo da Orano del \"Combat Command B\" della 1st Armored Division statunitense al comando del colonnello Paul Robinett.\nLa situazione delle forze dell'Asse in questa fase sembrava veramente compromessa; il 16 novembre il generale Walther Nehring era arrivato (praticamente da solo) a Tunisi per prendere la guida delle scarse forze tedesche e costituire il comando del cosiddetto 90\u00ba Corpo d'armata, incaricato della difesa della Tunisia. Le forze disponibili si riducevano a pochi battaglioni di fanteria e soprattutto ai combattivi reggimenti di paracadutisti e di genieri dei colonnelli Walter Barenthin e Walter Koch, e del maggiore Rudolf Witzig (tutti ufficiali molto esperti e combattivi) che a partire dal 17 novembre riuscirono ad estendere la precaria testa di ponte dell'Asse per prevenire l'avanzata alleata.\nIn pochi giorni, con coraggiose avanzate e dimostrazioni di forza, i reparti tedeschi indussero a ripiegare le deboli forze francesi presenti in Tunisia (al comando del generale Barr\u00e8) ed occuparono Sfax, Susa e soprattutto Gab\u00e8s (da parte dei paracadutisti del colonnello Koch che respinsero gli aviotrasportati americani, con l'aiuto di reparti italiani) e Mateur (da parte dei genieri del colonnello Barenthin). . Anche Majaz al Bab, importante nodo stradale sul fiume Medjerda venne in un primo tempo occupata dagli uomini di Koch, ma, a partire dal 20 novembre, vennero attaccati violentemente dalla \"Blade force\" e costretti a ripiegare abbandonando il nodo di comunicazioni.\nNel complesso, tuttavia, le scarse ma esperte forze tedesche riuscirono ad estendere la testa di ponte, a occupare importanti posizioni strategiche e a guadagnare tempo prezioso per permettere l'afflusso di nuovi reparti tedeschi, tra cui una compagnia corazzata al comando del tenente Kahle (la 190\u00aa) e i primi elementi della potente 10. Panzer-Division proveniente dall'Europa.\nL'offensiva in forze alleata non ebbe inizio prima del 25 novembre dopo alcune incertezze del generale Anderson che, timoroso di un rafforzamento del nemico, attese il concentramento delle sue truppe e l'arrivo dei rinforzi corazzati americani. Il ritardo favor\u00ec indubbiamento il potenziamento dello schieramento tedesco, mentre nel complesso l'attacco alleato venne anche intralciato dalla lunghezza delle linee di comunicazioni, da difficolt\u00e0 di rifornimento e di movimento delle colonne meccanizzate a causa del tempo molto piovoso e del conseguente deterioramento delle modeste piste nell'aspro terreno roccioso e desertico della dorsale dell'Atlante, e soprattutto da una inattesa superiorit\u00e0 aerea della Luftwaffe che, disponendo di piste molto migliori e pi\u00f9 agibili, guadagn\u00f2 in questa fase il sopravvento sulle aviazioni alleate e intralci\u00f2 in modo notevole la progressione delle unit\u00e0 anglo-americane.\nNonostante questi problemi, inizialmente gli anglo-americani, disponendo di una netta superiorit\u00e0 numerica e di equipaggiamento (tra cui oltre 200 carri armati contro solo 30 panzer della 190\u00aa compagnia corazzata tedesca al momento disponibili.), ottennero buoni successi. Sulla sinistra, lungo la pista costiera, una brigata (la 36\u00aa) della 78\u00aa Divisione britannica avanz\u00f2 lentamente verso Mateur, ma incapp\u00f2 nell'abile resistenza del battaglione del maggiore Witzig e il 30 novembre dovette sospendere l'attacco in vicinanza di Djefna; a destra la 11\u00aa brigata britannica, rinforzata con parte del \"Combat command B\" americano, raggiunse Majaz al Bab. Nella serata del 25 novembre le forze tedesche del colonnello Koch ripiegarono su ordine del generale Nehring e gli anglo-americani proseguirono su Tebourba (occupata il 27 novembre, dove venne accerchiato un battaglione del colonnello Barenthin) e si avvicin\u00f2 fino a 20\u00a0km da Tunisi nei pressi della localit\u00e0 di Djedeida.\nAl centro il risultato pi\u00f9 spettacolare fu raggiunto dalla \"Blade force\" che, rinforzata con elementi corazzati americani, super\u00f2 l'aspra resistenza della 190\u00aa compagnia corazzata tedesca del tenente Kahle al passo di Chouigui, e prosegu\u00ec audacemente in avanti. Il 1\u00ba battaglione corazzato (equipaggiato con carri leggeri Stuart) del 1\u00ba reggimento corazzato americano (al comando del tenente colonnello John K.Waters) avanz\u00f2 in profondit\u00e0 e la 3\u00aa compagnia del maggiore Rudolph Barlow irruppe nell'aeroporto di Djedeida, seminando il panico e distruggendo oltre 30 aerei dell'Asse. Anche se dopo questa incursione i carri americani si ritirarono, di fronte ad un affrettato sbarramento anticarro organizzato dai tedeschi, abbandonando il terreno conquistato, la situazione preoccup\u00f2 al massimo il generale Nehring che avvert\u00ec la notte del 25 novembre il feldmaresciallo Kesselring (comandante supremo del teatro mediterraneo) del grave pericolo e propose di ripiegare ancora in vicinanza di Tunisi In realt\u00e0 la situazione alleata non era del tutto favorevole, intralciate dalle difficolt\u00e0 di comunicazione e dalla superiorit\u00e0 aerea tedesca, le colonne anglo-americane, di fronte all'aspra e crescente resistenza nemica, stavano fermandosi e il 29 novembre il generale Anderson propose al comandante in capo, generale Eisenhower, una pausa per riorganizzare lo schieramento e rafforzare la copertura aerea.\nNel frattempo il feldmaresciallo Kesselring, giunto sul posto a Tunisi, spron\u00f2 Nehring a resistere ed a contrattaccare per cogliere di sorpresa le forze alleate ed espandere la testa di ponte. Erano ora in arrivo le prime tre compagnie corazzate (al comando del capitano Helmut Hudel) della 10. Panzer-Division del maggior generale Wolfgang Fischer (che disponeva in totale di oltre 150 carri armati tra cui oltre 100 Panzer III e 20 Panzer IV) rinforzati da un primo gruppo di cinque carri pesanti Panzer VI Tiger I appartenenti allo Schwere Panzerabteilung 501 del maggiore Hans-Georg Lueder. Le condizioni erano favorevoli e il generale Nehring, rassicurato da Kesselring, si decise infine a passare alla controffensiva.\nContrattacco tedesco.\nIl piano del generale Nehring non prevedeva di affrontare frontalmente il raggruppamento nemico pi\u00f9 pericoloso attestato a Djedeida, ma architettava una vasta manovra a tenaglia, sferrata a nord dai due concentramenti corazzati del \"Kampfgruppe\" Hudel e del \"Kampfgruppe\" Lueder (assommanti ad una sessantina di carri armati, tra cui tre Tiger) e a sud dal reggimento paracadutisti del colonnello Koch. Le due masse avrebbero marciato su Tebourba per sbloccare i soldati tedeschi del colonnello Barenthin ancora bloccati e accerchiare possibilmente tutte le forze alleate concentrate tra Tebourba e Djedeida (\"Blade force\", \"Combat Command B\" e 11\u00aa Brigata britannica).\nIl 1\u00ba dicembre il generale Nehring diede inizio alla manovra a tenaglia, affidata al comando superiore del comandante della 10. Panzer-Division (generale Fischer), mentre il generale von Broich assumeva il comando delle truppe tedesche impegnate pi\u00f9 a nord, a Mateur ed a ovest di Biserta. La controffensiva tedesca inizi\u00f2 con pieno successo: i paracadutisti del colonnello Koch riuscirono a ricollegarsi con i reparti di Barenthin isolati a Tebourba e proseguirono verso ovest riuscendo a sbarrare la strada tra Tebourba e Majaz al Bab, tagliando fuori in un primo momento le forze alleate.\nA nord i due \"Kampfgruppen\" corazzati Hudel e Lueder, manovrando a ventaglio, prima colpirono al passo Chouigui la \"Blade force\" che, troppo dispersa e colta di sorpresa, venne facilmente sbaragliata e sub\u00ec pesanti perdite di carri armati; il 1\u00ba battaglione del 1\u00ba reggimento corazzato americano e il 17/21\u00ba Lancieri britannico vennero agevolmente aggirati dai panzer tedeschi e finirono bersagliati dal tiro nemico in un terreno esposto, senza poter reagire. Dopo questa prima vittoria, il capitano Hudel e il maggiore Lueder (dotato anche dei pochi Tiger del veterano capitano von Nolde) proseguirono verso Tebourba respingendo le forze anglo-americane che il 3 dicembre, in grave difficolt\u00e0, iniziarono a ripiegare, abbandonando Djedeida per evitare l'accerchiamento. Durante la notte i panzer tedeschi completarono la manovra e rientrarono a Tebourba, evacuata precipitosamente dagli anglo-americani che riuscirono comunque a sfuggire dalla trappola grazie all'intervento di reparti di paracadutisti americani che riaprirono un passaggio e utilizzando una impervia pista lungo le rive della Medjerda che le costrinse ad abbandonare gran parte dei mezzi meccanizzati e del materiale pesante.\nIl 5 dicembre i \"Kampfgruppen\" Hudel e Lueder, dotati di carri armati pi\u00f9 efficienti e di equipaggi molto pi\u00f9 esperti e addestrati, raccolsero un bottino di oltre mille prigionieri e contarono oltre 50 carri armati nemici distrutti dall'inizio della battaglia; la 11\u00aa Brigata britannica e la \"Blade force\" uscirono decimate da questa prima fase degli scontri. Il comando alleato intendeva, nonostante la sconfitta, rioganizzare le sue forze, portare avanti i rinforzi e riprendere rapidamente l'offensiva, ma venne anticipato dalla nuova manovra del generale Nehring che, sfruttando la favorevole occasione, decise di proseguire subito a sud della Medjerda per puntare su Majaz al Bab.\nA Djebel el-Guessa un distaccamento del \"Combat Command B\" americano (che aveva gi\u00e0 subito perdite a Tebourba) venne sorpreso dai panzer in avanzata; il 6 dicembre il reparto venne sbaragliato e i \"Kampfgruppen\" tedeschi respinsero facilmente anche un affrettato contrattacco americano. Questa nuova serie di sconfitte indusse finalmente i comandi alleati a considerare un ulteriore ripiegamento: il generale Charles Allfrey (appena nominato comandante del 5\u00ba Corpo d'armata britannico, incaricato di coordinare le operazioni sul campo) decise di abbandonare le posizioni a ovest di Tebourba e ripiegare sulla quota 290 (la cosiddetta \"Longstop hill\", nella terminologia dell'esercito britannico) e ipotizz\u00f2 anche, insieme al generale Anderson, un ulteriore arretramento fino a ovest Majaz al Bab; Eisenhower respinse questo pessimistico piano, ma la importante quota 290 fin\u00ec per essere abbandonata in mano tedesca.\nUn ultimo fallimento alleato si verific\u00f2 il 10 dicembre. Un raggruppamento corazzato tedesco costituito da 30 carri armati medi e due Tiger, sfruttando il momento favorevole, prosegu\u00ec in avanti fino a tre km da Majaz al Bab ma venne a questo punto fermato dal fuoco efficace di una batteria di cannoni francesi e quindi costretto a ripiegare a causa delle difficolt\u00e0 del terreno reso paludoso dalle piogge e della minaccia di un contrattacco alleato sui fianchi. Ben presto, tuttavia, questo apparente successo alleato si tramut\u00f2 in disastro a causa dell'inesperienza e della imprevidenza del \"Combat Command B\" americano che nell'oscurit\u00e0, intimorito da voci di un nuovo attacco corazzato tedesco, ripieg\u00f2 malamente a sua volta lungo una pista resa quasi impraticabile dal fango, finendo per disgregarsi completamente abbandonando 18 carri armati, 41 cannoni e 130 veicoli a motore.\nIl gruppo corazzato americano quindi, dopo quest'ultima disavventura, venne completamente scompaginato e i tedeschi poterono consolidare ulteriormente le loro posizioni nella testa di ponte tunisina dopo la piena riuscita del loro contrattacco a Tebourba e Djedeida. Il comando alleato dovette riorganizzare tutto il suo schieramento e rinviare un nuovo tentativo di offensiva decisiva su Tunisi prima al 16 dicembre e poi al 24 dicembre; l'attacco si tramut\u00f2 in una lenta offensiva contro i capisaldi tedeschi e soprattutto contro la \"Longstop Hill\" (denominata dai tedeschi \"Weihnachtsberg\", \"monte di natale\") ma, di fronte a forze tedesche molto pi\u00f9 consistenti dopo l'arrivo al completo della 10. Panzer-Division e poi della 334. Infanterie-Division, i risultati furono molto deludenti.\nGi\u00e0 il 24 dicembre 1942 i generali Eisenhower e Anderson, coscienti delle crescenti difficolt\u00e0 e della necessit\u00e0 di una riorganizzazione generale delle forze e dei piani, avevano deciso di sospendere definitivamente l'offensiva rinunciando a rigettare immediatamente in mare il nemico. I tedeschi, inizialmente in grande inferiorit\u00e0 numerica, avevano alla fine vinto la \"corsa a Tunisi\".\nConseguenze.\nDurante la battaglia di Tebourba le forze anglo-americane subirono pesanti perdite; la \"Blade force\", il \"Combat Command B\" e la 11\u00aa Brigata fanteria britannica furono decimate e oltre 130 carri armati alleati furono distrutti o abbandonati sul campo di battaglia, oltre 1.100 soldati caddero prigionieri, molto materiale fu perduto, almeno 47 aerei furono abbattuti dalla Luftwaffe che mantenne la superiorit\u00e0 aerea locale. Le perdite tedesche furono limitate, i reparti corazzati mostrarono una chiara superiorit\u00e0 tattica e, guidati da abili generali come Nehring e Fischer ed esperti ufficiali, come i capitani Hudel e Nolde e il maggiore Lueder, inflissero gravi sconfitte alle forze corazzate alleate.\nI reparti paracadutisti e del genio, impegnati in missioni quasi disperate, eseguirono i loro difficili compiti con grande valore e guadagnarono tempo per permettere l'afflusso dei reparti pesanti appena sbarcati. Il generale Nehring si congratul\u00f2 con le sue truppe per gli insperati risultati raggiunti. Proprio Nehring, tuttavia, il 9 dicembre venne richiamato da Hitler e sostituito dal generale Hans-J\u00fcrgen von Arnim, a causa del suo iniziale cedimento morale del 25 novembre. Il F\u00fchrer fu prodigo di promesse con Arnim e il suo vice generale Heinz Ziegler e garant\u00ec l'afflusso di numerosi nuovi reparti meccanizzati e di abbondanti rifornimenti. Nella realt\u00e0 le difficolt\u00e0 logistiche e strategiche locali e il precipitare della situazione sul fronte orientale avrebbero presto vanificato tutte le speranze e Arnim e Rommel, in arrivo dalla Libia, sarebbero stati costretti nei mesi seguenti a combattere con mezzi sempre pi\u00f9 limitati contro la schiacciante superiorit\u00e0 alleata, una disperata battaglia difensiva, combattuta coraggiosamente fino alla resa del 13 maggio 1943.\nNel campo alleato durante la battaglia di Tebourba si evidenziarono l'inesperienza e l'inferiorit\u00e0 tattica dei reparti, pur ben equipaggiati e in superiorit\u00e0 di uomini e mezzi; lo stesso Eisenhower giudic\u00f2 disastrosa la condotta operativa anglo-americana nella prima fase della battaglia tunisina. Tuttavia, dopo la inattesa sconfitta, nei mesi invernali le forze alleate furono notevolmente potenziate e finirono per conseguire la vittoria totale sul fronte africano nella primavera 1943, non senza aver subito nuove sconfitte a gennaio e a febbraio, e solo dopo duri scontri e dopo aver ottenuto una grande superiorit\u00e0 terrestre, navale e aerea."}
{"id": "3219467", "revid": "729019", "url": "https://it.wikipedia.org/wiki?curid=3219467", "title": "Stazione di Renate-Veduggio", "text": "La stazione di Renate-Veduggio \u00e8 una fermata ferroviaria posta sulla linea Monza-Molteno-Lecco, a servizio del comune di Renate.\nStoria.\nLa stazione fu inaugurata nel 1911 contestualmente alla linea Monza-Molteno.\nIl 28 novembre 1912 venne attivata la ferrovia Renate-Roman\u00f2 Fornaci, breve diramazione per le Fornaci di Briosco attiva fino al 1931 dalla stazione si diramava una breve linea merci, usata solo saltuariamente per il trasporto di passeggeri.\nNel 1987 venne declassata a fermata.\nStrutture e impianti.\nLa fermata possiede un fabbricato viaggiatori a due piani e conta un unico binario servito da un marciapiede.\nIn passato erano presenti un binario di raddoppio e un piccolo scalo merci con un magazzino.\nMovimento.\nLa stazione \u00e8 servita dai treni della linea S7 del servizio ferroviario suburbano di Milano, svolti da Trenord nell'ambito del contratto di servizio stipulato con la Regione Lombardia."}
{"id": "3219469", "revid": "1305772", "url": "https://it.wikipedia.org/wiki?curid=3219469", "title": "Toy Story (videogioco)", "text": "Toy Story \u00e8 un videogioco per Sega Genesis, Super Nintendo, Game Boy e Windows 95 sviluppato dalla Traveller's Tales e pubblicato dalla Disney Interactive. Il videogioco \u00e8 basato sul film della Disney-Pixar \"Toy Story\". La versione in lingua giapponese del videogioco \u00e8 stata distribuita dalla Capcom. Il videogioco, cos\u00ec come il film da cui esso \u00e8 tratto, ha avuto un sequel nel 1999 intitolato \"\".\nModalit\u00e0 di gioco.\nI giocatori controllano Woody attraverso i 17 livelli (18 per la versione per Sega Genesis) che riprendono la storia del film. Woody \u00e8 dotato di una corda a cui \"legare\" gli avversari, ma non \u00e8 possibile ucciderli, pu\u00f2 essere usata con alcuni ganci.\nMusiche.\nLe musiche sono state composte da Andy Blythe &amp; Marten Joustra."}
{"id": "3219473", "revid": "3115", "url": "https://it.wikipedia.org/wiki?curid=3219473", "title": "Ferrari 315 S", "text": "La 315 S \u00e8 una autovettura da competizione prodotta dalla Ferrari nel 1957.\nIl contesto e le competizioni.\nIl modello fu costruito per succedere alla 290 MM, vittoriosa alla Mille Miglia del 1956, e doveva essere la risposta alla Maserati 450 S con il suo motore V8 da 410 CV.\nAlla Mille Miglia del 1957 la Ferrari conquist\u00f2 le prime tre posizioni. Ai primi due posti si classificarono due 315 S, con Piero Taruffi sul gradino pi\u00f9 alto del podio e Wolfgang von Trips, al secondo posto, mentre al terzo arriv\u00f2 una 250 GT Tour de France guidata da Olivier Gendebien e Jacques Washer. Fu l'ultima gara di Taruffi, dopo la quale si ritir\u00f2 dalle competizioni. Questa edizione della corsa fu funestata dalla tragedia di Guidizzolo, dove la Ferrari 335 S n. 531 condotta dal pilota spagnolo Alfonso de Portago e dal copilota statunitense Edmund Nelson ebbe un terribile incidente, che caus\u00f2 la morte degli occupanti della vettura, di nove spettatori, tra cui cinque bambini, oltre a numerosi feriti.\nIl resto della stagione fu avaro per la Ferrari, con i mancati successi alla 24 Ore di Le Mans ed al N\u00fcrburgring. L'esito del campionato si decise in Venezuela, dove le Maserati si ritirarono, lasciando la vittoria finale alla Ferrari. Negli anni successivi, dopo il lancio della 250 Testa Rossa, la 315 S fu divent\u00f2 obsoleta.\nL'esemplare che vinse la Mille Miglia fu mostrata completamente restaurata al Pebble Beach Concours d'Elegance nel 2002.\nCaratteristiche tecniche.\nLa 315 S era fornita di un propulsore V12 a 60\u00b0 anteriore e longitudinale, con un sistema di distribuzione costituito da un doppio albero a camme in testa per bancata di cilindri, i quali erano provvisti di due valvole. Erano dunque quattro gli alberi a camme mossi da catene, e questa peculiarit\u00e0 meccanica era un'evoluzione in confronto al monoalbero per bancata dei modelli precedenti, nel rispetto dei quali questo motore era anche pi\u00f9 potente ed affidabile, oltre ad essere di nove chilogrammi pi\u00f9 leggero. L'alesaggio e la corsa erano rispettivamente di 76 mm e 69,5 mm, che davano al motore una cilindrata totale di 3783,40 cm\u00b3. Il rapporto di compressione era di 9:1. Altre peculiarit\u00e0 del propulsore erano la testata e le punterie che agivano direttamente sugli alberi a camme, ed entrambe queste soluzioni furono studiate da Vittorio Jano. La potenza erogata dal propulsore era di 360 CV a 7800 giri al minuto.\nL'alimentazione era assicurata da sei carburatori di marca Weber e modello 42 DCN, mentre l'accensione era doppia con quattro spinterogeni. La lubrificazione era a carter secco, e la frizione era multidisco.\nLa trasmissione era di tipo transaxle con un cambio a quattro rapporti pi\u00f9 la retromarcia. I freni erano a tamburo, ed erano analoghi a quelli montati sulla Lancia D50, che erano anch'essi progettati da Vittorio Jano. Lo sterzo era a vite senza fine e settore dentato.\nLe sospensioni anteriori erano indipendenti, con quadrilateri trasversali e molle elicoidali, mentre quelle posteriori erano costituite da un ponte De Dion, doppi puntoni, e balestra trasversale. Entrambe montavano ammortizzatori idraulici.\nIl resto della vettura derivava da modelli precedenti. Il telaio per esempio era costituito da grossi tubi ovali in acciaio con supporti di piccolo diametro, ed era analogo a quelli installati sulla 290 MM e sulla 375 Plus. La carrozzeria era spider a due posti.\nLa velocit\u00e0 massima raggiunta dal modello era di 290 km/h."}
{"id": "3219474", "revid": "126257", "url": "https://it.wikipedia.org/wiki?curid=3219474", "title": "Ferrari 315S", "text": ""}
{"id": "3219480", "revid": "2110845", "url": "https://it.wikipedia.org/wiki?curid=3219480", "title": "Jean Wahl", "text": " Fu professore alla Sorbona dal 1936 al 1967, con un'interruzione durante la Seconda Guerra mondiale. Si rifugi\u00f2 negli Stati Uniti dal 1942 al 1945, dopo essere stato internato nel campo di internamento di Drancy, dal quale riusc\u00ec a fuggire.\nBiografia.\nDopo aver frequentato la Scuola Normale, nel 1910 vince il concorso per l'insegnamento della filosofia. Comincia la sua carriera come discepolo di Henri Bergson. Pioniere degli studi americani, pubblica nel 1920 la sua tesi sui filosofi pluralisti anglosassoni, in cui analizza in dettaglio il pensiero di William James. Negli anni Trenta introduce in Francia una nuova lettura di Hegel, a partire dal tema della coscienza infelice, che anticipa i motivi delle famose conferenze di Alexandre Koj\u00e8ve. Wahl fu anche un difensore del pensiero di Kierkegaard. La sua filosofia influenz\u00f2 un certo numero di pensatori, come Emmanuel L\u00e9vinas e Jean-Paul Sartre, in particolare fu amico di Vladimir Jank\u00e9l\u00e9vitch. \u00c8 autore anche di un'opera poetica e di alcuni articoli su Pierre Jean Jouve, di cui fu amico.\nDurante il suo esilio negli Stati Uniti, nel periodo della Seconda guerra mondiale, fond\u00f2 a New York l'\u00c9cole libre des hautes \u00e9tudes con l'aiuto di Gustave Cohen e della Fondazione Rockefeller. Pi\u00f9 tardi, presso l'universit\u00e0 di Mount Holyoke organizz\u00f2 una serie di incontri, le \"D\u00e9cades de Mount Holyoke\", conosciute anche come \"Pontigny-en-Am\u00e9rique\", sul modello di quelli organizzati tra il 1910 e il 1939 presso l'abbazia di Pontigny in Bourgogne. Questi appuntamenti furono frequentati da numerosi intellettuali francesi in esilio e da americani come Marianne Moore, Wallace Stevens et Roger Sessions. Wahl fu anche traduttore in francese di alcune opere di Wallace Stevens.\nNel 1946 fonda il Coll\u00e8ge philosophique e dal 1950 dirige la rivista di filosofia \"Revue de m\u00e9taphysique et de morale\". Divenne infine presidente della societ\u00e0 francese di filosofia succedendo a Gaston Berger."}
