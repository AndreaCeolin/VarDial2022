{"id": "3101518", "revid": "135224", "url": "https://it.wikipedia.org/wiki?curid=3101518", "title": "Concattedrale di Sant'Andrea (Veroli)", "text": "La chiesa di Sant'Andrea apostolo \u00e8 il duomo di Veroli e concattedrale della diocesi di Frosinone-Veroli-Ferentino.\nStoria e descrizione.\nAlcune lapidi murate in chiesa attestano le antiche origini della cattedrale di Veroli: una lapide, ora al Museo del Duomo, ricorda la sepoltura nel 384 del martire Marturio, mentre altre due lapidi ne attestano l'evoluzione nei secoli IX e X. Di origini paleocristiane, edificata su resti di un tempio pagano del Foro, l'edificio fu ricostruito in stile romanico nel XIII secolo e poi, a causa del terremoto del 1350, ricostruito in stile gotico nel XIV secolo: di questo intervento quattrocentesco \u00e8 rimasto solo il rosone gotico in facciata. In facciata \u00e8 murata anche una lapide che ricorda gli interventi fatti eseguire dal vescovo Domenico Zauli con i quali, a partire dal 1706 fu rifatto completamente l'antico edificio in stile barocco.\nDescrizione.\nLa facciata \u00e8 scandita da un doppio ordine di paraste e divisa in due orizzontalmente da un prospiciente cornicione separato in due dal rosone gotico. La torre campanaria medievale che affianca l'edificio \u00e8 costruita su resti di una torre d'epoca romana.\nDall'unico portale d'ingresso si accede all'interno della chiesa, suddivisa in tre navate separate da pilastri, con diverse cappelle laterali, transetto ed abside. Tra le principali opere d'arte conservate nella cattedrale, si devono menzionare le seguenti tele del XVII e XVIII secolo: il \"Martirio di san Bartolomeo\" del pittore polacco Taddeo Kuntze; i \"Santi Salome, Biagio e Demetrio\" del pittore Federico Buccatti (1604); nell'abside il \"Martirio dell'apostolo Andrea\" di Giuseppe Passeri. Nell'abside \u00e8 un importante \"coro ligneo\" del 1624 che sostitu\u00ec l'antico coro in pietra d'epoca romanica.\nMa la cattedrale deve la sua ricchezza artistica nonch\u00e9 la sua rinomanza mondiale per il \"Tesoro del duomo\", parte del quale \u00e8 conservato nella cappella del Tesoro nella navata destra. L'origine del \"tesoro\" risale al 1572, quando, per motivi di sicurezza, molte reliquie, contenute in oggetti artistici finemente lavorati in oro, argento e pietre preziose, furono trasferite dall'abbazia di Casamari nella cattedrale di Veroli. Successivamente il tesoro si \u00e8 arricchito con altri oggetti provenienti dalla certosa di Trisulti e da altre chiese e luoghi della citt\u00e0. Tra le ricche opere d'arte del \"tesoro\" ricordiamo: una \"croce astile\" (XIII secolo) ove il Cristo \u00e8 raffigurato con gli occhi aperti ed i piedi forati separatamente; un \"calice\" d'argento di fine Trecento; le reliquie di santa Salome, dei santi Giovanni e Paolo, di san Tommaso Becket in \"busti d'argento\" martellato o sbalzato; \"cofanetti d'avorio\" provenienti da Casamari, che dovevano essere in origine regali per nozze reali; un migliaio di pergamene, di cui le pi\u00f9 antiche sono del IX secolo. Oltre alle suppellettili sacre, il \"tesoro\" conserva anche frammenti dell'antica cattedrale romanico-gotica.\nNel 2010 su approvazione della soprintendenza ai bbcc \u00e8 stata ricostruita fac simile all'originale la cantoria sopra l'ingresso principale, e posizionato un organo dal Maestro organaro Alessandro Girotto"}
{"id": "3101519", "revid": "92723", "url": "https://it.wikipedia.org/wiki?curid=3101519", "title": "Duomo di Magliano Sabina", "text": "La chiesa di San Liberatore o cattedrale dei Sabini \u00e8 il duomo di Magliano Sabina e concattedrale della diocesi di Sabina-Poggio Mirteto.\nStoria e descrizione.\nLa chiesa, dedicata a san Liberatore martire, \u00e8 attestata gi\u00e0 nel Trecento ma assunse maggiore importanza dapprima nel 1459 quando papa Pio II la dichiar\u00f2 collegiata, e poi il 18 settembre 1495 quando papa Alessandro VI la elev\u00f2 alla dignit\u00e0 di cattedrale della diocesi dei Sabini, trasferendone la sede da Vescovio (oggi frazione di Torri in Sabina) a Magliano.\nMa dell'antica chiesa trecentesca resta oggi ben poco, a causa dei lavori di ristrutturazione del Settecento, voluti e finanziati dal cardinale Annibale Albani ed eseguiti in stile tardobarocco tra il 1730 ed il 1743 dagli architetti Filippo Barigioni e Pietro Paolo Alfieri.\nDescrizione.\nLa facciata \u00e8 opera settecentesca dell'Alfieri, edificata nel 1735. Si tramanda per\u00f2 che il disegno sia riferibile a Jacopo Barozzi da Vignola. L'interno dell'edificio \u00e8 a tre navate con presbiterio coperto da volta a botte. Nella navata di sinistra si aprono tre cappelle laterali ed il battistero, mentre una quarta cappella si trova al termine della navata: le cappelle sono dedicate a san Gregorio Magno, a sant'Antonio di Padova, alla Piet\u00e0 e al Santissimo Sacramento. Nella navata di destra invece in nicchie concave sono posti quattro altari, dedicati a san Rocco, ai santi Quattro Coronati, a san Domenico e al Presepe. Le cappelle e gli altari sono decorati con tele del XVI e XVII secolo.\nLa zona del presbiterio, con l'abside posteriore, fu decorata nel 1737; nell'abside \u00e8 dipinto l'affresco raffigurante l\u2019\"Assunzione della Vergine con Santi\" di Giovanni Domenico Piestrini.\nLa chiesa \u00e8 ricca di tavole dipinte, tra le quali spicca quella del Santissimo Salvatore, detta \"Pala Falconi\", per lo stemma della famiglia che lo ordin\u00f2, essa viene attribuita ad un certo \"Maestro di Narni del 1409\". Altra pala di interesse \u00e8 quella di Rinaldo Jacovetti da Calvi dell'Umbria che rappresenta l'Incoronazione della Vergine con una predella che racconta il Miracolo della Madonna di Uliano."}
{"id": "3101525", "revid": "399", "url": "https://it.wikipedia.org/wiki?curid=3101525", "title": "BC (linguaggio di programmazione)", "text": ""}
{"id": "3101527", "revid": "399", "url": "https://it.wikipedia.org/wiki?curid=3101527", "title": "Boo (linguaggio di programmazione)", "text": ""}
{"id": "3101528", "revid": "838137", "url": "https://it.wikipedia.org/wiki?curid=3101528", "title": "Oxygene (linguaggio)", "text": "Oxygene (noto in precedenza come \"Chrome\") \u00e8 un linguaggio di programmazione sviluppato da RemObjects Software per la Common Language Infrastructure (CLI). Oxygene \u00e8 basato sul linguaggio Object Pascal. Rispetto a Delphi.NET (ora deprecato), Oxygene non garantisce piena compatibilit\u00e0 nelle versioni precedenti, ma \u00e8 progettato per essere pienamente integrato con la piattaforma .NET, supportando tutte le caratteristiche e le tecnologie fornite dal runtime .NET.\nA partire dal 2008, RemObjects Software ha fornito in licenza il suo compilatore e la tecnologia IDE a Embarcadero per poterli usare nel prodotto Delphi Prism. Delphi Prism offre piena integrazione in Visual Studio 2005/2008.\nIl linguaggio Oxygene.\nOxygene tra le sue origini da Object Pascal (in generale) e da Delphi (in particolare) \u00e8 stato progettato per riflettere le linee guida .NET. Non tutte le caratteristiche di Object Pascal e Delphi, quindi, sono supportate da Oxygene. \nOxygene \u00e8 un linguaggio di programmazione orientato agli oggetti. Inoltre fornisce supporto al livello del linguaggio per la programmazione parallela. L'obiettivo \u00e8 utilizzare tutti i processori di un computer al fine di migliorare le prestazioni di un programma. Per raggiungere tale obiettivo, i task devono essere distribuiti su diversi thread.\nOverloading degli operatori.\nIn Oxygene gli operatori possono essere sovraccaricati usando la sintassi codice_1:\nclass operator implicit(i : Integer) : MyClass;\nStruttura di un programma.\nOxygene non utilizza le \"Units\" (unit\u00e0) come fa invece Delphi, ma utilizza i namespace .NET per organizzare e raggruppare i tipi. Un namespace pu\u00f2 estendersi attraverso molteplici file, ma un singolo file pu\u00f2 contenere esclusivamente tipi di uno specifico namespace. Il namespace \u00e8 definito in cima a ciascun file con la seguente sintassi:\nnamespace ConsoleApplication1;\nI file Oxygene distinguono una sezione interfaccia e una di implementazione, una struttura mutuata da Delphi. La sezione interfaccia segue la dichiarazione del namespace e contiene le clausole codice_2, che in Oxygene importano tipi da altri namespace:\nuses \n System.Linq;\nI namespace importati devono trovarsi nello stesso progetto o in \"assembly\" referenziati dallo stesso. Al contrario di C#, in Oxygene non \u00e8 possibile definire alias per i namespace, ma solo per i singoli tipi.\nCos\u00ec come in Delphi, la sezione interfaccia pu\u00f2 contenere inoltre dichiarazioni di tipo. Ad esempio:\ninterface\ntype\n ConsoleApp = class\n public\n class method Main;\n end;\nCome in C#, nella sezione di implementazione il metodo Main \u00e8 il punto d'ingresso (entry point) per ogni programma. Esso pu\u00f2 avere un parametro codice_3 per permettere il passaggio di argomenti da riga di comando.\nL'implementazione dei metodi dichiarati \u00e8 inserita nella sezione di implementazione:\nimplementation\nclass method ConsoleApp.Main;\nbegin\n // add your own code here\n Console.WriteLine('Hello World.');\nend;\nend.\nInfine, i file terminano sempre con l'istruzione codice_4"}
{"id": "3101536", "revid": "400694", "url": "https://it.wikipedia.org/wiki?curid=3101536", "title": "Y\u016bji Hirayama", "text": "Pratica l'arrampicata in falesia, le vie lunghe e ha gareggiato nelle competizioni di difficolt\u00e0.\nBiografia.\nHa cominciato ad arrampicare a quindici anni nel 1984 grazie a un negozio di arrampicata giapponese. Prima dell'arrampicata ha provato il calcio, il baseball, il judo, l'aikid\u014d e la corsa in montagna. Nel 1986 ha raggiunto il livello dell'8b. Nel 1989 si \u00e8 trasferito in Francia dove ha affittato un appartamento con Fran\u00e7ois Legrand suo grande amico. Lo stesso anno ha partecipato alla prima Coppa del mondo di difficolt\u00e0, a cui prender\u00e0 parte fino al 2007.\nNel 2004 ha realizzato il primo 8c a vista della storia, \"White Zombie\" a Baltzola (ESP).\nFalesia.\nA vista.\nNel 1999 ha anche realizzato \"Mortal Kombat\" a Castillon, via di 8c poi degradata a 8b+.\nVie lunghe.\nHa stabilito numerosi record di velocit\u00e0 in Yosemite."}
{"id": "3101542", "revid": "212348", "url": "https://it.wikipedia.org/wiki?curid=3101542", "title": "Chiesa di San Carlo al Corso (Roma)", "text": ""}
{"id": "3101543", "revid": "729019", "url": "https://it.wikipedia.org/wiki?curid=3101543", "title": "Campionato francese di rugby a 15 2004-2005", "text": "Il Campionato francese di rugby a 15 2004-2005 \u00e8 stato vinto per la quarta volta dal Biarritz olympique che ha battuto in finale lo Stade fran\u00e7ais.\nIn questo torneo, l'ultimo a 16 squadre, sono retrocesse Grenoble, B\u00e9ziers e Auch. Il Grenoble \u00e8 stato poi ulteriormente retrocesso in \"Federal 1\" per problemi finanziari.\nFormula.\nIn vista della riduzione a 14 squadre per il 2005-06 \u00e8 stata varata una nuova formula:\nFase di Classificazione.\nIl 12 giugno 2005 Section paloise vinse il suo match di barrage contro Aurillac per 46-13, conservando dunque il suo posto nel Top-14."}
{"id": "3101545", "revid": "92723", "url": "https://it.wikipedia.org/wiki?curid=3101545", "title": "Pavel Romanovi\u010d Popovi\u010d", "text": ""}
{"id": "3101548", "revid": "1522738", "url": "https://it.wikipedia.org/wiki?curid=3101548", "title": "Manwell Dimech", "text": "Biografia.\nInfanzia e carcere.\nDimech nacque in una famiglia povera che viveva in una casa di una stanza in un edificio condiviso a St. John Street nella citt\u00e0 de La Valletta. Durante la sua infanzia la famiglia si trasfer\u00ec a Qormi (oggi Santa Venera), e poi a Msida (oggi Birkirkara). Aveva nove fratelli e suo padre mor\u00ec quando egli era ancora un ragazzo. Nel 1873, a soli tredici anni, venne arrestato per furto e condannato a due giorni di carcere. In seguito fu arrestato per rapine e assalti e condannato nove volte, per svariati motivi. Nel 1877 fu accusato di omicidio e condannato a dodici anni di reclusione, e solo un anno dopo essere ritornato in libert\u00e0, fu accusato di falsificazione di denaro ed imprigionato per sette anni.\nIn carcere impar\u00f2 a leggere e scrivere, apprendendo a parlare anche inglese, francese e italiano. Nel 1897 usc\u00ec totalmente dalla prigione a 36 anni.\nGiornalismo e politica.\nNel 1898 inizi\u00f2 a pubblicare il suo primo giornale, Il-Bandiera tal-Maltin (in maltese \"Bandiera di Malta\"), che sosteneva l'indipendenza dal regime coloniale britannico. Successivamente Dimech pubblic\u00f2 altri giornali e opuscoli.\nInoltre, viaggi\u00f2 all'estero ed ebbe contatti con altri movimenti di indipendenza e sindacalisti. Nel 1890 visit\u00f2 la Tunisia, nel 1903 il Montenegro, e successivamente, diverse citt\u00e0 del nord Italia, in particolare Genova, Milano e Torino, finch\u00e9 nel 1911 ritorn\u00f2 definitivamente a Malta e fond\u00f2 la \"Xirka IX 'l-Imdawlin\" (la Confraternita degli Illuminati), che rappresentava una sorta di combinazione tra un sistema di educazione degli adulti, un partito politico e un club sociale. Ma ben presto la Chiesa cattolica decise la sua scomunica.\nNel 1912 cambi\u00f2 il nome della sua organizzazione in \"IX-Xirka tal-Maltin\" (la Confraternita di Malta) e nel 1914, poco prima dell'inizio della prima guerra mondiale, fu arrestato con l'accusa di spionaggio e deportato senza processo in Sicilia (Italia), a quel tempo ancora un paese neutrale. Dopo poche settimane fu arrestato di nuovo, e scelse di lasciare Malta per l'Egitto, che era allora un protettorato britannico. Di nuovo fu arrestato e imprigionato, e visse il resto della sua vita, anche dopo la fine della guerra, in prigione o in campi di concentramento in Alessandria d'Egitto o Il Cairo. Alla fine del 1918, fu trasferito nel campo di Sidi Bishr, ad Alessandria d'Egitto. Nel novembre 1920 fu colpito da un ictus e ricoverato presso il Victoria College, trasformato in ospedale durante la guerra. Qui mor\u00ec nella primavera successiva, e vi fu sepolto, ma non \u00e8 nota l'esatta ubicazione della sua tomba."}
{"id": "3101550", "revid": "214509", "url": "https://it.wikipedia.org/wiki?curid=3101550", "title": "Programmazione parallela", "text": ""}
{"id": "3101552", "revid": "767487", "url": "https://it.wikipedia.org/wiki?curid=3101552", "title": "Hans Krahe", "text": "Biografia.\nTra il 1936 ed il 1946 Krahe insegn\u00f2 all'Universit\u00e0 di W\u00fcrzburg dove, nel 1942, fond\u00f2 l'\u2018'Archiv f\u00fcr die Gew\u00e4ssernamen Deutschlands'\u2019. Tra il 1947 ed il 1949 mantenne una cattedra ad Heidelberg e dal 1949 alla sua morte fu \"Professor f\u00fcr vergleichende Sprachwissenschaft und Slavistik\" e \"Leiter des indologischen und slavischen Seminars\" presso l'Universit\u00e0 di Tubinga.\nIdronimia antico-europea.\nNei suoi lavori pi\u00f9 maturi Krahe pervenne a sostituire il sistema di Teorie precedentemente formulate da Julius Pokorny (e da lui stesso sviluppate nei precedenti lavori) con quella dell'\u201cIdronimia antico-europea\u201d (\"Alteurop\u00e4ische Hydronymie\"), basata sull'analisi dei nomi di un'estesa rete di corsi d'acqua risalenti all'Et\u00e0 del Bronzo e ad un tempo precedente allo sviluppo delle Lingue indoeuropee storiche nelle aree dell'Europa centrale, settentrionale e occidentale. Nel suo saggio del 1949 \"Ortsnamen als Geschichtsquelle\" (\"Placenames as sources for history\") Krahe present\u00f2 l'analisi dell'idronimia (il nome dei fiumi) come fonte di informazione sia storica che pre-istorica, attraverso una estesa dimostrazione che prendeva il fiume Meno come esempio illustrativo (Krahe 1949:17ff.).\nPubblicazioni.\nOltre a numerosi articoli, Krahe pubblic\u00f2 i seguenti libri:"}
{"id": "3101554", "revid": "463126", "url": "https://it.wikipedia.org/wiki?curid=3101554", "title": "SV40", "text": ""}
{"id": "3101555", "revid": "729019", "url": "https://it.wikipedia.org/wiki?curid=3101555", "title": "Campionato francese di rugby a 15 2005-2006", "text": "Il campionato francese di rugby Top 14 2005-2006 fu il 107\u00ba campionato nazionale francese di rugby a 15 di prima divisione.\nDisputato per la prima volta a 14 squadre fu vinto dal Biarritz che sconfisse nella finale allo Stade de France il Tolosa 40-13, cinque mete contro una.\nA retrocedere furono Pau e Tolone.\nIn tale edizione di torneo l'incontro della 18\u00aa giornata Stade fran\u00e7ais - Biarritz fece registrare il record di spettatori per una gara di campionato, con 79.604 spettatori presenti allo Stade de France."}
{"id": "3101556", "revid": "63756", "url": "https://it.wikipedia.org/wiki?curid=3101556", "title": "Punto d'ingresso", "text": "Nella programmazione, un punto d'ingresso (\"entry point\" in inglese) \u00e8 un indirizzo di memoria corrispondente a un punto nel codice sorgente di un programma per computer che \u00e8 inteso come la destinazione di un \"salto lungo\" (\"long jump\"), sia esso interno o esterno.\nNella maggior parte dei sistemi informatici di oggi, quali Microsoft Windows e Unix, un programma ha di norma un singolo punto d'ingresso. Nei programmi scritti in linguaggio C, C++ e Java questo \u00e8 la funzione codice_1. Salti lunghi interni specificati in modo esplicito (ad esempio mediante codice_2) sono scoraggiati."}
{"id": "3101560", "revid": "92723", "url": "https://it.wikipedia.org/wiki?curid=3101560", "title": "Yuri Artyukhin", "text": ""}
{"id": "3101562", "revid": "599013", "url": "https://it.wikipedia.org/wiki?curid=3101562", "title": "Jason Di Salvo", "text": "Carriera.\nInizia a gareggiare nel 1997 all'et\u00e0 di 13 anni cimentandosi nelle competizioni di dirt track. I risultati sono ottimi (vince all'esordio alcuni trofei statunitensi e canadesi) ma decide di abbandonare gli ovali in terra battuta per passare alle corse su pista.\nNel 1999 partecipa alle prime gare in Europa, correndo una manche del campionato 125 britannico e la tappa ceca del campionato Europeo, sul circuito di Most. Esordisce nella classe 125 del motomondiale nello stesso anno, correndo due Gran Premi (Brasile e Argentina) in qualit\u00e0 di wild card a bordo di una Honda, senza ottenere punti.\nNel 2000 \u00e8 di nuovo impegnato nei campionati britannico ed europeo, che terminer\u00e0 rispettivamente in quinta e diciottesima posizione. Partecipa inoltre alla Race of Champions di Daytona, chiudendo al secondo posto nella classe 250.\nAbbandonate ormai le 125 per le quarto di litro, Di Salvo partecipa all'intero campionato Europeo di categoria, terminando al decimo posto finale. Corre inoltre tre Gran Premi nel Motomondiale 250 (Olanda, Gran Bretagna e Repubblica Ceca), sempre come wildcard e sempre a bordo di una Honda, nella classe 250, senza ottenere punti.\nA partire dal 2002 la sua carriera torna ad essere stabilmente legata agli Stati Uniti. Partecipa a tutte le categorie collezionando numerose pole position e alcune vittorie. Il suo miglior risultato \u00e8 il terzo posto finale del 2008 nella massima serie il campionato AMA Superbike.\nNel 2010 ha corso nel mondiale Supersport a bordo di una Triumph Daytona 675 del team ParkinGO BE1 Triumph, anche se non corre tutte le gare in calendario in quanto viene sostituito dopo il Gran Premio di Miller da Vittorio Iannuzzo. Ha ottenuto come miglior risultato un ottavo posto a Phillip Island. Sempre nel 2010 corre come wildcard il Gran Premio d'Indianapolis a bordo di una FTR M210 in Moto2 con il team GP Tech, ottenendo la nona posizione in gara."}
{"id": "3101563", "revid": "16066", "url": "https://it.wikipedia.org/wiki?curid=3101563", "title": "Car of the Century", "text": ""}
{"id": "3101566", "revid": "547992", "url": "https://it.wikipedia.org/wiki?curid=3101566", "title": "Dante Can\u00e8", "text": "Biografia.\nCarriera da dilettante.\nCominci\u00f2 la sua carriera negli anni cinquanta nella societ\u00e0 \"Sempre Avanti\" di Bologna. \u00c8 stato campione italiano novizi nei pesi massimi nel 1959. \nDa dilettante, sempre nei massimi, \u00e8 stato campione italiano nel 1961 a Bologna, nel 1962 a Modena e nel 1963 a Pesaro. Fu anche medaglia di bronzo ai Campionati Europei di Mosca del 1963, medaglia d'oro ai Campionati mondiali militari nel 1962 e ai IV Giochi del Mediterraneo del 1963, a Napoli. Per le Olimpiadi di Tokyo del 1964 vince la prima selezione e rifiuta di affrontarne una seconda; per questo gli viene preferito Bepi Ros, che vincer\u00e0 la medaglia di bronzo.\nHa combattuto, in canottiera, 62 incontri, vincendone 55 e perdendone 4, con tre pari.\nCarriera da professionista.\nPass\u00f2 al professionismo abbastanza tardi, a ventiquattro anni, nel 1964, ma ebbe una carriera abbastanza lunga, sino a trentotto, disputando 66 combattimenti, soprattutto in campo nazionale. Disput\u00f2 16 match valevoli per il titolo italiano dei pesi massimi vincendone dieci.\nFu prima avversario di Piero Tomasoni, con il quale combatt\u00e9 tre volte per la corona di campione italiano dei pesi massimi. Giunse al primo confronto con il lombardo, a Torino, il 29 marzo 1967, dopo una serie di 16 incontri vinti, di cui ben 14 prima del limite, due persi e un pari. Tomasoni, pi\u00f9 giovane di tre anni ma decisamente pi\u00f9 esperto, lo sconfisse ai punti in dodici riprese. Successivamente altern\u00f2 vittorie e sconfitte, combattendo sia in patria che negli Stati Uniti, anche al Madison Square Garden di New York. Nel 1968 ebbe l'occasione di sfidare il canadese George Chuvalo, gi\u00e0 avversario di Muhammad Ali, dal quale fu sconfitto per KO tecnico alla settima ripresa.\nL'11 giugno 1969, al Teatro Ariston di Sanremo, ebbe la chance di contendere nuovamente il titolo a Tomasoni. Stavolta riusc\u00ec a prevalere ai punti in dodici riprese, conquistando cos\u00ec, per la prima volta, il titolo di campione d'Italia. Can\u00e8 concesse poi al suo avversario la rivincita il primo dicembre dello stesso anno ma sul ring casalingo della propria Bologna. Tomasoni and\u00f2 Kot all'ottava ripresa e, dopo questo incontro, abbandon\u00f2 il pugilato.\nIl 15 maggio 1970 ebbe inizio, anche tra i professionisti, la sua rivalit\u00e0 con il trevigiano Bepi Ros, conosciuto come \"la roccia del Piave\". I due pugili incrociarono i guantoni in cinque memorabili combattimenti. Nel primo di essi fu Ros a prevalere, mettendo Ko il suo avversario all'undicesima ripresa e strappandogli la cintura di campione d'Italia, di fronte all'esterrefatto pubblico bolognese. \nNella rivincita, combattuta ancora a Bologna, il 2 ottobre 1971, Can\u00e8 riconquist\u00f2 il titolo italiano, battendo Ros ai punti.\nIl 26 dicembre 1971, a Reggio Emilia, Can\u00e8 mise per la prima volta in palio la cintura contro Armando Zanini ma perse incontro e titolo di campione d'Italia. L'8 luglio 1972 tent\u00f2 di riconquistarla ancora contro Bepi Ros che, nel frattempo, era tornato a indossarla. Sul ring di Conegliano, perse nuovamente ai punti dal rivale. \nIl 28 novembre 1972 and\u00f2 a combattere a Nottingham contro il campione d'Europa Joe Bugner, in un match non valido per il titolo ma fu costretto al ritiro dopo sei rounds. Il 25 luglio 1973, a Rapallo, contese a Mario Baruzzi il titolo italiano, resosi vacante per la rinuncia di Ros a difenderlo. Perse ancora una volta ai punti. Fu poi la volta di Baruzzi a rinunciare al titolo e, il 22 febbraio 1974, ancora a Reggio Emilia fu allestito un nuovo combattimento tra Can\u00e8 e Zanini, per l'assegnazione della cintura. Can\u00e8 prevalse sull'avversario ai punti, conquistando per la terza volta il titolo italiano dei pesi massimi.\nFu quindi organizzato un quarto incontro con Ros, il 26 luglio 1974 a Conegliano, con in palio la cintura di campione. Il risultato di parit\u00e0 permise a Can\u00e9 di mantenere il titolo. Il 28 febbraio 1975, a trentacinque anni, Can\u00e8 ebbe finalmente la possibilit\u00e0 di combattere per il titolo europeo contro l'inglese Joe Bugner, sul ring casalingo di Bologna. Sfortunatamente, il forte britannico lo pun\u00ec con un Kot alla quinta ripresa.\nPer combattere con Bugner, Can\u00e8 aveva rinunciato al titolo italiano, di cui era venuto in possesso l'imbattuto astro nascente Lorenzo Zanon. Designato come sfidante, il 24 ottobre 1975 a Milano, Can\u00e8 fece conoscere per la prima volta a Zanon l'onta della sconfitta, per Kot all'ottavo round, rimpossessandosi del titolo. Due mesi dopo, a Bologna, lo mantenne battendo ai punti il coetaneo Benito Penna e riusc\u00ec anche vittorioso nella successiva sfida per il titolo lanciatagli da Mario Baruzzi, per squalifica alla sesta ripresa. \nIl 21 luglio 1976, Can\u00e8 acconsent\u00ec di combattere nella \"tana\" del basco Jos\u00e9 Manuel Urtain, ex campione europeo ma che, nella Plaza de Toros di Bilbao dovette accontentarsi di una vittoria ai punti. Due mesi dopo, a Reggio Emilia, mise nuovamente in palio il titolo italiano, nell'ennesima sfida con Bepi Ros. Fu Can\u00e9 a prevalere con verdetto ai punti. \nIl 5 marzo 1977, tuttavia, il bolognese fu costretto a lasciare il titolo nelle mani del riminese Alfio Righetti che, sul ring di casa, lo batt\u00e9 ai punti in dodici riprese. Ma il trentasettenne combattente non era affatto finito e lo dimostr\u00f2 il 3 dicembre dello stesso anno, riprendendosi il titolo, lasciato vacante da Righetti, battendo a Montecchio Giacinto Cattani, ai punti.\nEbbe una nuova opportunit\u00e0 di indossare la cintura europea a trentotto anni, contro lo spagnolo Alfredo Evangelista. Purtroppo fu sconfitto a Bologna, il 26 dicembre 1978 per Ko al quarto round in quello che fu l'epilogo della sua lunga carriera.\nDopo il ritiro.\nAbbandonata la carriera pugilistica, Can\u00e8 si dedic\u00f2 all'attivit\u00e0 di salumiere, gestendo un esercizio in proprio nella sua citt\u00e0.\nScomparve improvvisamente a quasi 60 anni per un infarto che lo colp\u00ec mentre passeggiava per i portici di Bologna."}
{"id": "3101568", "revid": "767487", "url": "https://it.wikipedia.org/wiki?curid=3101568", "title": "L'uomo che non \u00e8 mai esistito", "text": "L'uomo che non \u00e8 mai esistito (\"The Man Who Never Was\") \u00e8 un film del 1956 diretto da Ronald Neame e tratto dal libro (1954) di Ewen Montagu sull'Operazione Mincemeat.\n\u00c8 stato presentato in concorso al 9\u00ba Festival di Cannes.\nTrama.\nLondra, primavera del 1943. I servizi segreti britannici, mentre \u00e8 alle porte lo sbarco in Sicilia, hanno l'idea di far ritrovare sulle rive spagnole il corpo di un ufficiale, con indosso falsi documenti, per far credere ai tedeschi che lo sbarco non avverr\u00e0 in Sicilia, ma in Grecia.\nL'idea incontra non poche perplessit\u00e0 tra i generali, ma ottiene l'approvazione del primo ministro inglese e perci\u00f2 viene attuata. Si utilizza il corpo di un giovane morto di polmonite, dopo aver ottenuto il consenso di suo padre. L'operazione sembra aver successo, ma i servizi segreti tedeschi si mettono all'opera per verificare la reale attendibilit\u00e0 del ritrovamento.\nCritica.\n\"Il Morandini\" commenta: \u00ab\u00e8 un impeccabile film di genere: efficiente mestiere, attenta cura di particolari, suspense, humor, antiretorica\u00bb."}
{"id": "3101579", "revid": "287204", "url": "https://it.wikipedia.org/wiki?curid=3101579", "title": "Eccellenza Abruzzo 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Abruzzo.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101584", "revid": "599013", "url": "https://it.wikipedia.org/wiki?curid=3101584", "title": "Alfredo Evangelista", "text": "Fu campione europeo in due occasioni (1977-1979 e 1987). Nei suoi assalti al titolo mondiale \u00e8 stato invece sconfitto da Muhammad Ali nel 1977 e Larry Holmes nel 1978.\nCarriera.\nConsegu\u00ec una striscia iniziale di 14 incontri senza sconfitte, contro avversari di buon livello. Batt\u00e9 al Palacio de los Deportes di Madrid, tra gli altri, il trevigiano Bepi Ros (ai punti), l'ex Campione europeo Jos\u00e9 Manuel Urtain (Kot al quinto round) e il bresciano Mario Baruzzi (Kot al quarto round).\nPerse l'imbattibilit\u00e0, dai pugni di Lorenzo Zanon, il 4 aprile 1977, a Bilbao, ai punti in 8 riprese. Tre mesi dopo, al Capital Centre di Landover, costrinse Muhammad Ali a combattere tutti e 15 round per ottenere una vittoria ai punti, in un match con il titolo mondiale in palio. \nConquist\u00f2 il titolo europeo dei pesi massimi il 9 settembre 1977, al Palacio de los Deportes di Madrid, battendo il francese Lucien Rodriguez per Kot all'undicesimo round. Difese il titolo, tra gli altri, battendo a Bologna il trentottenne Dante Can\u00e9, per Ko al quarto round in quello che fu l'epilogo della lunga carriera del pugile bolognese. \nTent\u00f2 nuovamente la scalata al titolo mondiale, il 10 novembre 1978, al Caesars Palace di Las Vegas, contro Larry Holmes, da cui fu sconfitto per Ko al settimo round.\nDopo quattro vittoriose difese, perse il titolo europeo ancora per mano di Lorenzo Zanon, il 18 aprile 1979, sul ring di Torino, ai punti in 12 riprese. Tent\u00f2 di rientrare nel \"giro\" mondiale affrontando l'ex Campione del mondo Leon Spinks, il 12 gennaio 1980 ad Atlantic City, ma fu sconfitto per KO al quinto round.\nVano fu anche il suo primo tentativo di riconquistare il titolo europeo il 7 giugno 1982, a Parigi. Stavolta, infatti, il francese Rodriguez ebbe la meglio su di lui, mantenendo ai punti la cintura continentale, di cui nel frattempo, si era impossessato. \nA trentatr\u00e9 anni, venne per\u00f2 designato per l'attribuzione del titolo europeo allora vacante, contro l'olandese Andre van den Oetelar. L'8 gennaio 1987, a Bilbao, riusc\u00ec nell'impresa, battendo l'avversario per Kot alla quinta ripresa. Fu poi costretto a cedere la cintura alla prima difesa, a Copenaghen, al pugile danese Anders Eklund, per KO al settimo round, in quello che fu uno degli ultimi incontri della carriera."}
{"id": "3101587", "revid": "287204", "url": "https://it.wikipedia.org/wiki?curid=3101587", "title": "Eccellenza Basilicata 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano. Questo \u00e8 il campionato regionale della regione Basilicata.\nStagione.\nNovit\u00e0.\nDal campionato di Eccellenza Basilicata 1999-2000 era stato promosso in Serie D il Materasassi, mentre il Moliterno, il Chiaromonte e lo Sporting Villa d'Agri erano stati retrocessi nel campionato di Promozione Basilicata. Dal campionato di Promozione Basilicata 1999-2000 erano stati promossi in Eccellenza l'Edilceramiche Rossellino, il Vietri e lo Sporting Genzano, classificatisi nelle prime tre posizioni. Dalla Serie D 1999-2000 era stato retrocesso il Ferrandina.\nL'Policoro S.C. ha rinunciato all'iscrizione al campionato di Eccellenza, cedendo il proprio titolo sportivo alla neocostituita U.S. Bernalda 2000.\nL'\"A.C. Matera Promos Consult\" ha cambiato denominazione in \"A.C. Matera\". L'\"A.C. Edilceramiche Rossellino\" ha cambiato denominazione in \"A.C. Edilceramiche Calcio\".\nFormula.\nLe 16 squadre partecipanti disputano un girone all'italiana con partite di andata e ritorno per un totale di 30 giornate. La prima classificata viene promossa in Serie D. La squadra seconda classificata viene ammessa agli spareggi nazionali per la promozione in Serie D. Le ultime due classificate vengono retrocesse direttamente nel campionato di Promozione.\nClassifica finale.\nLegenda:\nNote:"}
{"id": "3101588", "revid": "395544", "url": "https://it.wikipedia.org/wiki?curid=3101588", "title": "Fantasy epico", "text": ""}
{"id": "3101596", "revid": "47767", "url": "https://it.wikipedia.org/wiki?curid=3101596", "title": "Egil", "text": "Egil (norreno Egill; proto-germanico Agilaz) \u00e8 un eroe leggendario della V\u00f6lundarkvi\u00f0a e della \u00dei\u00f0rekssaga. Potrebbe trattarsi dello stesso personaggio chiamato \u00c6gil in antico inglese (Cofanetto Franks) e Aigil in allemannico (fibbia di Pforzen).\nLa forma proto-germanica della leggenda pu\u00f2 solo essere immaginata, ma sembra che Egil fosse un rinomato arciere che difendeva un dongione assieme alla moglie \u00d6lr\u00fan, da numerosi assalitori. La fibbia di Pforzen cita \"Aigil\" e \"Ailrun\", forse aggiungendo il fatto che combatterono una battaglia sul fiume Ilz. Il Franks Casket raffigura la scena di \u00c6gil e della moglie chiusi nel dongione, con \u00c6gil che lancia frecce contro gli assalitori.\nV\u00f6lundarkvi\u00f0a.\nNella V\u00f6lundarkvi\u00f0a, Egill \u00e8 figlio del re dei Finnar e fratello degli eroi Slagfi\u00f0r e V\u00f6lundr. Un giorno i tre fratelli sorprendono tre valchirie che hanno il potere di trasformarsi in cigni e le prendono mogli. Slagfi\u00f0r sposa Hla\u00f0gu\u00f0r svanhv\u00edt, V\u00f6lundr sposa Herv\u00f6r alvitr, Egill sposa \u00d6lr\u00fan. Dopo nove inverni trascorsi insieme, le tre donne si trasformano nuovamente in cigni e volano via per compiere il loro destino di valchirie. I tre mariti, tornati dalla caccia, scoprono la fuga delle spose e si mettono alla loro ricerca: Egill parte verso est e Slagfi\u00f0r verso sud. V\u00f6lundr invece rimane a casa sperando nel ritorno della sua Herv\u00f6r.\n\u00dei\u00f0rekssaga.\nNella \u00dei\u00f0rekssaga (Saga di Teoderico da Verona) Egill \u00e8 un famoso arciere figlio del gigante Va\u00f0i e fratello di Velent il fabbro (il V\u00f6lundr della V\u00f6lundarkvi\u00f0a). Allorch\u00e9 Velent viene azzoppato e fatto prigioniero dal malvagio re Ni\u00f0ungr, Egill giunge alla corte del sovrano per soccorrere il fratello e porta con s\u00e9 il figlioletto di tre anni. Il re lo vuole mettere alla prova e lo costringe a colpire con una singola freccia una mela posta sulla testa del bambino. Egill prepara tre frecce, scocca e colpisce il frutto al primo colpo. Quando il re gli chiede cosa volesse fare con le altre due frecce, Egill risponde che, se avesse per sbaglio ucciso il figlio con la prima, avrebbe indirizzato al re le restanti. Ni\u00f0ungr elogia la sincerit\u00e0 dell'arciere e lo accoglie nella corte (cap. 128).\nIn questo modo Egill riesce a incontrare Velent, che gli chiede di procurargli delle piume d'uccello. Egill glie ne porta una gran quantit\u00e0 e Velent costruisce con esse un paio di ali. Poi fugge in volo dalla fucina in cui \u00e8 relegato. Ni\u00f0ungr, quando si accorge che il prigioniero sta fuggendo, ordina ad Egill di colpirlo, ma Egill, d'accordo col fratello, mira a una sacchetta di sangue che Velent si \u00e8 legato sotto il braccio. Ni\u00f0ungr vede il sangue sprizzare e crede che il fuggiasco sia ferito a morte. In questo modo Velent riesce a salvarsi (cap. 135)."}
{"id": "3101597", "revid": "287204", "url": "https://it.wikipedia.org/wiki?curid=3101597", "title": "Eccellenza Calabria 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato della Calabria, gestito dal Comitato Regionale Calabria; \u00e8 costituito da un girone all'italiana, che ospita 16 squadre.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101600", "revid": "339392", "url": "https://it.wikipedia.org/wiki?curid=3101600", "title": "\u00c6gil", "text": ""}
{"id": "3101601", "revid": "339392", "url": "https://it.wikipedia.org/wiki?curid=3101601", "title": "Aigil", "text": ""}
{"id": "3101604", "revid": "395544", "url": "https://it.wikipedia.org/wiki?curid=3101604", "title": "Epic fantasy", "text": ""}
{"id": "3101607", "revid": "767487", "url": "https://it.wikipedia.org/wiki?curid=3101607", "title": "National Football League 1947", "text": "La stagione NFL 1947 fu la 28\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 21 settembre 1947 e si concluse con la finale del campionato che si disput\u00f2 il 28 dicembre che vide la vittoria dei Chicago Cardinals sui Philadelphia Eagles per 28 a 21.\nStagione regolare.\nLa stagione regolare si svolse in 12 giornate, inizi\u00f2 il 21 settembre e termin\u00f2 il 14 dicembre 1947.\nRisultati della stagione regolare.\nNota: Philadelphia vinse la Eastern Division sui Pittsburgh dopo lo spareggio in quanto al tempo non esistevano criteri per stabilire le posizioni in classifica di squadre con la stessa percentuale di vittorie. Lo spareggio, disputato il 21 dicembre 1947, si concluse con la vittoria degli Eagles per 21 a 0.\nLa finale.\nLa finale del campionato si disput\u00f2 il 28 dicembre 1947 e vide la vittoria dei Chicago Cardinals sui Philadelphia Eagles per 28 a 21."}
{"id": "3101613", "revid": "5585", "url": "https://it.wikipedia.org/wiki?curid=3101613", "title": "Gabriella Borri", "text": "Carriera.\nAttrice di teatro, ha iniziato giovanissima alla fine degli anni settanta con la compagnia torinese i Teatranti, per poi passare a Nuova Ribalta e finalmente entrar a far parte della compagnia del Teatro Stabile di Torino. Si \u00e8 distinta per numerosi ruoli, fra cui \"All'ombra della Duse\", un atto unico scritto da Riccardo Aragno creato per lei.\nGabriella Borri ha un'intensa attivit\u00e0 di doppiatrice. \u00c8 conosciuta per aver dato la voce a Zippora in \"Il principe d'Egitto\" (1998) di Brenda Chapman, Steve Hickner, Simon Wells e doppiato Katherine Heigl in Valentine - Appuntamento con la morte (2001), Penelope Ann Miller in \"Carlito's Way\" (1993), Catherine Zeta Jones in \"Haunting - Presenze\" (1999) e \"Sapori e dissapori\" (2007), Nicole Kidman in \"Eyes Wide Shut\" (1999) e anche Angelina Jolie in \"Fuori in 60 secondi\" (2000) e \"Sky Captain and the World of Tomorrow\" (2004)."}
{"id": "3101614", "revid": "287204", "url": "https://it.wikipedia.org/wiki?curid=3101614", "title": "US Open 2010 - Doppio maschile", "text": "Luk\u00e1\u0161 Dlouh\u00fd e Leander Paes erano i detentori del titolo, ma hanno perso al primo turno da Martin Damm e Filip Pol\u00e1\u0161ek 67\u20137, 6\u20133, 6\u20134.\nBob Bryan e Mike Bryan hanno sconfitto in finale 7\u201365, 7\u201364 Rohan Bopanna e Aisam-ul-Haq Qureshi."}
{"id": "3101615", "revid": "149587", "url": "https://it.wikipedia.org/wiki?curid=3101615", "title": "Festa della Madonna della Visitazione", "text": ""}
{"id": "3101618", "revid": "287204", "url": "https://it.wikipedia.org/wiki?curid=3101618", "title": "Eccellenza Campania 2000-2001", "text": "L'Eccellenza Campania 2000-2001 \u00e8 stata la decima edizione del campionato italiano di calcio di categoria. Gestito dal Comitato Regionale Campania della Lega Nazionale Dilettanti, il torneo rappresentava il sesto livello del calcio italiano, nonch\u00e9 il primo livello regionale. Parteciparono complessivamente trentadue squadre, divise in due gironi.\nI due gironi furono vinti, rispettivamente, dal e dall'Angri, che ottennero cos\u00ec la promozione diretta in Serie D. Furono promosse anche la Pro Ebolitana e il : la prima ottenne la promozione tramite i play-off nazionali, mentre la seconda fu ammessa in Serie D grazie alla vittoria della Coppa Italia Dilettanti.\nFormula.\nNovit\u00e0.\nConclusasi l'edizione precedente, abbandonarono il campionato di Eccellenza Campania le promosse Ercolano, Scafatese e Marcianise, e le retrocesse Sibilla, Quarto, Audax Cervinara e Montesarchio. Il Campionato Nazionale Dilettanti si concluse con la retrocessione di una squadra campana, la Pro Ebolitana, mentre dal campionato di Promozione furono promosse Caseificio D'Anna, San Giorgio a Cremano, Ariano Valle Ufita e Giffonese. Inoltre furono ripescate Eclanese e Real Pollese a completamento organici.\nFormula.\nCome nelle precedenti edizioni, il campionato di Eccellenza Campania era diviso in due gironi da sedici squadre ciascuno. I gironi furono stilati attraverso criteri geografici: nel girone A furono inserite dodici squadre dell'hinterland napoletano e quattro squadre della provincia di Caserta; nel girone B parteciparono otto squadre della provincia di Salerno, cinque squadre della provincia di Avellino e altre tre squadre del napoletano.\nLe squadre si affrontarono in gare di andata e ritorno, per un totale di 30 incontri per squadra. Erano assegnati tre punti per la vittoria, uno per il pareggio e zero per la sconfitta. Erano promosse nel Campionato Nazionale Dilettanti le vincitrici di ciascun girone, mentre il piazzamento in seconda posizione garantiva l'accesso ai play-off nazionali. Le ultime tre classificate di ciascun girone retrocedevano direttamente in Promozione. In caso di arrivo a pari punti di due o pi\u00f9 squadre in una posizione valevole per la promozione o la retrocessione era prevista la formula dello spareggio per definire la posizione finale delle squadre.\nGirone A.\nClassifica finale.\nLegenda:\n\u00a0\u00a0\u00a0\u00a0\u00a0 Promossa in Serie D 2001-2002.\n\u00a0\u00a0\u00a0\u00a0\u00a0 Qualificata ai play-off nazionali.\n\u00a0\u00a0\u00a0\u00a0\u00a0 Retrocesse in Promozione 2001-2002.\nNote:\nTre punti a vittoria, uno a pareggio, zero a sconfitta.\nGirone B.\nClassifica finale.\nLegenda:\n\u00a0\u00a0\u00a0\u00a0\u00a0 Promosse in Serie D 2001-2002.\n\u00a0\u00a0\u00a0\u00a0\u00a0 Retrocesse in Promozione 2001-2002.\nNote:\nTre punti a vittoria, uno a pareggio, zero a sconfitta.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101622", "revid": "57342", "url": "https://it.wikipedia.org/wiki?curid=3101622", "title": "Arturo Caroti", "text": "Biografia.\nDi famiglia radical-repubblicana, ader\u00ec giovanissimo al socialismo, ricoprendo incarichi sempre pi\u00f9 importanti nel Partito Socialista Italiano (allora Partito Socialista dei Lavoratori Italiani), giungendo nel 1904 all'elezione al Consiglio comunale di Firenze. Autodidatta, ma appassionato lettore, oltre che di testi politici, dei romanzi di Jules Verne ed Emilio Salgari, pubblic\u00f2 nel 1903 il suo primo romanzo, \"Il pallone della morte: (l'aereoferetro)\" presso la Casa Editrice Nerbini di Firenze, seguito da \"L'eredit\u00e0 del capitano Nemo\" (Genova, Donath Edit., 1904), \"I massacratori gialli\" (Firenze, Nerbini, 1904) e \"La conquista dell'America selvaggia\", (Torino, Paravia, 1905). Nel gennaio 1905 emigr\u00f2 negli Stati Uniti, dove rimase fino all'ottobre del 1913, maturando una notevole esperienza politica e giornalistica che lo condurr\u00e0 nel 1913 all'elezione al Parlamento italiano. Intransigente neutralista e antimperialista, fu tra i fondatori del Partito Comunista d'Italia. Espulso dal partito nel 1923, nel 1924 si trasfer\u00ec a Mosca, dove riprese la sua attivit\u00e0 di scrittore. Fu anche traduttore di \"100%: storia di un patriotta\" di Upton Sinclair (Milano, Avanti, 1921)"}
{"id": "3101624", "revid": "287204", "url": "https://it.wikipedia.org/wiki?curid=3101624", "title": "US Open 2010 - Doppio femminile", "text": "Serena Williams e la sorella Venus Williams erano le detentrici del titolo, ma Serena non ha potuto partecipare a causa di un infortunio al piede e cos\u00ec Venus ha deciso di partecipare solo al torneo di singolare.\nVania King e Jaroslava \u0160vedova hanno battuto in finale Liezel Huber e Nadia Petrova per 2-6, 6-4, 7-64."}
{"id": "3101627", "revid": "121636050", "url": "https://it.wikipedia.org/wiki?curid=3101627", "title": "Cantiga de romar\u00eda", "text": "La cantiga de romar\u00eda o cantiga de santuario \u00e8 una modalit\u00e0 della cantiga de amigo caratterizzata dal tema dei due amanti che si danno appuntamento in una cappella o in una chiesa identificata in modo preciso dal suo toponimo, localizzata in Galizia o in qualche caso pi\u00f9 specifico nel Portogallo settentrionale. Nonostante il nome, non sempre le vicende raccontate si svolgono durante un pellegrinaggio.\nElementi.\nDiversi elementi si adattano alle \"cantigas de romar\u00eda\", non necessariamente presenti tutti in una stessa cantiga: l'annuncio dell'intenzione di andare in pellegrinaggio, la presenza delle attivit\u00e0 normali di un pellegrinaggio (preghiera, ballo), l'appuntamento concertato tra gli amanti (che \u00e8 la vera motivazione dell'arrivo al santuario), l'esistenza di problemi che ostacolano l'incontro e la gioia o la tristezza finale."}
{"id": "3101629", "revid": "1926649", "url": "https://it.wikipedia.org/wiki?curid=3101629", "title": "Andrea Milani (1980)", "text": "Carriera.\nGiocatore.\n\u00c8 cresciuto nella giovanili della Lazio.\nTra il 1998 ed il 2001 gioca in Serie D con le maglie di Pro Cisterna e Ceccano. Dal 2001 milita tra i professionisti, in Serie C2, prima con il Campobasso e poi con il Mestre. Nel 2003 approda in Serie C1 giocando per due stagioni e mezza con il Cittadella.\nNel gennaio 2006 passa al Brescia con il quale debutta in Serie B: da allora ha sempre giocato sui campi della cadetteria con le maglie di , , e , con cui ha firmato nell'estate 2010.\nNell'estate 2012 firma un biennale con la squadra della sua citt\u00e0, il . Alla fine della stagione conquista, da capitano, la Coppa Italia Lega Pro 2012-2013 e la promozione in serie B dopo i play-off con il .\nAllenatore.\nAnnuncia il ritiro dal calcio giocato il 13 aprile 2016 dopo aver risolto il contratto con il Latina. Nella prima parte della stagione 2017-2018 assume il ruolo di vice allenatore di Vincenzo Vivarini, tecnico dell', poi entrambi esonerati. Segue Vivarini in qualit\u00e0 di collaboratore tecnico all' e come vice allenatore al tornando alla squadra biancorossa dopo l'esperienza da giocatore nella stagione 2006-2007. Termina l'incarico in concomitanza all'esonero di Vincenzo Vivarini.\nIl 25 novembre 2020 torna a fare da vice a Vincenzo Vivarini alla ."}
{"id": "3101631", "revid": "352448", "url": "https://it.wikipedia.org/wiki?curid=3101631", "title": "Cantiga de romer\u00eda", "text": ""}
{"id": "3101632", "revid": "287204", "url": "https://it.wikipedia.org/wiki?curid=3101632", "title": "Eccellenza Emilia-Romagna 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Emilia-Romagna.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101633", "revid": "352448", "url": "https://it.wikipedia.org/wiki?curid=3101633", "title": "Cantiga de santuario", "text": ""}
{"id": "3101634", "revid": "154893", "url": "https://it.wikipedia.org/wiki?curid=3101634", "title": "Castelsardo Canyon", "text": ""}
{"id": "3101635", "revid": "154893", "url": "https://it.wikipedia.org/wiki?curid=3101635", "title": "Canyon di Castelsardo", "text": ""}
{"id": "3101639", "revid": "110157", "url": "https://it.wikipedia.org/wiki?curid=3101639", "title": "Distretto di Daulo", "text": "Il distretto di Daulo, in inglese Daulo District, \u00e8 un distretto della Papua Nuova Guinea appartenente alla provincia degli Altopiani Orientali. Ha una superficie di 625\u00a0km\u00b2 e 30.000 abitanti (stima nel 2000)\nSuddivisione amministrativa.\nIl distretto \u00e8 suddiviso in un'Area di Governo Locale:"}
{"id": "3101644", "revid": "767487", "url": "https://it.wikipedia.org/wiki?curid=3101644", "title": "Experiments Vol. 1", "text": "Experiments Vol. 1 \u00e8 il primo e.p. pubblicato da Gigi D'Agostino nel 1994 in collaborazione con Daniele Gas. Disponibile solo nei formati in vinile da 12\" a 33 giri, l'etichetta \u00e8 della Subway Records, catalogo SUB 037."}
{"id": "3101647", "revid": "486946", "url": "https://it.wikipedia.org/wiki?curid=3101647", "title": "El Azhar", "text": ""}
{"id": "3101649", "revid": "1543377", "url": "https://it.wikipedia.org/wiki?curid=3101649", "title": "Eccellenza Friuli-Venezia Giulia 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Friuli-Venezia Giulia.\nStagione.\nAl campionato di Eccellenza del Friuli Venezia Giulia 2000-01 partecipano 16 squadre:\nFase Regionale Coppa Italia Dilettanti.\nLa coppa \u00e8 stata vinta dal Porcia, squadra di Promozione (1-0 in finale sulla Sacilese)\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101652", "revid": "599013", "url": "https://it.wikipedia.org/wiki?curid=3101652", "title": "Stefano Ferrario", "text": "Carriera.\nEsperienze in C1 e B.\nCresce nel , con il quale debutta in serie C1 nel 2004. Nel 2005 si trasferisce alla , dove gioca una stagione in serie B ed una in serie C1.\nNel 2007 passa al dove gioca 7 partite in serie B, poi resta in Romagna anche nella stagione successiva in serie C1.\nLecce e parentesi a Parma.\nNel gennaio 2010 passa al , dove ottiene una maglia da titolare della squadra che nel maggio seguente otterr\u00e0 la promozione in Serie A. Debutta in massima serie il 29 agosto 2010 allo Stadio Giuseppe Meazza di Milano in occasione di -Lecce (4-0). In tutta la stagione, terminata con la salvezza dei salentini, disputer\u00e0 20 partite in Serie A. Al termine della gara vinta per 2-0 contro la Juventus al Via del mare nel febbraio 2011 si frattura la mandibola, infortunio che lo terr\u00e0 fermo per un mese facendogli rinunciare alla convocazione in nazionale per il match italia-Slovenia . Rimane in giallorosso anche nella stagione 2011-2012. Segna la sua prima rete in massima serie il 10 dicembre 2011, nella gara Lecce- (2-3).\nIl 25 gennaio 2012 si trasferisce con la formula del prestito con diritto di riscatto della compropriet\u00e0 dal al Parma. Nell'ambito della stessa operazione di mercato, il centrocampista Manuele Blasi passa al a titolo definitivo. Con i ducali scende in campo in 4 partite di massima serie.\nIl Parma non riscatta il giocatore in attesa di giudizio per calcio scommesse e perci\u00f2 ritorna al Lecce, nel frattempo retrocesso in Lega Pro Prima Divisione per illecito sportivo. In Salento gioca da titolare i primi due turni di Coppa Italia ed \u00e8 proprio nella seconda partita (-Lecce 4-2) che firma un autogol a favore dei granata. A causa di vari infortuni e risentimenti fisici non salta neanche una presenza con la maglia giallorossa fino alla partita Lecce- (0-0) del 22 dicembre 2012. In questo match subisce un ulteriore infortunio che lo costringe a chiudere il girone d'andata con una sola presenza. Nella finestra invernale del mercato, salta il suo passaggio al e il giocatore rimane nel Salento.\nIl 22 luglio 2013 rescinde il contratto che lo legava ai salentini fino al 2014.\nVirtus Lanciano e Catania.\nDopo la squalifica per il calcioscommesse, Ferrario, il 4 dicembre dello stesso anno si accasa alla Virtus Lanciano firmando un contratto biennale. Il 22 novembre 2014 segna il suo primo gol nel pareggio interno per 1-1 contro il in Serie B.\nTotalizza 33 presenze e 1 gol.\nIl 27 agosto 2015 firma un contratto biennale con il , retrocesso in Lega Pro come conseguenza del nuovo scandalo calcioscommesse; nel contratto \u00e8 presente una clausola che consente al club etneo di rescindere il contratto in caso di nuove squalifiche di Ferrario.\nSambenedettese ed Arezzo.\nNell'estate 2016 passa alla in Lega Pro, dove gioca 12 partite nella prima parte del campionato portando la Sambenedettese prima in classifica del girone B al cospetto di squadre come parma e Venezia . Nel gennaio 2017 si trasferisce a titolo definitivo all'.\nCalcioscommesse.\nIl 10 luglio 2013 seguente viene deferito dal procuratore federale Stefano Palazzi per illecito sportivo in riguardo al in relazione alla partita Lecce-Lazio del 22 maggio 2011.\nIl 24 luglio Palazzi chiede per Ferrario una squalifica di 3 anni e 6 mesi. Prende poi la decisione di rilasciare delle dichiarazioni spontanee al pubblico ministero di Cremona Roberto Di Martino; gi\u00e0 la settimana precedente il suo avvocato aveva chiesto un'audizione ma l'istanza era stata rigettata poich\u00e9 Palazzi riteneva di non aver bisogno di altri elementi per dimostrare l'illecito consumato in Lecce-Lazio. Ferrario, oltre ad ammettere le colpe (non aver denunciato Alessandro Zamperini per la proposta, rifiutata, d'illecito) avrebbe nel corso di questi mesi messo a fuoco particolari non secondari ripensando con attenzione ai fatti dell'epoca. Il 2 agosto Ferrario viene condannato in primo grado a 6 mesi di squalifica per omessa denuncia, squalifica poi ridotta in appello a 4 mesi.\nIl 9 febbraio 2015 la procura di Cremona termina le indagini e formula per lui e altri indagati le accuse di associazione a delinquere e frode sportiva.\nIl 13 agosto seguente il procuratore federale Stefano Palazzi firma una sorta di deferimento bis per alcuni degli incolpati per le due partite Lazio-Genoa del 14 maggio 2011 e Lecce-Lazio del 22 maggio dello stesso anno secondo un \"ricorso per revocazione\" in base all'articolo 39 del Codice di Giustizia Sportiva che consente di tornare su situazioni gi\u00e0 giudicate in presenza di elementi nuovi e cio\u00e8 in questo caso l'interrogatorio di Ilievsky del 27 aprile 2015; per Ferrario chiede 3 anni e 6 mesi di squalifica.\nIl 30 settembre seguente la Corte Federale d'Appello della FIGC giudica per\u00f2 inammissibile il ricorso di Palazzi.\nStatistiche.\nPresenze e reti nei club.\n\"Statistiche aggiornate al 10 aprile 2018.\""}
{"id": "3101654", "revid": "1573940", "url": "https://it.wikipedia.org/wiki?curid=3101654", "title": "Chiesa di San Clemente (Roma)", "text": " \nLa chiesa di San Clemente papa \u00e8 una chiesa di Roma, nel quartiere Monte Sacro, in via Val Santerno.\nStoria.\nL'edificio fu costruito nella seconda met\u00e0 del XX secolo. Tra il 1957 ed il 1959 fu costruita su progetti di Ugo Luccichenti la cripta, che per molti anni ha servito come ambiente per le cerimonie liturgiche. Negli anni novanta la chiesa fu ultimata su progetti degli architetti Gioia Barchiesi Ghenzi, Riccardo d'Aquino, Piercarlo Rampini di Roma e Duccio Staderini e consacrata dal cardinale Camillo Ruini il 4 febbraio 1995.\nLa chiesa \u00e8 sede parrocchiale, istituita il 21 dicembre 1956 con il decreto \"Quotidianis curis\" del cardinale vicario Clemente Micara.\nLa chiesa \u00e8 dedicata a papa Clemente I, terzo successore di Pietro sulla cattedra di Roma.\nDescrizione.\nEsternamente la chiesa si presenta con un colonnato coperto di cemento armato che ingabbia il corpo principale della chiesa, in mattonelle rosse.\nL'interno si presenta con pianta a forma ellittica. L'ampio presbiterio \u00e8 caratterizzato dall'allineamento di sede, altare e ambone: quest'ultimo infatti non si trova, come d'abitudine, a fianco dell'altare, ma tra l'altare e la sede del celebrante.\nLa chiesa poi \u00e8 arricchita da diverse icone moderne. La parete di fondo del presbiterio ospita un crocifisso ligneo affiancato dalle icone della Madonna e di san Giovanni. Alle pareti a fianco del presbiterio sono appese dieci icone, ove sono riprodotte le figure degli apostoli ed evangelisti Bartolomeo, Andrea, Luca, Matteo, Paolo, Pietro, Marco, Simone, Giovanni e Giacomo. Nella parete di controfacciata \u00e8 l'icona della \"Dormitio Virginis\".\nA sinistra del presbiterio si trova la \"cappella del Santissimo Sacramento\", mentre all'entrata della chiesa \u00e8 il fonte battesimale predisposto per il battesimo ad immersione, con icona del \"Battesimo di Ges\u00f9 al Giordano\". Infine la parete di destra ospita una statua lignea del santo titolare."}
{"id": "3101655", "revid": "125950250", "url": "https://it.wikipedia.org/wiki?curid=3101655", "title": "Ariel Svoboda", "text": "Carriera.\nDi origini paterne ceche con ascendenti italiani di Genova e Reggio Calabria. Inizia a giocare nelle giovanili del Ferro Carril Oeste B\u00e1squet squadra della sua citt\u00e0 natale Buenos Aires e, dopo una parentesi con l'esperienza nei \"Lawn Tennis de Ramos Mejia\", torna a giocare nel Ferro Carril in Liga A Argentina per due stagioni venendo anche selezionato dalla nazionale argentina under 16.\nNel 2004 lascia il massimo campionato argentino per trasferirsi in italia in LegaDue a Novara dove trascorre due stagioni per poi tornare a campionato in corso in Argentina sempre al Ferro Carril. Torna pi\u00f9 stabilmente in Italia l'anno successivo dove trascorre tre stagioni nel Basket Latina con cui conquista la promozione in LegaDue. Successivamente bissa lo stesso successo con il Basket Barcellona ed il Basket Trapani.\nLe vicissitudini della squadra siciliana, ridenominata Pallacanestro Trapani, con la relativa retrocessione in DNC, ne fa un punto di riferimento per la squadra e la nuova categoria, conducendo la Pallacanestro Trapani alla vittoria della Coppa Italia DNC (premiato come MVP delle finali) ed alla promozione in Serie B Dil.\nTerminata l'esperienza siciliana si sposta prima a Biella (in prova) poi a Treviso in DNB che lo tessera nel febbraio del 2014. Successivamente nel 2014 passa alla Robur Osimo ed a met\u00e0 campionato si svincola per giocare nella Castellano UDAS Cerignola sempre in Serie C.\nNell'estate del 2015 viene ingaggiato dal Basket Scauri formazione neopromossa in Serie B.\nDal 18 gennaio 2016 sale in Serie A2 firmando un contratto fino a fine stagione con l'Angelico Biella. Nel luglio 2016 firma per il We're Basket Ortona da cui si svincola in gennaio per terminare la stagione a Desio. Al termine della stagione firma per la formazione del Vicenza militante in Serie B. Successivamente ritorna in Sicilia per giocare con la Green Basket Palermo in serie B. Nel luglio del 2019 si trasferisce alla Cestistica Torrenovese, neopromossa in serie B, risolvendo consensualmente il contratto dopo solo due gare e trasferendosi per la restante parte del campionato a Cassino. Di seguito torna a Latina per disputare la C Silver con New Basket Time Latina.\nLa stagione successiva approda alla Vis Reggio Calabria, squadra che milita nella C Gold siculo/calabrese.\nCaratteristiche tecniche.\nGuardia tiratrice mancina, ma se necessario anche playmaker, ha un ottimo tiro dalla lunga distanza.\nPremi e riconoscimenti.\nPromozioni:\nCoppe nazionali:"}
{"id": "3101663", "revid": "1305772", "url": "https://it.wikipedia.org/wiki?curid=3101663", "title": "Be the One (Jackie Jackson)", "text": "Be the One \u00e8 il secondo album da solista del cantautore statunitense Jackie Jackson, il pi\u00f9 anziano del gruppo musicale The Jackson 5/The Jacksons, pubblicato il 9 settembre 1989. "}
{"id": "3101666", "revid": "287204", "url": "https://it.wikipedia.org/wiki?curid=3101666", "title": "Eccellenza Lazio 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano. Il campionato si \u00e8 concluso con la vittoria del per il girone A, al suo primo titolo, e del per il girone B, al suo secondo titolo.\nTutte le squadre iscritte al campionato di Eccellenza, assieme a quelle del campionato di Promozione, hanno diritto a partecipare alla Coppa Italia Dilettanti Lazio 2000-2001.\nStagione.\nNovit\u00e0.\nDa questa stagione il campionato passa da 16 a 18 squadre per girone.\nAggiornamenti.\nDi seguito la composizione dei gironi fornita dal Comitato Regionale Lazio.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101668", "revid": "466539", "url": "https://it.wikipedia.org/wiki?curid=3101668", "title": "Jo\u00e3o Soares de Paiva", "text": "Biografia.\nAveva possedimenti nel Portogallo settentrionale nei pressi delle cascate del fiume Paiva, oltre che in Aragona, vicino a Monz\u00f3n, Tudela, e Pamplona, in prossimit\u00e0 del confine con la Navarra, come feudi del regno di Aragona. Mentre il sovrano aragonese si trovava in Provenza, i territori aragonesi di Jo\u00e3o vennero invasi da Sancho VII di Navarra. A questo proposito, Jo\u00e3o scrisse una \"cantiga d'escarnho\" intitolata \"Ora faz ost'o senhor de Navarra\" in cui attacca il re di Navarra. \nLa datazione di questa \"cantiga\" \u00e8 problematica poich\u00e9 il re aragonese non \u00e8 identificato tramite il nome. Se fosse stato Pietro II, allora la poesia sarebbe stata probabilmente scritta o tra il 1200 e 1204, durante un periodo di conflitto tra Navarra e Aragona, o nel settembre del 1213, mentre Pietro si trovava in Linguadoca, dove morir\u00e0 nella battaglia di Muret. D'altra parte, potrebbe essere stata scritta tra il 1214 e il 1216, mentre il re infante Giacomo I si trovava a Monz\u00f3n. Tuttavia, le buone relazioni di Giacomo con Sancho rendono verosimile che l'incidente si verificasse nel regno di Pietro. "}
{"id": "3101671", "revid": "2130303", "url": "https://it.wikipedia.org/wiki?curid=3101671", "title": "Chiesa di Santa Maria Assunta al Tufello", "text": "La chiesa di Santa Maria Assunta al Tufello \u00e8 un luogo di culto cattolico di Roma, situato nel quartiere Monte Sacro, in via Capraia.\nStoria.\nEssa fu costruita su progetti di Tullio Rossi fra il 1949 e il 1950 e consacrata da Luigi Traglia, Vicegerente di Roma, il 22 luglio 1950.\nLa chiesa \u00e8 sede parrocchiale, istituita il 2 luglio 1950 con il decreto \"Quo facilius\" del cardinale vicario Francesco Marchetti Selvaggiani.\nDescrizione.\nLa modesta facciata della chiesa reca in alto lo stemma marmoreo di papa Pio XII. Il portale \u00e8 sormontato da un mosaico che riproduce \"Cristo assiso in trono benedicente\".\nL'interno \u00e8 ad un'unica navata con abside e soffitto a capriate. Dal punto di vista artistico interessa in modo particolare la zona del presbiterio: all'altare una pala dell\u2019\"Assunzione di Maria\" inquadrata tra due colonne di granito; ai suoi lati sono riprodotti in mosaico dodici episodi evangelici; a sinistra e a destra dell'altare, ai piedi del presbiterio, sono posti rispettivamente l'ambone, con la riproduzione in bronzo dei simboli dei quattro evangelisti, e il tabernacolo a raggiera.\nTre statue devozionali sono collocate nella parte alta della parete di destra, sopra la porta che conduce in sacrestia, ove un tempo si apriva la cantoria. Interessante \u00e8 la \"Via Crucis\", ove ogni episodio \u00e8 raffigurato solo con primi piani o mezzi busti dei protagonisti. All'entrata, sulla sinistra, \u00e8 il fonte battesimale costituito da una vasca ottagonale di marmo.\nLungo la parete destra della navata, a met\u00e0 chiesa, si trova l'organo a canne, costruito dalla ditta organaria Fratelli Ruffatti nel 1963. Originariamente collocato sulla cantoria posta sopra la porta della sagrestia, nel 2000 \u00e8 stato collocato nella posizione attuale. L'organo \u00e8 a trasmissione mista, meccanica per i manuali ed il pedale, elettrica per i registri e gli accessori, ed ha un'unica tastiera di 61 note ed una pedaliera di 32."}
{"id": "3101672", "revid": "465096", "url": "https://it.wikipedia.org/wiki?curid=3101672", "title": "Adolf Meyer (architetto)", "text": "Biografia.\nAdolf Meyer si \u00e8 formato alla Kunstgewerbeschule di D\u00fcsseldorf, fu studente e lavor\u00f2 nello studio di Peter Behrens.\nIntorno al 1915 divenne capo ufficio dell'azienda di Walter Gropius e successivamente ne fu socio pienamente.\nNel 1919 Gropius lo volle al Bauhaus come maestro: insegn\u00f2 disegno tecnico e scienza delle costruzioni.\nMeyer \u00e8 stato inoltre accreditato come co-progettista di Gropius per la proposta progettuale presentata alla Tribune Tower competition nel 1922.\nDal 1925 ha praticato indipendentemente a Francoforte sul Meno.\nAdolf Meyer anneg\u00f2 nel 1929 mentre nuotava nel Mare del Nord al largo di Baltrum."}
{"id": "3101673", "revid": "287204", "url": "https://it.wikipedia.org/wiki?curid=3101673", "title": "Eccellenza Liguria 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Liguria."}
{"id": "3101676", "revid": "110196331", "url": "https://it.wikipedia.org/wiki?curid=3101676", "title": "Fenomeno di Koebner", "text": "Il fenomeno di Koebner detto anche \"isomorfismo reattivo\", \u00e8 tipico delle dermatosi in fase acuta eruttiva.\nQuesto fenomeno \u00e8 caratterizzato dalla comparsa, in sede di traumi (anche lievi) e di processi infiammatori, di tipiche lesioni della dermatosi in atto.\nSi pu\u00f2 riscontrare in diverse patologie, come nella psoriasi, nel lichen, nell'artropatia psoriasica e nelle verruche piane.\nFattori ambientali di danno, come traumi, fumo, infezioni virali, patologi del cavo orale o chirurgie, uniti ad una predisposizione genetica concorrono all'attivazione di cellule dendritiche allorch\u00e9 avvenga una danno ai cheratinociti, con migrazione a livello dei linfonodi ed attivazione dei linfociti T: ne risulta un mantenimento e amplificazione dello stato infiammatorio.\nQuesto fenomeno \u00e8 particolarmente tipico dei punti ove \u00e8 pi\u00f9 spiccato lo stress meccanico, come presso il gomito o il tendine d'Achille.\nAi soggetti di questo fenomeno \u00e8 consigliato astenersi dalla pratica del tatuaggio."}
{"id": "3101677", "revid": "547992", "url": "https://it.wikipedia.org/wiki?curid=3101677", "title": "Pippo Pelo", "text": "Biografia.\nLaureato in giurisprudenza, \u00e8 a Radio Kiss Kiss Network dal 1990. In passato ha condotto il cult radiofonico eroticomico \"Facciamo Candy Candy\", oltre ad aver ideato e condotto altri show di successo. Nel 2009 Pippo Pelo con \"Pelo e Contropelo\" vince la \"Grolla d'oro\" al Premio S.Vincent per la radio per \"La migliore trasmissione del mattino\".. In televisione ha lavorato per \"Cronache Marziane\" su Italia 1 dove ha condotto la rubrica \"Centro di ricerche Marziano\".\nPer \"Scherzi a parte\" Canale 5 dove \u00e8 stato gi\u00e0 protagonista nelle vesti di se stesso degli scherzi a Giorgia, Toto Cutugno, Michele Placido, Alessia Filippi ed Ezequiel Lavezzi. Per Odeon TV ha condotto il programma per ragazzi \"Soqquadro\". In teatro e al cinema ha lavorato tra gli altri con Vincenzo Salemme e Francesco Paolantoni. Dal 21 dicembre 2010 gli scherzi di Pippo Pelo sono pubblicati in versione video sul sito di Mediaset nella rubrica \"Un Pelo Nel web\".\nIl 6 marzo del 2011 partecipa in veste di giurato alla finale di Amici di Maria De Filippi, su Canale 5. Dall'ottobre 2011 fino al 6 gennaio del 2014 ha condotto su Radio Kiss Kiss \" I corrieri della sera\" con Francesco Facchinetti ogni giorno dalle 17.00 alle 20.00. Dal 7 gennaio 2014 conduce il Pippo Pelo show, in onda tutte le mattine, dal luned\u00ec al venerd\u00ec dalle 7 alle 9 su radiokisskiss. Pippo Pelo \u00e8 nel cast dei film \"Amore a prima vista\" (diretto da Vincenzo Salemme), \"Parentesi tonde\" (diretto da Michele Lunella) \"Il principe abusivo\" (diretto da Alessandro Siani), quest'ultimo nelle sale dal 14 febbraio 2013, Il giorno piu bello del mondo (diretto da Alessandro Siani) nelle sale dal 31 ottobre 2019. Il 17 febbraio 2013 Pippo Pelo \u00e8 stato insignito, assieme a Francesco Facchinetti, del titolo di \"Cavaliere di Gran Croce del Carnevale di Viareggio\". A febbraio del 2014 partecipa al film tv \"L'oro di Scampia\" con Beppe Fiorello su Rai Uno. Dal 12 al 14 settembre 2014 e dal 9 settembre 2015 partecipa alle finali di Miss Italia in onda su La 7 e condotte da Simona Ventura. Il 17 maggio 2017 Pippo Pelo \u00e8 ospite dell'ultima puntata della stagione del programma Sbandati, in onda in seconda serata su Rai Due. Dal 9 al 13 ottobre 2017, in coppia con Veronica Maya, partecipa per tutta la settimana a Zero e Lode Special, versione dedicata ai vip del programma in onda su Rai Uno tutti i giorni alle 14.00. Dal 18 al 21 dicembre 2017 partecipa, sempre in coppia con Veronica Maya a Zero e Lode Speciale Telethon vincendo, nella puntata del 18 dicembre il montepremi di 10.000 euro donato interamente alla ricerca. Il 28 dicembre del 2017 \u00e8 ospite di Caterina Balivo, su Raidue, in Detto Fatto per una puntata speciale sul capodanno. Da Febbraio 2019 partecipa costantemente in qualit\u00e0 di opinionista al programma di Raiuno, Vieni da me, condotto da Caterina Balivo ogni giorno alle 14.00. Il 19 dicembre 2020 Partecipa in qualit\u00e0 di giudice al programma Amici di Maria De Filippi su Canale 5.\nPippo Pelo \u00e8 l'artefice del successo radiofonico di numerosi volti del mondo dello spettacolo. In versione talent scout ha scoperto e lanciato alla radio, tra gli altri, Gigi e Ross, Sergio Friscia, Virginia Raffaele, I Ditelo Voi, Antonio e Michele, Rosalia Porcaro, Francesca Milani, Danilo De Santis e Adriana Petro."}
{"id": "3101684", "revid": "599013", "url": "https://it.wikipedia.org/wiki?curid=3101684", "title": "Golfo di Venere", "text": "Il golfo di Venere \u00e8 un'insenatura sul Mare Adriatico meridionale situata in Abruzzo, lungo la Costa dei Trabocchi, che si estende per circa 2 chilometri nel territorio del comune di Fossacesia (provincia di Chieti).\nPrende il nome dalla sovrastante abbazia di San Giovanni in Venere, situata su una collina prospiciente Fossacesia e il golfo.\nStoria.\nStorici locali come Domenico Romanelli, Domenico Priori e Antonio Ludovico Antinori riportano che nell'epoca romana il sito era un piccolo porto noto come \"Vicus Veneris\" dotato di un tempio dedicato alla dea Venere, su cui sorse poi nell'XI secolo l'abbazia benedettina. Nei privilegi di Alessandro III e Pasquale II vengono menzionate le propriet\u00e0 costiere del monastero che arrivavano sino all'interno della valle del Sangro, e lungo la costa sino a Ortona e Santo Stefano in Rivomaris (Casalbordino).\nIl promontorio sin dal Medioevo e soprattutto nell'estate 1566 fu oggetto di attacchi pirateschi dei turchi, per cui il monastero di San Giovanni ne risult\u00f2 pi\u00f9 volte saccheggiato.\nDi recente, durante la seconda guerra mondiale fu dichiarato luogo franco dai bombardamenti alleati per il vincolo nazionale sul monastero benedettino, nonostante alcuni danni lo avessero interessato. Negli anni 1970 si propose un progetto di lottizzazione del vasto campo di ulivi per costruzioni di palazzine residenziali, cosa che suscit\u00f2 la viva protesta di personaggi locali di cultura come il medico Beniamino Rosati, Corrado Marciani e Emiliano Giancristofaro, che si batterono per evitare tale esito. Alla fine decisero di creare in Abruzzo la sezione di \"Italia Nostra\" a Lanciano (CH), con madrina Elena Croce, al fine di salvaguardare il paesaggio abruzzese dalle speculazioni, battendosi anche contro le lottizzazioni di aree del Parco nazionale d'Abruzzo, e contro il progetto di una raffineria di petrolio in Val di Sangro, la \"Sangro chimica\".\nDal XVIII secolo la costa del golfo cos\u00ec come la cosiddetta Costa dei Trabocchi, era sede di alcuni trabocchi da pesca, che di recente sono diventati un simbolo del paesaggio locale, e meta di turismo, soprattutto con lo sviluppo attorno il promontorio della frazione Fossacesia Marina. "}
{"id": "3101690", "revid": "729019", "url": "https://it.wikipedia.org/wiki?curid=3101690", "title": "Campionato francese di rugby a 15 2006-2007", "text": "Il campionato francese di rugby a 15 Top 14 2006-2007 fu il 108\u00ba campionato nazionale francese di rugby a 15 di prima divisione.\nDisputatosi tra settembre 2006 e giugno 2007, vide l'atto conclusivo allo Stade de France con la finale tra il Clermont Auvergne, al suo ottavo appuntamento con il titolo francese, e lo Stade fran\u00e7ais, che si aggiudic\u00f2 la finale; fu il primo titolo di Fabien Galthi\u00e9 come allenatore della squadra parigina."}
{"id": "3101699", "revid": "106908", "url": "https://it.wikipedia.org/wiki?curid=3101699", "title": "Campionato francese di rugby a 15 1892", "text": "Il primo Campionato francese di rugby fu organizzato il 20 marzo 1892 dall'USFSA.\nParteciparono solo due squadre, i club parigini del e dello .\nL'incontro si svolse sul campo della Bagatelle, e fu arbitrato dal barone Pierre de Coubertin.\nDecisivo un \"tenuto in meta\" di Reichel."}
{"id": "3101701", "revid": "287204", "url": "https://it.wikipedia.org/wiki?curid=3101701", "title": "Eccellenza Lombardia 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Lombardia.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101706", "revid": "709565", "url": "https://it.wikipedia.org/wiki?curid=3101706", "title": "Juan S\u00e1nchez Villa-Lobos Ram\u00edrez", "text": "Juan S\u00e1nchez Villa-Lobos Ram\u00edrez \u00e8 un personaggio immaginario presente nella saga cinematografica \"Highlander\" interpretato da Sean Connery.\nCompare solo nei primi due film, \"Highlander - L'ultimo immortale\" e \"Highlander II - Il ritorno\", ma viene nominato moltissime volte anche nella serie televisiva.\n\u00c8 un immortale egiziano che, con vari incarichi, \u00e8 stato al servizio di molti sovrani e che successivamente diverr\u00e0 il maestro del protagonista Connor MacLeod. L'identificativo di cui si serve durante la serie \u00e8 nato nel periodo in cui serviva Carlo V di Spagna ma il suo vero nome, come viene successivamente rivelato, \u00e8 in realt\u00e0 Tak Ne.\nCreazione e sviluppo.\nNella sceneggiatura originale di Gregory Widen, Ramirez era uno spagnolo nato nel 1100, anzich\u00e9 un antico egiziano nato pi\u00f9 di duemila anni prima. Tutte le scene con Ramirez furono girate in una sola settimana, perch\u00e9 Sean Connery aveva altri impegni in quel periodo. Connery scozzese scommise con il regista Russell Mulcahy che non ce l'avrebbero mai fatta a dirigerlo in una settimana. Mulcahy riusc\u00ec nell'impresa e Connery, quindi, perse la scommessa.\nPersonaggio.\nFisicit\u00e0 e personalit\u00e0.\nRamirez \u00e8 un uomo alto di mezza et\u00e0 ma ancora imponente, con i capelli brizzolati e uno sguardo tagliente caratterizzato dagli occhi scuri. Nonostante il suo ruolo, Ramirez \u00e8 caratterizzato da un'aria mansueta e quasi inoffensiva, nonch\u00e9 da un sorrisetto compiaciuto perennemente stampato sulle labbra.\nRam\u00edrez \u00e8 un uomo gentile, premuroso e sempre allegro, e si dimostra molte volte anche saggio e serio. Egli assume il ruolo di mentore e guida per Connor MacLeod, nonostante l'iniziale odio che quest'ultimo serba nei suoi confronti. I due, infatti, sia esteticamente e culturalmente sono molto diversi: Ramirez \u00e8 un uomo molto sofisticato, amante dell'arte e cultura, mentre Connor \u00e8 lo stereotipo di un barbaro, che ad esempio non ama lavarsi, caratteristica pi\u00f9 volte sottolineata da Ramirez stesso che non apprezza lo sgradevole odore del protagonista.\nRamirez, inoltre, sa essere un uomo arguto e affascinante, nonch\u00e9 un abile seduttore come racconta lui stesso a Heather; tuttavia \u00e8 conscio di non potersi affezionare troppo ad una o pi\u00f9 persone in quanto non riuscirebbe a sopportarne la scomparsa: mentre esse morirebbero, Ramirez invece vivrebbe in eterno in quanto immortale. Per questo tenta di persuadere Connor a lasciare Heather, ricevendo una risposta negativa dall'allievo. Raramente lo si vede animato da intenzioni negative, salvo nell'occasione in cui affronta Kurgan.\nPoteri.\nCome tutti gli immortali non pu\u00f2 invecchiare, ha la capacit\u00e0 di respirare sott'acqua, possiede un elevato fattore rigenerante, ma non pu\u00f2 procreare. L'unica possibilit\u00e0 di ucciderlo \u00e8 tagliargli la testa. \u00c8 dotato di un'enorme forza fisica ed, come tutti della sua specie, \u00e8 un abilissimo spadaccino, capacit\u00e0 acquisita dai suoi maestri e dai molti anni passati in Oriente, dove ha imparato anche diverse tecniche di combattimento sia con la spada e sia a mani nude. In combattimento utilizza uno stile basato sulla velocit\u00e0 e sulla tecnica piuttosto che sulla potenza ed \u00e8 in grado di alternare con grande fluidit\u00e1 la presa ad una mano e quella a due mani, combinando stili di combattimento differenti per spiazzare l'avversario. Inoltre \u00e8 in grado di percepire altri immortali. Il romanzo tratto dal primo film di Highlander presenta comunque differenze con le caratteristiche degli immortali conosciuti nei film, ad esempio per il fatto di non percepire la reciproca presenza.\nBiografia del personaggio.\nAntefatti.\nRam\u00edrez nasce in Egitto nell'896 a.C. con il nome di Tak-Ne. In seguito diventa immortale e per paura di essere bandito decide di lasciare l'Egitto. Durante il suo viaggio incontra altri immortali tra cui Kurgan, il pi\u00f9 diabolico, con cui si affronta numerose volte. Nei fumetti tratti dalla serie cinematografica sono, spesso, descritti i combattimenti che Tak-Ne intraprende con Kurgan e in uno di questi, pi\u00f9 precisamente nella battaglia di Platea, l'egiziano riesce a ridurre in frantumi la spada dell'avversario. I due si incontreranno successivamente anche a Babilonia e nell'antica Cina prima del loro confronto finale in Scozia.\nUna delle sue tre mogli, Shakiko, era una principessa giapponese, il cui padre Masamune possedeva una katana molto rara chiamata \"testa di drago\" che and\u00f2 in eredit\u00e0 a Tak-Ne. Questo evento scaten\u00f2 la gelosia del figlio adottivo di Masaume, Ren, che si rivel\u00f2 essere anch'egli immortale; Ren odi\u00f2 Tak-Ne per 2.500 anni.\nNel film \"Highlander III\" si scopre che Tak-Ne fu allievo di Nakano, il maestro dell'illusione. Tale evento, tuttavia, rientra solo nella continuity del terzo film, in quanto \"Highlander III\" \u00e8 stato sviluppato come un seguito del primo \"Higlander - L'ultimo immortale\" ma alternativo al secondo.\nIl primo film.\nNel 1541, dopo aver servito fedelmente il re Carlo V con il nome di \"Juan S\u00e1nchez Villa-Lobos Ram\u00edrez\", si dirige in Scozia dove conosce l'immortale Connor MacLeod e lo addestra per l'Adunanza, in cui tutti gli immortali si sfideranno per la \"Ricompensa\", ma anche per prepararlo ad un prossimo scontro con Kurgan. Tramite Ramirez, Connor impara ad utilizzare la spada e comprende quali siano i suoi poteri. Una notte, mentre Connor era fuori a caccia, Ramirez viene attaccato da Kurgan e, dopo un breve scontro, viene decapitato dall'avversario davanti agli occhi della moglie di Connor, Heather.\nIl secondo film.\nNel 2024, tramite i ricordi di Connor, si scopre che le sue origini non sono terrestri, bens\u00ec hanno avuto luogo nel lontano pianeta Zeist, dove con il fido allievo ha guidato la rivolta popolare contro il perfido dittatore del luogo, il generale Katana. Durante lo scontro che segue, venne catturato insieme a Connor e condannato all'esilio sulla Terra, dove sarebbe rinato e sarebbe diventato immortale: il vincitore, l'ultimo rimasto in vita fra gli immortali, avrebbe ottenuto la \"Ricompensa\" oppure sarebbe ritornato su Zeist per affrontare nuovamente Katana. Ramirez, essendo stato ucciso da Kugan nel primo film, ha perso l'Adunanza e non pu\u00f2 pi\u00f9 ritornare sul suo pianeta natale.\nDopo che Connor vince contro Kurgan nel primo film ed ottiene la \"Ricompensa\", Katana, per impedire un suo probabile ritorno su Zeist, invia due suoi subordinati per ucciderlo. Connor, per\u00f2, riesce a ribaltare le sorti del combattimento e, dopo avere ucciso i due, riporta in vita lo stesso Ramirez esattamente nel luogo in cui un tempo si ergeva la casa di Connor.\nDopo un viaggio in aereo Ramirez giunge a New York, dove insieme a Connor fa irruzione nella Scudo Corporation per fermare Katana, ma muore poco dopo sacrificandosi per l'allievo.\nNel 1995 il regista Russell Mulcahy ha rimontato e tolto delle scene del film creando una nuova versione denominata \"Highlander II: Renegade Version\". Tutti i riferimenti agli immortali come alieni provenienti da un altro pianeta sono stati eliminati. Questo taglio e rimontaggio ha portato gli immortali ad essere originari di un lontano passato della Terra, dove i sacerdoti dopo la rivolta li bandiscono trasportandoli in futuri casuali, il Premio consiste nell'essere gli ultimi rimasti.\nLa spada di Ram\u00edrez.\nLa spada di Ram\u00edrez \u00e8 una katana unica nel suo genere chiamata \"Testa di drago\" forgiata dal leggendario Masamune, suocero di Ram\u00edrez durante gli anni di quest'ultimo in Giappone. Secondo Brenda \u00e8 stata realizzata con una tecnica che sar\u00e0 usata ufficialmente molto dopo rispetto all'epoca della sua creazione.\nViene utilizzata per la prima volta durante l'allenamento di Connor e in seguito durante il combattimento con Kurgan, nel quale Ram\u00edrez rimane ucciso; in seguito la spada andr\u00e0 in eredit\u00e0 a Connor e verr\u00e0 spezzata (nel terzo film) dal malvagio Kane: Connor, usando gli attrezzi da maniscalco con cui lavorava in Scozia nel 1541, la forger\u00e0 di nuovo con l'acciaio che apparteneva al mago e costruttore d'armi Nakano."}
{"id": "3101708", "revid": "287204", "url": "https://it.wikipedia.org/wiki?curid=3101708", "title": "Eccellenza Marche 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato gestito dal Comitato Regionale Marche.\nAggiornamenti.\nErano quattro le novit\u00e0 nel classico organico di 16 formazioni al via: l'Urbania era retrocesso dalla Serie D, dalla Promozione salirono tre debuttanti (Belvederese, Porto Sant'Elpidio e Villa '95 Fastiggi-Ceccolini).\nIl campionato venne dominato dalla Cagliese che and\u00f2 ben presto in fuga e stabil\u00ec diversi record tra cui quello di imbattibilit\u00e0 del portiere che super\u00f2 i 1000 minuti. La Truentina Castel di Lama giunse seconda ma fall\u00ec l'appuntamento con gli spareggi nazionali. Ai playout il Villa '95 Fastiggi-Ceccolini perse lo scontro tra matricole con la Belvederese che peggio aveva fatto durante la stagione regolare, mentre il Lucrezia biss\u00f2 il successo dell'anno precedente condannando questa volta il Camerino. Il Porto Sant'Elpidio non si dimostr\u00f2 all'altezza e torn\u00f2, senza lottare, immediatamente in Promozione."}
{"id": "3101717", "revid": "287204", "url": "https://it.wikipedia.org/wiki?curid=3101717", "title": "Eccellenza Molise 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Molise.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101720", "revid": "287204", "url": "https://it.wikipedia.org/wiki?curid=3101720", "title": "Eccellenza Piemonte-Valle d'Aosta 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale che raccoglie le formazioni piemontesi e valdostane.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101722", "revid": "3115", "url": "https://it.wikipedia.org/wiki?curid=3101722", "title": "Dolanzi", "text": "Dolanzi, gi\u00e0 \"Bregnizza\" (in sloveno Dolanci, gi\u00e0 \" Gorenja Branica\") \u00e8 un paese nel Carso triestino della Slovenia, frazione del comune di Comeno.\nLa localit\u00e0, che si trova a 166,4 metri s.l.m., a 15,3 kilometri ad est del capoluogo comunale e a 19,4 kilometri dal confine italiano, \u00e8 situata su delle colline (\"Vrhe\") che sovrastano la sponda destra dell'alta valle del torrente Branizza, in sloveno \"Gornja Branica\", poco pi\u00f9 a nord dove tale torrente confluisce col torrente Rassa.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, rimase sotto dominio bizantino (il confine tra l'Istria bizantina e il Regno longobardo era fissato su una linea poco pi\u00f9 a nord che da Sistiana passava per Sella del Bivio). Dopo una parentesi di dominazione longobarda dal 751 ad opera del loro re Astolfo, questa parte del Carso assieme all'Istria torn\u00f2 in mano bizantine dal 774.\nAnnientati i Longobardi, Carlo Magno, re dei Franchi, nel 788 occup\u00f2 anche l'Istria bizantina inglobandola nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna). Da allora le contee del Friuli e dell'Istria vennero conglobate nella nuova \u201cmarca d'Aquileia\u201d, come parte del Regno d'Italia.\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli, in mano al marchese Eberardo a cui succedettero prima il figlio Urnico e poi l'altro figlio Berengario.\nCessato il dominio franco con la deposizione di Carlo il Grosso, Berengario, divenuto re d'Italia, pass\u00f2 il marchesato aquileiese al suo vassallo Vilfredo che venne poi nell'895 da lui nominato marchese del Friuli e dell'Istria.\nNel 951 pass\u00f2 alla Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nDal 1027 il suo territorio fece parte del Patriarcato di Aquileia, che da quell'anno venne proclamato da Corrado II, nella dieta di Verona, \u201cfeudo immediato dell'impero\u201d , venendo cos\u00ec tolto dalla dipendenza dei duchi di Carinzia; nel 1077 il Patriarcato venne innalzato (e costituito dall'imperatore Enrico IV) a Principato ecclesiastico di Aquileia, che ebbe influenza, mediante apposito diploma emesso lo stesso anno dall'imperatore, anche sulla marca di Carniola e sulla contea dell'Istria (quest'ultima gi\u00e0 dal 1040 avente lo status di \"Marchia et Comitatus Histriae\", e dal 1070 ceduta dall'imperatore a Marquardo III di Eppenstein; Marquardo III, aveva sposato Edvige o Haldemud, figlia di Wilpurga e Variento, duca del Friuli e signore di Gorizia, dal quale eredit\u00f2 le signorie isontine).\nNel 1077 il territorio pass\u00f2 al Principato ecclesiastico di Aquileia e poi ai Conti di Gorizia, in quanto \"advocati\" del patriarca, che acquisirono gradualmente una larga parte di tali territori, frazionati in feudi minori fra i loro ministeriali, i veri e propri strumenti di governo comitale sul Carso e la vicina Istria.\nNel 1500 pass\u00f2 alla Casa d\u2019Asburgo, mentre nel 1512 entr\u00f2 insieme alla Contea di Gorizia nel Circolo austriaco del Sacro Romano Impero, per poi far parte, dal 1754, della Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come frazione del comune di Gabria; pass\u00f2 in seguito sotto il profilo amministrativo al Litorale austriaco nel 1849 sempre come frazione del comune di Gabria al confine con la Carniola.\nDopo la Prima guerra mondiale fu annesso al Regno d\u2019Italia e venne congiunto alla provincia di Gorizia.\nIn seguito all'abolizione della stessa Provincia nel 1923, pass\u00f2 alla provincia del Friuli nel Circondario di Gorizia.\nNel 1927 pass\u00f2 alla ricostituita provincia di Gorizia.\nFu soggetto alla Zona d'operazioni del Litorale adriatico (OZAK) tra il settembre 1943 e il maggio 1945, e tra il giugno 1945 e il 1947, trovandosi a est della Linea Morgan, fece parte della Zona B della Venezia Giulia sotto il controllo dell'armata jugoslava ma a poca distanza dalla zona A sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia,cio\u00e8 alla Slovenia."}
{"id": "3101723", "revid": "287204", "url": "https://it.wikipedia.org/wiki?curid=3101723", "title": "Eccellenza Puglia 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Puglia.\nClassifica finale.\nLegenda:\nNote:\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101724", "revid": "287204", "url": "https://it.wikipedia.org/wiki?curid=3101724", "title": "Lago di Persano", "text": "Il lago di Persano o traversa di Persano, \u00e8 un bacino artificiale realizzato nel 1932 dal Consorzio di bonifica in Destra del fiume Sele per scopi irrigui, in cui confluiscono le acque del fiume Sele. \u00c8 situato nei comuni di Campagna e Serre, in provincia di Salerno, all'interno del Riserva naturale Foce Sele-Tanagro.\nL'invaso esiste solo per 10 mesi all'anno e dal 1981 fa parte dell'Oasi di Persano."}
{"id": "3101728", "revid": "125154453", "url": "https://it.wikipedia.org/wiki?curid=3101728", "title": "Eccellenza Sardegna 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Sardegna.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101736", "revid": "228587", "url": "https://it.wikipedia.org/wiki?curid=3101736", "title": "Drug On", "text": ""}
{"id": "3101738", "revid": "729019", "url": "https://it.wikipedia.org/wiki?curid=3101738", "title": "Campionato francese di rugby a 15 1892-1893", "text": "Il Campionato francese di rugby a 15 1892-1893 fu la seconda edizione del Campionato francese di rugby a 15 e fu vinto dallo Stade fran\u00e7ais che super\u00f2 il Racing in finale.\nIl campionato fu disputato da 5 club.\nFinale.\nL'arbitro, Thomas Ryan, aveva partecipato nel 1884 al primo tour di una squadra neozelandese in Australia"}
{"id": "3101748", "revid": "287204", "url": "https://it.wikipedia.org/wiki?curid=3101748", "title": "Eccellenza Sicilia 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesti sono i gironi organizzati dal comitato regionale della Sicilia.\nAl campionato venne iscritto anche il Trapani, fallito nelle categorie superiori. Il Citt\u00e0 di Trapani invece ha acquisito il titolo del Paceco, cos\u00ec come il Marsala 2000 quello del Don Bosco Partinico e il Misterbianco quello del Gravina.\nIl girone A comprendeva inizialmente anche la Panormus, classificatasi prima l'anno precedente ma non promossa per un presunto illecito sportivo. La squadra palermitana fu riammessa in Serie D soltanto a ottobre, dopo che si era gi\u00e0 disputata la prima giornata in cui la Panormus aveva battuto il Cinisi 5-2. Dopo il ripescaggio quella gara fu annullata e il girone rimase composto da 17 squadre.\nDopo i play-out nella stagione precedente, esordiscono in questa stagione anche i play-off, disputati per stabilire la squadra di ogni girone che avrebbe partecipato agli spareggi promozione nazionali.\nGirone A.\nClassifica.\nPlay-off.\nSemifinali\nFinale\nGirone B.\nClassifica.\nPlay-off.\nSemifinali\nFinale\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101751", "revid": "729019", "url": "https://it.wikipedia.org/wiki?curid=3101751", "title": "Campionato francese di rugby a 15 1893-1894", "text": "Il Campionato francese di rugby a 15 1893-1894 fu la terza edizione del Campionato francese di rugby a 15 e fu vinto dallo Stade fran\u00e7ais che super\u00f2 l'Inter-Nos in finale.\nIl campionato fu disputato da cinque club: tre di Parigi (Stade fran\u00e7ais, Racing e Inter-Nos) e due d'Asni\u00e8res (Association Sportive e Cercle P\u00e9destre).\nLa finale oppose l'Inter-Nos, che aveva sconfitto il C.P. Asni\u00e8re, allo Stade fran\u00e7ais, che aveva eliminato il Racing (9-0)."}
{"id": "3101755", "revid": "287204", "url": "https://it.wikipedia.org/wiki?curid=3101755", "title": "Eccellenza Toscana 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Toscana.\nGirone A.\nSpareggi.\nPlay-out.\nandata\nritorno\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101759", "revid": "1428919", "url": "https://it.wikipedia.org/wiki?curid=3101759", "title": "Mario Gruppioni", "text": "Come atleta della Societ\u00e0 Sempre Avanti di Bologna vince due Campionati italiani categoria Pesi Medi (fino a 75\u00a0kg) nel 1925 a Genova e nel 1928 a Milano.\nDal 1929, con la Societ\u00e0 Bologna Sportiva, ottiene altri prestigiosi risultati a livello nazionale e internazionale nella categoria Medio-Massimi (fino a 87\u00a0kg).\nOlimpiade: Los Angeles 1932 (3\u00ba classificato \u2013 Medaglia di Bronzo)\nCampionati europei: Milano 1925 (3\u00ba classificato \u2013 Medaglia di Bronzo), Dortmund 1929 (5\u00ba classificato), Praga 1931 (5\u00ba classificato).\nCampione italiano dei pesi Medio-Massimi per tre anni consecutivi: nel 1929 a Bari, nel 1930 a Napoli e a Roma nel 1931.\nVanta inoltre numerose presenze in azzurro."}
{"id": "3101764", "revid": "287204", "url": "https://it.wikipedia.org/wiki?curid=3101764", "title": "Eccellenza Trentino-Alto Adige 2000-2001", "text": "Il campionato di Eccellenza Trentino-Alto Adige 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Trentino-Alto Adige (anche noto in tedesco come \"Oberliga\", letteralmente \"lega superiore\")."}
{"id": "3101765", "revid": "729019", "url": "https://it.wikipedia.org/wiki?curid=3101765", "title": "Campionato francese di rugby a 15 1894-1895", "text": "Il Campionato francese di rugby a 15 1894-1895 fu la quarta edizione del Campionato francese di rugby a 15 e fu vinto dallo Stade fran\u00e7ais che super\u00f2 l'Olympique Paris in finale.\nIl campionato fu disputato da quattro club parigini: Stade fran\u00e7ais, Racing, Cosmopolitan Club e Olympique. Le prime due classificate del girone disputarono la finale."}
{"id": "3101767", "revid": "287204", "url": "https://it.wikipedia.org/wiki?curid=3101767", "title": "Eccellenza Umbria 2000-2001", "text": "Il campionato italiano di calcio di Eccellenza regionale 2000-2001 \u00e8 il decimo organizzato in Italia. Rappresenta il sesto livello del calcio italiano ed il maggiore in ambito regionale.\nQuesto \u00e8 il girone unico organizzato dal Comitato Regionale dell'Umbria.\nStagione.\nAggiornamenti.\nTrasferimento di titolo sportivo:\nClassifica finale.\nLegenda:\nRegolamento:\nBibliografia.\nLibri:\nGiornali:"}
{"id": "3101769", "revid": "729019", "url": "https://it.wikipedia.org/wiki?curid=3101769", "title": "SuperJet International", "text": "La SuperJet International (in sigla SJI) \u00e8 una joint venture nata nel 2007 tra l'azienda Italiana Alenia Aermacchi, allora detenente il 51% del capitale, e l'industria aeronautica russa Sukhoi Holding, detenente il restante 49% del capitale.\nNel 2016 Alenia Aermacchi \u00e8 confluita nella divisione aerostrutture di Leonardo-Finmeccanica (gi\u00e0 Finmeccanica), ed il 6 dicembre dello stesso anno ha ceduto alla russa Sukhoi il 90% della quotazione complessiva di SuperJet International, tenendo il restante 10% per s\u00e9 (Leonardo-Finmeccanica).\nL'azienda ha il compito di svolgere un'attivit\u00e0 rivolta al miglioramento della commercializzazione nel mondo del Sukhoi Superjet 100 (SSJ100), un aereo di linea regionale appartenente alla famiglia dei jet da 75/100 posti, sviluppato da Sukhoi Civil Aircraft Company (SCAC), in collaborazione con Alenia Aermacchi. SJI \u00e8 responsabile della progettazione delle versioni Sukhoi Business jet, cargo e dell'addestramento dei piloti.\nStoria.\nSuperJet International \u00e8 stata fondata nel luglio del 2007 a Venezia.\nDal 2011 \u00e8 operativa la sede di Mosca (Russia) e l'ufficio commerciale di Washington D.C. (USA)."}
{"id": "3101773", "revid": "287204", "url": "https://it.wikipedia.org/wiki?curid=3101773", "title": "Eccellenza Veneto 2000-2001", "text": "Il campionato italiano di calcio di Eccellenza regionale 2000-2001 \u00e8 stato il decimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Veneto.\nBibliografia.\nL'Annuario F.I.G.C. 2000-01, Roma (2001) conservato presso:"}
{"id": "3101774", "revid": "287204", "url": "https://it.wikipedia.org/wiki?curid=3101774", "title": "Versatile", "text": "Versatile \u00e8 una ditta canadese di attrezzature agricole che ha prodotto trivelle, falciatrici e mietitrebbiatrici.\nNegli anni settanta del XX secolo era un marchio indipendente, fondato da Pietro Pakosh e Roy Robinson che detenevano il 70% del mercato dei trattori a trazione integrale. Successivamente la ditta fu posseduta da Ford Tractor e poi da Fiatagri quando quest'ultima nel 1993 acquisisce Ford Tractor e tutti i suoi marchi. Cos\u00ec, avendo seguito le sorti della casa di Torino, nel momento in cui, quello che era divenuto il gruppo NHGEOTECH, si unisce con la Case Corporation nel 1999 si forma la CNH Global (Case New Holland Global) la quale dovr\u00e0 cedere, secondo l'antitrust, alcuni marchi tra questi appunto anche Versatile che passer\u00e0 in mano alla B\u00fchler Industries Inc., produttrice di attrezzi agricoli statunitense, e diviene cos\u00ec la Versatile Buhler.\nIl 1\u00ba novembre 2007 la russa Rostselmash Inc. acquisita l'80% delle azioni della B\u00fchler e cos\u00ec anche la Versatile ne segue le sorti.\nVersatile era la prima societ\u00e0 produttrice in serie di mezzi a quattro ruote ed articolati, cominciando nel 1966 col D100 e G100 4x4. Quei trattori furono innovatori per gli standard moderni, con un diesel di 6-cilindri o motore benzina di 8-cilindri che produceva 100 cavalli. Nel 1966 il modello pi\u00f9 economico costava$ 10.000 circa.\nDaniele Pakosh svilupp\u00f2 anche il primo trattore bidirezionale al mondo. Il Versatile 150 lanciato nel 1977.\nLa richiesta di 4 ruote motrici aument\u00f2 significativamente e Versatile divenne uno dei leader in sviluppo e produzione di 4x4. Entro la fine degli anni '70 la gamma Versatile incluse trattori che variavano da 220 a 330 cavalli. Con gli anni ottanta viene allargata la linea di trattori a quattro ruote motrici con una potenza di 470 cavalli col Versatile 1150.\nDal 1979 al 1983 Fiat Trattori si vuole lanciare nella produzione di trattori di grandi potenze affiancandosi alla esperta Versatile, nascono cos\u00ec i Fiat-Versatile Serie 44: 44-23, 44-28, 44-33, 44-35 da 230, 280, 330 e 350CV venduti con marchio Fiat in Europa e Versatile in America ed Australia.\nLa gestione della B\u00fchler rilancia i modelli della Versatile con i suoi vecchi colori ufficiali: Rosso e Crema.\nCon la nuova gestione russa Dmitry Lyubimov, presidente dell'Industrie di B\u00fchler Inc., annuncia la decisione che la divisione dei trattori sar\u00e0 importante. \"Noi riconosciamo la storia che \u00e8 allacciata al nome Versatile. Ci sono ancor molti vecchi trattori Versatile al lavoro nelle fattorie di tutto il mondo. Il nome \u00e8 garanzia di trattori ben fatti che sono potenti, semplici e facili da mantenere. \u00c8 la stessa filosofia che noi usiamo oggi e noi siamo orgogliosi di quell'eredit\u00e0. \u00c8 con grande orgoglio che noi annunciamo che il nome Versatile ritorna.\""}
{"id": "3101783", "revid": "729019", "url": "https://it.wikipedia.org/wiki?curid=3101783", "title": "Campionato francese di rugby a 15 1895-1896", "text": "Il Campionato francese di rugby a 15 1895-1896 fu la quinta edizione del Campionato francese di rugby a 15 e fu vinto dall'Olympique Paris che sconfisse lo Stade fran\u00e7ais in finale.\nIl campionato fu disputato da cinque club parigini: Racing, Stade fran\u00e7ais, Cosmopolitan Club, Olympique e Union Sportive de l'Est. Olympique e Stade fran\u00e7ais, giunte prime a pari punti nel girone, si incontrarono in finale."}
{"id": "3101802", "revid": "110157", "url": "https://it.wikipedia.org/wiki?curid=3101802", "title": "Fideuram - Intesa Sanpaolo Private Banking", "text": "Fideuram - Intesa Sanpaolo Private Banking S.p.A., spesso abbreviata semplicemente in Fideuram S.p.A., \u00e8 un istituto bancario italiano appartenente al Gruppo Intesa Sanpaolo, gestita coi principi del \"private banking\". Nel marzo 2018 il patrimonio amministrato era di 213,8 miliardi di euro.\nStoria.\nFid.Eur.Am., acronimo di Fiduciaria Europea e Americana, nasce nell'aprile 1968 come filiale italiana della societ\u00e0 finanziaria americana International Overseas Services, prima rete mondiale di vendita di prodotti finanziari porta a porta creata da Bernard Cornfeld.\nL'obiettivo \u00e8 collocare, presso investitori privati, fondi comuni di investimento di diritto lussemburghese, a seguito dell'autorizzazione ricevuta da Banca d'Italia nel 1967, lanciando, in particolare, il prodotto Fonditalia International (il pi\u00f9 grande fondo d'investimento operante in Italia in quel periodo), attraverso una rete di 1.200 agenti.\nTra il 1969 ed il 1970 IOS fallisce e Banca d'Italia ed il Ministero del Tesoro decidono che le attivit\u00e0 italiane vadano salvate, in quanto i sottoscrittori di Fonditalia erano 60.000, il patrimonio del fondo era investito per il 60% in azioni italiane e rappresentava da solo circa il 2 per cento della capitalizzazione della Borsa di Milano. L'operazione di salvataggio si inver\u00f2 attraverso l'IMI, che pag\u00f2 10 milioni di dollari per rilevare il 51% di Fonditalia e il 100% di Fideuram.\nCon l'entrata di IMI buona parte dei promotori di Fideuram lasciarono l'azienda, ritenendo che l'intervento della mano pubblica fosse presagio di chiusura della societ\u00e0 o foriero di iniziative commerciali meno dinamiche rispetto a quanto realizzato durante la gestione precedente; la rete pass\u00f2 pertanto da 1.200 a 350 venditori. La ripresa fu tuttavia rapida: nel 1986 i venditori erano saliti a 3.500 le masse gestite ammontavano a 20.000 miliardi di lire.\nIn una intervista a \"La Repubblica\" del 16 settembre 1988, l'allora amministratore delegato Giorgio Forti riferisce che in Fideuram sia stata inventata e collocata la prima obbligazione zero-coupon, esattamente tra il 1973 ed il 1974 (\"ci venne l'idea di proporre obbligazioni senza cedola, ma il cui valore raddoppiasse dopo un certo periodo\", op. cit.). \nNel 1992 la Fideuram S.p.A. entr\u00f2 alla Borsa di Milano mediante l'incorporazione della gi\u00e0 quotata Banca Manusardi: i relativi sportelli bancari vennero parimenti acquisiti e la ragione sociale mut\u00f2 in Banca Fideuram; nel 2007 effettua il delisting.\nNel 2000 Banca Fideuram acquis\u00ec la Wargny Associ\u00e9s, espandendosi in Francia, e nel 2002 acquis\u00ec Sanpaolo Invest SIM, diventando la prima in Italia.\nNel 2008 Banca Fideuram inglob\u00f2 la rete di promotori finanziari della Cassa di Risparmio di Firenze e nel 2010 acquist\u00f2 Banca Sara. Il 31 dicembre 2014 l'istituto si posizion\u00f2 al primo posto in Italia per consistenze patrimoniali, gestendo capitali per oltre 90 miliardi di euro. Si aggiudic\u00f2 inoltre le edizioni 2010 e 2014 dell'Oscar di Bilancio della Federazione Relazioni Pubbliche Italiana.\nIl 1\u00ba luglio 2015, con l'acquisizione dell'intero capitale sociale di \"Intesa Sanpaolo Private Banking\", \"Sirefid\" e \"Intesa Sanpaolo Private Bank (Suisse)\", Banca Fideuram ha cambiato la propria denominazione in Fideuram - Intesa Sanpaolo Private Banking, e rinnova il logo assumendo i tipi usati dalla capogruppo. Con 187 miliardi di euro di masse amministrate, il nuovo organismo costituisce la prima banca \"private\" in Italia e la quarta dell'Eurozona. Il 17 dicembre dello stesso anno il consiglio di amministrazione ha deliberato il trasferimento della sede legale da Roma a Torino.\nAll'inizio del 2018 \u00e8 completata l'acquisizione della Banque Morval di Ginevra, gestita dalla famiglia Zanon di Valgiurata: con un centinaio di professionisti e 3 miliardi di attivi, \u00e8 integrata in Intesa Sanpaolo Private Bank Suisse di Lugano. Nel 2018 parte anche il piano di sviluppo all'estero, iniziando dal Sud America: prima tappa l'apertura di una filiale a San Paolo, in Brasile.\nIl 5 ottobre 2020 Fideuram annucia che acquisir\u00e0 il 69% del gruppo bancario indipendente svizzero REYL, fondato nel 1973, conferendo in essa la gi\u00e0 controllata svizzera Morval. Una volta portata a termine l'operazione le masse amministrate da questo accorpamento ammonteranno a circa 71 miliardi di euro (18 mld di franchi svizzeri). Il CdA confida di portare a termine l'operazione entro il primo semestre del 2021. Le masse amministrate indicate in precedenza andranno ad incrementare l'ultimo dato ufficiale (anno 2019 in riferimento al 2018) indicato nell'ordine di circa 242 miliardi totali.\nProfilo.\nLa banca si orienta verso una clientela con disponibilit\u00e0 finanziarie elevate e opera mediante private banker, preposti a un rapporto diretto coi clienti e le singole necessit\u00e0 di ciascuno. Il gruppo Intesa Sanpaolo ne possiede l'intero capitale sociale.\nInoltre l'istituto svolge la sua attivit\u00e0 a livello europeo in sei paesi (Italia, Francia, Svizzera, Irlanda, Regno Unito e Lussemburgo) e si compone, oltre alla capogruppo, di dieci societ\u00e0 controllate:\nOrganico.\nL'organico di Banca Fideuram prima delle trasformazioni del 2015 era costituito da 5.044 private banker, iscritti all'albo dei promotori finanziari, e da 1.445 dipendenti. La societ\u00e0 conta 324 uffici di consulenza presenti in tutte le regioni e 96 sportelli bancari cos\u00ec distribuiti:\nConsiglio di amministrazione.\nAd agosto 2018 il consiglio di amministrazione di Fideuram - Intesa Sanpaolo Private Banking \u00e8 cos\u00ec composto:"}
{"id": "3101809", "revid": "124389888", "url": "https://it.wikipedia.org/wiki?curid=3101809", "title": "Personaggi di Tutto in famiglia", "text": "Questa voce contiene un elenco dei personaggi presenti nella serie televisiva Tutto in famiglia."}
{"id": "3101810", "revid": "580", "url": "https://it.wikipedia.org/wiki?curid=3101810", "title": "Vite ad anello", "text": ""}
{"id": "3101812", "revid": "254059", "url": "https://it.wikipedia.org/wiki?curid=3101812", "title": "Benedetto da Marone", "text": "Biografia.\nZio del pi\u00f9 famoso Pietro da Marone, nasce come Paolo e, entrato a far parte della comunit\u00e0 dei Gesuati nel 1550, muta il suo nome in Benedetto. Noto per le sue capacit\u00e0 in campo pittorico, opera in diverse citt\u00e0 del nord Italia a servizio dei Gesuati: tra il 1550 e il 1579 lo si trova a Milano, Bologna, Verona, Ferrara e soprattutto Brescia, la sua terra natale. Proprio qui, difatti, mette in pratica la sua forse maggiore opera, affrescando completamente, con un esteso ciclo iconografico, l'interno della Chiesa del Santissimo Corpo di Cristo, giunto fino a noi quasi completamente intatto.\nDopo un'iniziale influenza da parte del Romanino, Benedetto da Marone accoglie pi\u00f9 frequentemente lo stile dei fratelli Campi di Cremona, fra cui Bernardino Campi, ottenendo opere di notevole suggestione, spesso al limite fra Rinascimento e Manierismo. Il suo lavoro trova spesso le basi nell'imitazione di altri autori, come accade nella chiesa bresciana, dove si rif\u00e0 notevolmente agli affreschi di Michelangelo nella Cappella Sistina, ma si dimostra in grado di staccarsi da questi schemi per esprimere elementi personali affascinanti."}
{"id": "3101819", "revid": "1543377", "url": "https://it.wikipedia.org/wiki?curid=3101819", "title": "Sakineh Mohammadi Ashtiani", "text": "Il suo caso \u00e8 salito agli onori della cronaca internazionale dopo che alcune fonti hanno rilanciato la notizia della sua condanna a morte tramite lapidazione per il reato di adulterio e concorso in omicidio ai danni del marito, delitto perpetrato dal presunto amante e da un complice su sua commissione. La magistratura iraniana ha tuttavia negato questa versione e, seppur confermando la sentenza di condanna emessa nel 27 maggio 2007, ha dichiarato che la donna potrebbe essere uccisa per impiccagione in quanto colpevole di assassinio, piuttosto che per lapidazione.\nUna campagna internazionale iniziata dai suoi figli, e resa ampiamente pubblica dal filosofo francese Bernard-Henri L\u00e9vy, ha portato a conoscenza del suo caso. Amnesty International sostiene per\u00f2 che i parenti della vittima dimostrarono clemenza e rinunciarono a chiedere la condanna per Sakineh: questo, nel codice iraniano, fa s\u00ec che la condanna a morte debba essere revocata. La pena sarebbe stata amnistiata nel 2014.\nLa vicenda.\nSakineh Mohammadi Ashtiani fu condannata per la prima volta il 15 maggio 2006, da un tribunale di Tabriz, per il reato di \"relazione illecita\" con due uomini in seguito alla morte del marito. Fu condannata a ricevere 99 frustate, e la condanna venne eseguita. In seguito, nel settembre 2006 ricevette una nuova condanna quando un tribunale penale accus\u00f2 uno dei due uomini per il coinvolgimento nella morte del marito di Mohammadi Ashtiani. Per questo venne condannata in quanto mandante dell'omicidio mentre ancora sposata, e inizialmente condannata a morte; secondo alcune fonti, tramite lapidazione. Malek Ejdar Sharifi, capo della magistratura nella provincia di Azerbaijan afferm\u00f2 che \"la donna \u00e8 stata condannata alla pena capitale per aver commesso omicidio e adulterio\".\nLa Corte Suprema iraniana conferm\u00f2 la sua condanna a morte il 27 maggio 2007, che in seguito fu rinviata. Fu in quel periodo che il suo caso sal\u00ec alla ribalta, grazie alla campagna promossa da attivisti secondo i quali la donna sarebbe stata lapidata. Il 12 agosto 2010 fu trasmesso dalla prigione iraniana Tabriz un programma televisivo di Stato in cui la Ashtiani confessava l'adulterio e il coinvolgimento nell'omicidio del marito. Il suo avvocato sostenne che fosse stata torturata per due giorni prima del colloquio con l'intervistatore. Il 28 settembre 2010 la condanna alla pena capitale, tramite impiccagione, fu confermata ma solo relativamente all'imputazione di omicidio.\nIl 2 novembre 2010 il Comitato Internazionale contro la lapidazione ha riferito che le autorit\u00e0 di Teheran hanno dato l'autorizzazione per la condanna, da eseguire nella prigione di Tabriz il 3 novembre; Mina Ahadi, portavoce del Comitato internazionale contro le esecuzioni, ha dichiarato al contrario che Sakineh non sarebbe stata giustiziata, e che le pressioni dei governi occidentali sul regime di Teheran avrebbero contribuito alla decisione della revoca. Il 9 dicembre 2010 varie fonti del Comitato internazionale contro la lapidazione hanno confermato ufficialmente che l'8 dicembre Sakineh sarebbe stata scarcerata, insieme al figlio Sajjad Qaderzadeh e all'avvocato Javid Hutan Kian. La notizia della liberazione \u00e8 stata tuttavia smentita dall'emittente televisiva iraniana Press TV gi\u00e0 il giorno seguente, spiegando che la donna era stata portata nella sua abitazione con il figlio solo per \"produrre una ricostruzione video dell'omicidio sulla scena del delitto\". Nel 2010 la condanna per adulterio, difficile da provare, venne sospesa, ma rest\u00f2 valida quella per concorso in omicidio. Nel 2012 circol\u00f2 la possibilit\u00e0 di una commutazione della pena di morte in dieci anni di carcere, notizia confermata successivamente. La donna ne ha poi scontati 8 effettivi prima di essere liberata.\nIl 24 luglio 2012, Amnesty International ha sottolineato che il destino di Sakineh Mohammadi Ashtiani \u00e8 ancora incerto, mentre il suo ex avvocato Javid Houtan Kiyan, ha dichiarato che ormai non c'\u00e8 pi\u00f9 nulla che si possa fare.\nIl 23 febbraio 2014, secondo Mina Ahadi, Sakineh avrebbe tentato il suicidio nel carcere di Tabriz.\nIl 20 marzo 2014 viene annunciato che la condanna sarebbe stata amnistiata, e che il presidente Rouhani avrebbe concesso la grazia a Sakineh, la quale sarebbe stata quindi scarcerata dopo otto anni. Il motivo della concessione \u00e8 la buona condotta, cosa che ha portato ad un permesso premio e poi alla libert\u00e0.\nLa campagna internazionale.\nLa campagna, organizzata dai suoi due figli, ha fermato l'imminente esecuzione di Mohammadi Ashtiani nel luglio 2010. Proteste si sono verificate a Roma, Londra e Washington DC, tra le altre citt\u00e0. Varie organizzazioni per i diritti umani hanno chiesto di fermare la sua esecuzione tra cui Avaaz, Amnesty International e Human Rights Watch cos\u00ec come vari membri di spicco del panorama internazionale.\nA sostegno della sua liberazione \u00e8 stata promossa una petizione che \u00e8 stata firmata da diversi vip, tra cui Carla Bruni, moglie dell'allora presidente Nicolas Sarkozy. Il Segretario di Stato americano Hillary Clinton ha parlato del caso Ashtiani in una dichiarazione del 10 agosto 2010 che esorta l'Iran a rispettare le libert\u00e0 fondamentali dei propri cittadini.\nSecondo il Presidente della Repubblica Islamica dell'Iran, Mahmud Ahmadinejad, il caso della Ashtiani sarebbe il mezzo di una campagna mediatica contro l'Iran, evidenziando i casi delle 53 condanne a morte nei confronti di donne pendenti negli Stati Uniti d'America al settembre 2010 e che sarebbero ignorate dai mass-media.\nAll'interno della opinione pubblica francese si \u00e8 aperto un dibattito: secondo il giornalista e attivista francese Thierry Meyssan \u00abtutte le informazioni sul caso di Sakineh Ashtiani diffuse da Bernard-Henry L\u00e9vy e confermate da Nicolas Sarkozy sono false\u00bb.\nLa first lady Carla Bruni ribad\u00ec il sostegno ai figli della donna, dichiarando che il marito e la Francia non avrebbero abbandonato n\u00e9 lei n\u00e9 i dissidenti iraniani. La stampa iraniana conservatrice rispose minacciando di morte l'ex top model, definendola \"prostituta\". L'allora primo ministro italiano Silvio Berlusconi, per aver preso posizione a favore di Sakineh, venne invece definito \"moralmente corrotto\" e \"capomafia\"."}
{"id": "3101822", "revid": "765341", "url": "https://it.wikipedia.org/wiki?curid=3101822", "title": "Campionati italiani estivi di nuoto 1903", "text": "I V Campionati italiani di nuoto si sono svolti in due sedi: il 27 settembre ad Arona sul Lago Maggiore si \u00e8 disputata la gara del Miglio marino di 1852 metri e l'11 ottobre a Bracciano quella dello stadio, di 185 metri. Ricordiamo che queste gare venivano tenute nelle acque aperte di un lago, quindi le distanze ed i tempi non vanno considerati con precisione assoluta.\nPodi.\nSino al 1931 venivano usati cronometri precisi al quinto di secondo (0,2 sec.); i tempi sono stati riportati usando i decimi di secondo, ne segue che le cifre dei decimi appaiano sempre pari"}
{"id": "3101825", "revid": "34392", "url": "https://it.wikipedia.org/wiki?curid=3101825", "title": "Accademia cosentina", "text": ""}
{"id": "3101827", "revid": "767487", "url": "https://it.wikipedia.org/wiki?curid=3101827", "title": "Solo contro il mondo", "text": "Solo contro il mondo (\"The Doolins of Oklahoma\") \u00e8 un film del 1949 diretto da Gordon Douglas.\nIl film, che negli Stati Uniti \u00e8 conosciuto anche con il titolo di \"Wild Bill Doolin\", si ispira al personaggio di Bill Doolin, un fuorilegge che aveva fatto parte della banda dei fratelli Dalton.\nTrama.\nAlla morte dei Fratelli Dalton, Bill Doolin \u00e8 l'unico membro della banda rimasto in vita ed \u00e8 ricercato per omicidio per aver ucciso un uomo mentre fuggiva. Rimasto solo, d\u00e0 vita alla banda dei Doolin, ma presto decide di provare a cambiar vita nascondedosi sotto falso nome; se non che, quando viene scoperto, si ritrova di nuovo a dover scappare.\nProduzione.\nIl film fu prodotto dalla Producers-Actors Corporation con i titoli di lavorazione \"$5,000 Reward\" e \"The Great Manhunt, Wild Bill Doolin\". Le riprese durarono dall'11 ottobre all'8 novembre 1948\nDistribuzione.\nDistribuito dalla Columbia Pictures Corporation, usc\u00ec nelle sale cinematografiche USA il 27 maggio 1949. Nel 1950, venne distribuito in Finlandia (12 maggio, con il titolo \"L\u00e4nnen rosvoritari\"), nella Germania Federale (19 dicembre), in Austria (come \"Banditen am Scheideweg\") e in Cile (come \"Muri\u00f3 como los hombres\"). Usc\u00ec anche in Portogallo (23 marzo 1951) e in Giappone (17 aprile 1952)."}
{"id": "3101828", "revid": "416175", "url": "https://it.wikipedia.org/wiki?curid=3101828", "title": "Google Analytics", "text": "Google Analytics \u00e8 un servizio di web analytics gratuito fornito da Google che consente di analizzare delle dettagliate statistiche sui visitatori di un sito web. Il servizio \u00e8 usato per il marketing su internet e dai webmaster. Google Analytics \u00e8 il servizio di statistiche pi\u00f9 usato nel web, con una quota di mercato dell'85,4% nei migliori 10 milioni di siti (secondo Alexa). Google Analytics \u00e8 utilizzato da circa il 56,4% degli stessi siti web.\nEsiste anche un SDK di raccolta dati per lo sviluppo di applicazioni per smartphone Android e Apple chiamato Google Analytics for Mobile Apps.\nFunzionalit\u00e0.\nLo strumento \u00e8 utilizzato per osservare vari tipi di statistiche come la durata della sessione, la provenienza della visita, il numero di pagine visitate, le pagine pi\u00f9 viste, la posizione geografica ecc.\nPu\u00f2 essere integrato con Google Ads e gli utenti possono analizzare le campagne online, monitorando la qualit\u00e0 delle pagina e la trasformazione della visita in obiettivo. Questi obiettivi possono includere vendite, lead generation, visualizzazioni di una specifica pagina o il download di un certo file.\nGli utenti dispongono di 100 profili che possono corrispondere ad un sito web, ma anche ad una particolare sezione o sottosezione del sito.\nStoria.\nGoogle Analytics \u00e8 stato sviluppato da Urchin Software Corporation, denominato Urchin on Demand (Google ha acquisito Urchin Software Corp. nel mese di aprile 2005). Il sistema contiene anche idee di Adaptive Path, il cui prodotto, Measure Map, era stato acquistato e utilizzato nel redesign di Google Analytics, nel 2006.\nGoogle ha continuato a vendere il software stand-alone installabile Urchin attraverso una rete di rivenditori; nel mese di aprile 2008 \u00e8 stata pubblicata la versione 6 di Urchin. Nel 2012 il progetto \u00e8 stato abbandonato.\nDal 2005 ad oggi, Google Analytics ha visto modificata la propria immagine almeno una volta all'anno sia nell'aspetto, sia nei contenuti (svariati report sono ora a disposizione degli utenti). Da maggio 2010 \u00e8 disponibile una nuova versione del codice di tracciamento, definita asincrona.\nIl 30 settembre 2011 \u00e8 stata lanciata (per i mercati statunitensi e inglesi), la versione a pagamento di Google Analytics, ribattezzata \"Google Analytics Premium\".\nIl 2 aprile 2014 \u00e8 stata ufficialmente lanciata, dopo una lunga fase beta, la nuova versione di analytics denominata Universal Analytics. La nuova versione andr\u00e0 gradualmente a sostituire l'attuale versione.\nNel marzo 2016 Google ha rilasciato \"Google Analytics 360\", una suite software che fornisce analisi sul ritorno sull'investimento e altri indicatori di marketing. Google Analytics 360 include cinque prodotti principali: Analytics, Tag Manager, Optimize, Data Studio, Surveys, Attribution e Audience Center. \nNell'ottobre 2017 \u00e8 stata annunciata una nuova versione di Google Analytics, denominata \"Global Site Tag\". Il suo scopo dichiarato era quello di unificare il sistema di etichettatura per semplificare l'implementazione. \nNel giugno 2018 Google ha introdotto \"Google Marketing Platform\", un servizio di pubblicit\u00e0 e analisi online. Consiste di due precedenti marchi di Google, DoubleClick Digital Marketing e Google Analytics 360. \nNell'ottobre 2020 Google ha rilasciato Google Analytics 4 (GA4). \nTecnologia.\nGoogle Analytics viene implementato aggiungendo quello che viene definito \"page tag\". Si tratta del codice di tracciamento di Google (GATC, Google Analytics Tracking Code) ed \u00e8 un frammento di codice JavaScript che l'utente aggiunge in tutte le pagine del proprio dominio web. Questo codice, che dialoga direttamente con il server di Google, consente di raccogliere i dati di navigazione degli utenti, che poi vengono elaborati, sviluppati e mostrati all'interno della piattaforma.\nPer funzionare, il GATC carica un file JavaScript pi\u00f9 grande dal server di Google (il ga.js) e poi imposta variabili con il numero di account dello user. Il file ga.js ha una dimensione media di 18 KB e viene scaricato una volta sola, all'inizio della visita, poich\u00e9 viene salvato all'interno della cache (e questo lo rende probabilmente uno dei file pi\u00f9 scaricati al mondo).\nOltre a trasmettere informazioni al server di Google, il GATC imposta i first party cookie in ogni computer dei visitatori. Questo consente di memorizzare informazioni anonime come il tipo di visitatore (nuovo o di ritorno), la durata della visita e la fonte di provenienza della visita (diretto, organico o da sito referrer).\nPopolarit\u00e0.\nGoogle Analytics \u00e8 il servizio di statistiche del sito web pi\u00f9 utilizzato. Nel maggio 2008 Pingdom ha pubblicato un sondaggio affermando che 161 dei 500 (32%) siti pi\u00f9 grandi a livello globale in base al loro ranking \"Alexa\" utilizzavano Google Analytics. \nUna successiva analisi della quota di mercato ha affermato che Google Analytics \u00e8 stato utilizzato da circa il 49,95% dei primi 1.000.000 di siti Web (come classificato nel 2010 da Alexa Internet). \nNel 2012, il suo utilizzo era circa il 55% dei 10.000 siti web pi\u00f9 popolari. Nell'agosto 2013 Google Analytics \u00e8 stato utilizzato dal 66,2% dei 10.000 siti web pi\u00f9 popolari, come riportato da \"BuiltWith\". \nGoogle Analytics si \u00e8 dimostrato utile per coloro che frequentano l'istruzione medica e desiderano comprendere meglio le abitudini di navigazione web degli studenti in determinate impostazioni, come i laboratori di anatomia.\nSupporto e formazione.\nGoogle offre lezioni gratuite di Google Analytics IQ, test di certificazione di Google Analytics, Centro assistenza gratuito, FAQ e forum di Google Groups per l'assistenza ufficiale del prodotto Google Analytics. Le nuove funzionalit\u00e0 del prodotto sono annunciate sul blog di Google Analytics. Il supporto per le aziende viene fornito tramite i Partner certificati di Google Analytics o Google Academy for Ads.\nPrivacy.\nA causa della sua ubiquit\u00e0 Google Analytics solleva alcuni problemi di privacy. Ogni volta che qualcuno visita un sito web che utilizza Google Analytics, Google tiene traccia di quella visita tramite l'indirizzo IP degli utenti al fine di determinare la posizione geografica approssimativa dell'utente. Per soddisfare i requisiti legali tedeschi, Google Analytics pu\u00f2 rendere anonimo l'indirizzo IP. Google ha anche rilasciato un plug-in del browser che disattiva i dati sulla visita di una pagina inviati a Google. Poich\u00e9 questo plug-in \u00e8 prodotto e distribuito da Google stesso, ha incontrato molte discussioni e critiche. Inoltre, la realizzazione di script di Google che tracciano il comportamento degli utenti ha generato la produzione di plug-in del browser open source per rifiutare i cookie di tracciamento. Questi plug-in consentono agli utenti di impedire a Google Analytics e servizi simili di monitorare le proprie attivit\u00e0."}
{"id": "3101829", "revid": "287204", "url": "https://it.wikipedia.org/wiki?curid=3101829", "title": "Andrea d'Assisi", "text": " \nBiografia e opere.\nAndrea d'Assisi collabor\u00f2 anche con il Pinturicchio. Sempre secondo Vasari fu costretto ad abbandonare l'attivit\u00e0 pittorica in seguito alla cecit\u00e0 sopraggiunta, si ritiene, attorno al 1501. A lui vengono attribuiti varie opere fra cui si ricordano:\nInoltre, collabora ai lavori di decorazione della Sala del Cambio di Perugia (1500) con il Perugino ed al cantiere della Cappella Sistina a Roma con il Pinturicchio all'epoca di Innocenzo VIII."}
{"id": "3101834", "revid": "1372005", "url": "https://it.wikipedia.org/wiki?curid=3101834", "title": "Anni Albers", "text": "Annelise Else Frieda Fleischmann, il suo nome da nubile, \u00e8 stata una delle maggiori artiste tessili e grafiche. Sua madre proveniva da una famiglia nobile, detentrice di un'industria nel campo dell'editoria e suo padre era un mobiliere.\nBiografia.\nDurante la sua infanzia Anni fu affascinata dal mondo dell'arte, ma soprattutto dalle arti visive e grafiche. Ella dipinse durante la sua giovinezza e studi\u00f2 sotto l'influenza impressionista dal 1916 al 1919. Durante quel periodo fu scoraggiata dai continui incontri con l'artista Oskar Kokoschka, che vedendo un dipinto della giovane artista le chiese bruscamente: \u201cPerch\u00e9 dipingi?\u201d. \nAlla fine Anni decise di frequentare una scuola d'arte; le sfide per uno studente d'arte erano spesso brillanti ma sicuramente comportavano dure condizioni di vita.\nTale stile di vita, cos\u00ec duro, si contraddistingueva dall'accogliente e confortevole modo di vivere che l'aveva sempre circondata. Nel 1920 Albers frequent\u00f2 per soli due mesi la Kunstgewerbeschule in Amburgo, ma alla fine, nell'aprile del 1922, si fece strada verso la Bauhaus nella citt\u00e0 di Weimar.\nAlbers frequent\u00f2 la Kunstgewerbeschule per soli due mesi, successivamente si trasfer\u00ec nell'aprile del 1922 alla Bauhaus di Weimar.\nNella Bauhaus di Walter Gropius, Anni inizi\u00f2 il suo primo anno sotto Georg Muche e successivamente sotto Johannes Itten (ricordato come il teorico del colore). \nLe donne erano escluse da specifiche discipline insegnate all'interno della scuola (come l'architettura) e proprio durante il secondo anno, impossibilitata a entrare in un workshop sul vetro col suo futuro marito, Josef Albers, Anni Albers indirizz\u00f2 a malincuore la sua scelta verso la tessitura. Con la sua insegnante, Gunta St\u00f6lzl, tuttavia, impar\u00f2 velocemente ad amare le sfide legate alla costruzione tattile della tessitura.\nNel 1925 Anni e Josef Albers si sposarono. Josef divenne rapidamente un \u201cJunior Master\u201d della Bahaus. \nSempre nello stesso anno la scuola si spost\u00f2 a Dessau e una nuova attenzione sulla produzione rispetto all'artigianato del Bauhaus direzion\u00f2 Albers a sviluppare molte uniche e funzionali tecniche di tessitura che combinavano le propriet\u00e0 di riflessione della luce, l'assorbimento del suono, la durabilit\u00e0 e il ridurre al minimo la tendenza dell'orditura al corrugamento/deformazione.\nParecchi dei suoi disegni furono pubblicati e ricevette molti contratti per degli arazzi. Per un periodo Albers fu una studentessa di Paul Klee, e successivamente, quando Gropius lasci\u00f2 Dessau nel 1928, Josef e Anni si spostarono nei quartieri di Kandinsky e di Klee per insegnare. In questo tempo la vita dei coniugi Albers inizi\u00f2 ad essere caratterizzata da lunghi viaggi, soprattutto in Italia, Spagna e alle Canarie.\nLa Bauhaus a Dessau fu chiusa nel 1932 sotto la pressione del regime nazista e la sede si spost\u00f2 per un breve periodo a Berlino. Fu chiusa definitivamente l'anno successivo, nell'agosto del 1933. Annie e Joseph furono invitati da Philips Johnson ad insegnare nel collegio sperimentale Black Mountain, in Carolina del Nord. Essi arrivarono nel mese di novembre del 1933.\nEntrambi insegnarono alla Black Mountain sino al 1949. Durante questi anni le loro tessiture furono oggetto di esibizioni in diversi luoghi degli USA.\nAnni pubblic\u00f2 molti articoli sul design tessile, culminando il suo successo con la mostra nel 1949 al Museum of Modern Art. Fu la prima artista nel suo genere esposta al MoMA; la sua mostra inizi\u00f2 in autunno e gir\u00f2 per gli USA dal 1951 sino al 1953, affermando gli Albers come i pi\u00f9 conosciuti tessitori del tempo.\nDurante questi anni, Anni e Josef fecero anche molti viaggi in Messico e e in America, divenendo importanti collezionisti di opere d'arte precolombiane.\nDopo aver lasciato Black Mountain nel 1949, Josef Albers ottenne la cattedra al dipartimento di Design a Yale, e sua moglie Anni si trasfer\u00ec con lui in Connecticut e per la prima volta inizi\u00f2 a lavorare da casa sua.\nDopo essere stata assunta da Gropius per la progettazione di una serie di copriletti e altri prodotti tessili per Harvard, e in seguito, per l'esposizione del MoMA, Anni Albers negli anni Cinquanta lavor\u00f2 a motivi grafici su tessuto riproducibili in larga scala (creando la maggior parte delle sue tessiture \"pittoriche\u201d) e alla pubblicazione di alcuni articoli e una raccolta di scritti sulla progettazione intitolata \u201cOn Designing\u201d.\nNel 1963, mentre era all'officina di litografia \u201cLithography Tamarind\u201d a Los Angeles per una sua conferenza di Josef, Anni cominci\u00f2 a conoscere le procedure della stampa a incisione. Si appassion\u00f2 rapidamente a questa tecnica consacrando, successivamente, la maggior parte del suo tempo alla litografia e serigrafia."}
{"id": "3101835", "revid": "154893", "url": "https://it.wikipedia.org/wiki?curid=3101835", "title": "Amadis de Gaula", "text": ""}
{"id": "3101839", "revid": "371529", "url": "https://it.wikipedia.org/wiki?curid=3101839", "title": "I Got Lucky", "text": "I Got Lucky \u00e8 un album compilation di Elvis Presley. Il disco venne pubblicato negli Stati Uniti nell'ottobre 1971 dalla RCA Camden, etichetta economica sussidiaria della RCA. Tutte le tracce presenti sull'album provengono da colonne sonore di suoi film, e non erano mai state pubblicate su LP in precedenza."}
{"id": "3101842", "revid": "6923", "url": "https://it.wikipedia.org/wiki?curid=3101842", "title": "Agnafit", "text": "Agnafit o Agnefit \u00e8 il luogo in cui il lago M\u00e4laren si incontra con il mar Baltico. Nel XIV secolo un'appendice alla \"Historia Norvegi\u00e6\" descriveva Agnafit come luogo di fondazione di Stoccolma. Alcuni dicono che si trattasse di un villaggio di pescatori situato sull'isola di Stadsholmen, prima che Stoccolma fosse fondata nel 1252.\n\u00c8 inoltre citata da Snorri Sturluson nella \"Heimskringla\" (\"Saga degli Ynglingar\") come luogo in cui il re svedese Agne fu impiccato dalla sua sposa che aveva catturato, Skjalf, con il suo torque d'oro. Era stata catturata da Agne in Finlandia, e dopo l'esecuzione di Agne fugg\u00ec con i propri servi. In seguito nella \"Heimskringla\" (\"Saga di Olaf Haraldsson\"), Snorri dice che re Olaf Haraldsson fu catturato dagli svedesi a M\u00e4laren, e che dovette scavare un tunnel ad Agnafit per evadere tramite il mar Baltico.\nSecondo Snorri il nome deriva da re Agne e da \"fit\" (\"prato umido\"), ma gli studiosi di toponomastica concordano sul fatto che \"Agne\" derivi dagli strumenti di pesca del luogo.\nIl luogo viene citato anche nella \"\u00c1smundar saga kappabana\" e nella \"\u00d6rvar-Oddr\". In quest'ultima saga si riporta la canzone di morte dell'eroe svedese Hjalmar. Egli dice che non avrebbe pi\u00f9 rivisto la sua amata principessa a cui disse addio ad Agnafit.\nQuando Orvar-Odd torn\u00f2 ad Uppsala, la principessa si suicid\u00f2 e fu sepolta con Hjalmar nello stesso tumulo."}
{"id": "3101844", "revid": "19933", "url": "https://it.wikipedia.org/wiki?curid=3101844", "title": "Agnefit", "text": ""}
{"id": "3101850", "revid": "155613", "url": "https://it.wikipedia.org/wiki?curid=3101850", "title": "Museo del mare (Livorno)", "text": ""}
{"id": "3101855", "revid": "767487", "url": "https://it.wikipedia.org/wiki?curid=3101855", "title": "La grande minaccia", "text": "La grande minaccia (\"Walk a Crooked Mile\") \u00e8 un film del 1948 diretto da Gordon Douglas.\nTrama.\nUna falla nel sistema di sicurezza di un impianto nucleare in California mette sul chi vive sia gli americani che gli inglesi, timorosi che una qualche notizia pervenga a forze nemiche. Cos\u00ec un agente britannico e uno statunitense uniscono le loro forze per limitare i danni il pi\u00f9 possibile."}
{"id": "3101861", "revid": "352448", "url": "https://it.wikipedia.org/wiki?curid=3101861", "title": "Cancioneiro da Ajuda", "text": ""}
{"id": "3101865", "revid": "1971044", "url": "https://it.wikipedia.org/wiki?curid=3101865", "title": "Felissa Rose", "text": "Biografia.\nFelissa Rose nasce nel Greenwich Village, un quartiere di Manhattan (New York), il 23 maggio del 1969 da una famiglia di origini italiane, ma cresce a Woodbury, sull'isola di Long Island (nello stato di New York). All'et\u00e0 di tredici anni recit\u00f2 nel film horror \"Sleepaway Camp\" nel 1983. Non pot\u00e9 recitare nei due sequel del film in quanto all'epoca frequent\u00f2 la New York University nella Tisch School of the Arts. Dopo l'universit\u00e0 ritorn\u00f2 al cinema e apparve in alcuni film come \"Zombiegeddon\", \"Nikos\" e \"Sludge\". Apparve anche in due film del regista italoamericano Dante Tommaselli: \"Horror\" e \"Satan's Playground\".\nIn aggiunta Felissa co-present\u00f2 nel 2005 la Village Halloween Parade a New York con le regine dell'urlo Debbie Rochon e Raine Brown. Ebbe anche un cameo nel film \"Return to Sleepaway Camp\", dove riprese il ruolo della vera Angela Baker.\nUn suo recente ruolo fu nel film \"Hotdog Casserole\". Rose recit\u00f2 anche nel segmento del film \"The Perfect House\" intitolato \"Dinner Guest\".\nVita personale.\nAttualmente Rose \u00e8 sposata con Deron Miller, cantante e chitarrista della band CKY. I due hanno tre figli: Bianca, Lola e Thomas.\nRose e Miller recitarono anche nella commedia horror \"Caesar and Otto's Summer Camp Massacre\"."}
{"id": "3101866", "revid": "258936", "url": "https://it.wikipedia.org/wiki?curid=3101866", "title": "Adriano Bacula", "text": "Biografia.\nNacque a Napoli il 5 marzo 1894, figlio di Adolfo, di professione ingegnere, e di Anna Rosacher proviene da una importante famiglia svizzera.\nCompletati gli studi, dopo il trasferimento del padre a Torino, inizi\u00f2 a frequentare il campo d'aviazione di Mirafiori dove andavano in volo i primi apparecchi italiani. All'atto dell'entrata in guerra del Regno d'Italia si arruol\u00f2 volontario nel Battaglione Aviatori frequentando la Scuola di volo di Mirafiori, e poi quella della Malpensa dove ottiene il brevetto di pilota su velivolo Farman.\nIl 28 marzo 1916 prende servizio in zona di guerra presso la 7\u00aa Squadriglia, assegnato agli equipaggi dei bombardieri Caproni 300 HP che decollano dal campo d'aviazione della Comina per bombardare Trieste e le zone del Carso. La sua indubbia abilit\u00e0 nel pilotaggio gli consent\u00ec di ottenere di trasferimento alla 71\u00aa Squadriglia caccia dotata di caccia Nieuport 17 e, dopo un periodo di attivit\u00e0 in Albania a partire del maggio 1917 con la 85\u00aa Squadriglia, nel maggio 1918 rientr\u00f2 in Italia assegnato alla 91\u00aa Squadriglia caccia dove si trovava in servizio al termine delle ostilit\u00e0. Il 10 novembre 1918 pass\u00f2 in servizio, insieme a Guido Keller, presso la 90\u00aa Squadriglia, e all'epoca risultava decorato con due Medaglie d'argento al valor militare e con all'attivo un aereo nemico abbattuto.\nPartecip\u00f2 all'impresa di Fiume con Gabriele D'Annunzio, di cui godeva la personale stima, e i suoi Legionari, volando a Fiume da dove inizi\u00f2 a compiere voli su Trieste per il lancio di manifestini. Questi voli terminarono quando, a causa di un guasto al motore, effettu\u00f2 un atterraggio di emergenza sul campo di Zaule, venendo subito arrestato, e rimesso in libert\u00e0 poco tempo dopo.\nIl 1 maggio 1924 fu trasferito in servizio permanente effettivo presso la Regia Aeronautica con il grado acquisito di tenente, assegnato al Corpo di Stato maggiore.\nPrese parte alla Crociera aerea del Mediterraneo Occidentale (26 maggio-2 giugno 1928), organizzata da Francesco De Pinedo, pilotando un idrovolante CANT 22. La formazione era composta da un Savoia-Marchetti S.62, otto SIAI-Marchetti S.55, cinquantuno Savoia-Marchetti S.59 bis e appunto il CANT 22.\nIn questo periodo trov\u00f2 lavoro presso le Officine Aeronautiche di Trieste in qualit\u00e0 di pilota collaudatore degli idrovolanti progettati dall'ingegnere Raffaele Conflenti, ma con l'arrivo di Mario Stoppani si trasfer\u00ec a Sesto Calende, per lavorare presso societ\u00e0 SIAI dove prosegu\u00ec la sua attivit\u00e0 di collaudatore.\nNel 1926 partecip\u00f2, insieme a Mario De Bernardi, Arturo Ferrarin, e Guascone Guasconi, alla Coppa Schneider tenutasi il 13 novembre dello stesso anno a Norfolk, vicino a Baltimora (Stati Uniti d'America) pilotando uno dei Macchi M.39 considerato un aereo di riserva in quanto destinato all'addestramento.\nPresso la Savoia-Marchetti effettu\u00f2 il primo volo dei trimotori S.M.73 il 4 giugno 1934, S.79 Sparviero l'8 ottobre 1934 e S.M.81 Pipistrello l'8 febbraio 1935. Con l'S.79 il 21 dicembre 1937 riusc\u00ec a stabilire il record mondiale di velocit\u00e0 sui 2\u00a0000 km con 500, 1\u00a0000 e 2\u00a0000 kg di carico a 428,30 km/h.\nIl 24 aprile 1938 nel quadro di una commessa del Governo rumeno per un certo numero di bombardieri bimotori S.79B, decoll\u00f2 da Sesto Calende per recarsi a consegnare il primo di questi apparecchi. Giunto sulla attuale Slovenia una improvvisa tempesta travolse il velivolo che precipit\u00f2 al suolo con la morte degli occupanti.\nEra l'ultimo superstite della gloriosa squadriglia Baracca. La salma fu successivamente tumulata nel Mausoleo del Vittoriale."}
{"id": "3101879", "revid": "1543377", "url": "https://it.wikipedia.org/wiki?curid=3101879", "title": "Eagle (Colorado)", "text": "Eagle \u00e8 un centro abitato (\"town\") degli Stati Uniti d'America, capoluogo di contea della contea di Eagle dello Stato del Colorado. Nel censimento del 2000 la popolazione era di 3.032 abitanti.\nGeografia fisica.\nSecondo i rilevamenti dell'United States Census Bureau, Eagle si estende su una superficie di 6,1 km\u00b2."}
{"id": "3101887", "revid": "713168", "url": "https://it.wikipedia.org/wiki?curid=3101887", "title": "Jo\u00e3o de Lobeira", "text": "Carolina Micha\u00eblis de Vasconcelos, nella sua magistrale edizione del \"Cancioneiro da Ajuda\", fornisce alcune note biografiche su Lobeira, il quale \u00e8 rappresentato nel \"Cancioneiro da Biblioteca Nacional\" da cinque componimenti poetici. Al numero 230, Lobeira usa lo stesso \"ritournelle\" che Oriana canta in \"Amadis de Gaula\", e ci\u00f2 ha portato generalmente i moderni sostenitori del caso portoghese a considerarlo l'autore del \"romance\", preferito a Vasco de Lobeira, al quale precedentemente veniva ascritta la prosa originale.\nIl folclorista A. Thomas Pires (nel suo \"Vasco de Lobeira, Elvas\", 1905), sulla scia della vecchia tradizione, avrebbe identificato il novellista in un uomo con questo nome attivo a Elvas alla fine del XIV e inizio del XV secolo, ma i documenti che egli pubblica non contengono nessun riferimento a questo Lobeira come uomo di lettere."}
{"id": "3101888", "revid": "1305772", "url": "https://it.wikipedia.org/wiki?curid=3101888", "title": "Vail (disambigua)", "text": "Vail \u00e8 un cognome che pu\u00f2 essere riferito a: \nVail \u00e8 un toponimo che pu\u00f2 essere riferito a:"}
{"id": "3101892", "revid": "599013", "url": "https://it.wikipedia.org/wiki?curid=3101892", "title": "Kandor", "text": ""}
{"id": "3101896", "revid": "74801", "url": "https://it.wikipedia.org/wiki?curid=3101896", "title": "Avon (Colorado)", "text": "Avon \u00e8 un centro abitato (\"town\") degli Stati Uniti d'America, situato nella contea di Eagle dello Stato del Colorado. Nel censimento del 2000 la popolazione era di abitanti.\nGeografia fisica.\nSecondo i rilevamenti dell'United States Census Bureau, Avon si estende su una superficie di ."}
{"id": "3101902", "revid": "124521143", "url": "https://it.wikipedia.org/wiki?curid=3101902", "title": "Paolo Diomajuta", "text": "Campano di nascita ma pescarese di adozione, \u00e8 un giocatore della vecchia scuola;\ninsieme ai mostri sacri G\u00f3mez e Cifal\u00e0, riesce ancora ad esprimersi su ottimi livelli di gioco.\nSono numerosi i tornei vinti in carriera; tra i piazzamenti di spicco un secondo posto nella World Cup del 1994 e due terzi posti ai mondiali 5 birilli nel 1985 e 1998.\nAnche suo figlio Carlo \u00e8 un giocatore di biliardo.\nPalmar\u00e8s.\nI principali risultati"}
{"id": "3101905", "revid": "1543377", "url": "https://it.wikipedia.org/wiki?curid=3101905", "title": "Basalt (Colorado)", "text": "Basalt \u00e8 un centro abitato (\"town\") degli Stati Uniti d'America, situato nella contea di Eagle dello Stato del Colorado. Nel censimento del 2000 la popolazione era di 2.681 abitanti.\nGeografia fisica.\nSecondo i rilevamenti dell'United States Census Bureau, Basalt si estende su una superficie di 5,0 km\u00b2."}
{"id": "3101909", "revid": "287204", "url": "https://it.wikipedia.org/wiki?curid=3101909", "title": "Mu Andromedae", "text": "Mu Andromedae (\u03bc And / \u03bc Andromedae) \u00e8 una stella visibile nella costellazione di Andromeda di magnitudine 3,87. Dista 130 anni luce dal sistema solare.\nMu Andromedae venne descritta per la prima volta da John Herschel.\nOsservazione.\nMu Andromedae appare come un oggetto di magnitudine pari a 3,87 ed \u00e8 pertanto visibile ad occhio nudo in un cielo buio. Pu\u00f2 essere osservata da entrambi gli emisferi terrestri, sebbene la sua declinazione settentrionale favorisca notevolmente gli osservatori dell'emisfero nord; dalle regioni boreali si presenta estremamente alta nel cielo nelle notti d'autunno, mostrandosi persino circumpolare dalle regioni pi\u00f9 settentrionali e della fascia temperata medio-alta, come l'Europa centro-settentrionale e il Canada, mentre dall'emisfero australe resta sempre molto bassa, ad eccezione delle aree prossime all'equatore. \u00c8 comunque visibile da buona parte delle aree abitate della Terra. Il periodo migliore per la sua osservazione nel cielo serale \u00e8 quello compreso fra settembre e marzo; nell'emisfero boreale \u00e8 uno degli oggetti pi\u00f9 caratteristici dei cieli autunnali.\nTracciando una linea immaginaria tra la luminosa Mirach (\u03b2 And) e Mu Andromedae e proseguendo verso la vicina , \u00e8 possibile trovare la Galassia di Andromeda.\nCaratteristiche.\nMu Andromedae \u00e8 una stella bianca di sequenza principale, classificata come A5 V, con una massa 2,3 volte quella del Sole e una temperatura superficiale di 8220 K. Con un'et\u00e0 stimata di 700 milioni di anni, la stella si trova circa a tre quarti del suo cammino nella sequenza principale; sembra sia circondata anche da un disco di detriti, che potrebbero significare la presenza di eventuali esopianeti, comunque non ancora scoperti.\nViene catalogata come stella quadrupla, con 3 deboli compagne delle quali si conoscono solamente i valori della magnitudine apparente, ovvero di 12,9 della B, 11,4 della C e 9,8 della D e della separazione angolare. Tuttavia il moto proprio delle diverse componenti nello spazio \u00e8 molto diverso tra loro, il che esclude che esse siano legate gravitazionalmente ad A e siano piuttosto solo compagne ottiche"}
{"id": "3101910", "revid": "287204", "url": "https://it.wikipedia.org/wiki?curid=3101910", "title": "Nu Andromedae", "text": "Nu Andromedae (\u03bd And / \u03bd Andromedae) \u00e8 una binaria spettroscopica posta alla distanza di 680 anni luce dal Sistema solare, nella direzione della costellazione di Andromeda.\nNu Andromedae venne scoperta e descritta dal danese Tycho Brahe, che per\u00f2 manc\u00f2 di osservare l'assai prossima Galassia di Andromeda. Ci\u00f2 ha indotto a supporre che la Galassia possa presentare una variabilit\u00e0 nella propria luminosit\u00e0.\nOsservazione.\nNu Andromedae appare come un oggetto di magnitudine pari a 4,53 ed \u00e8 pertanto visibile ad occhio nudo in un cielo buio. Pu\u00f2 essere osservata da entrambi gli emisferi terrestri, sebbene la sua declinazione settentrionale favorisca notevolmente gli osservatori dell'emisfero nord; dalle regioni boreali si presenta estremamente alta nel cielo nelle notti d'autunno, mostrandosi persino circumpolare dalle regioni pi\u00f9 settentrionali e della fascia temperata medio-alta, come l'Europa centro-settentrionale e il Canada, mentre dall'emisfero australe resta sempre molto bassa, ad eccezione delle aree prossime all'equatore. \u00c8 comunque visibile da buona parte delle aree abitate della Terra. Il periodo migliore per la sua osservazione nel cielo serale \u00e8 quello compreso fra settembre e marzo; nell'emisfero boreale \u00e8 uno degli oggetti pi\u00f9 caratteristici dei cieli autunnali.\nData la sua vicinanza prospettica alla Galassia di Andromeda, \u00e8 utilizzata per determinare la posizione di quest'ultima, in combinazione con Mirach (\u03b2 And) e .\nIl sistema.\nIl sistema \u00e8 composto da due stelle. La primaria \u00e8 una stella bianco-azzurra di sequenza principale, classificata come B5 V+; la compagna \u00e8 una stella bianco-gialla di sequenza principale, classificata come F8 V.\nLe osservazioni spettroscopiche hanno permesso di stabilire che la compagna completa una rotazione intorno alla primaria in 4,28 giorni e che le due stelle distano circa 20 raggi solari. Sono stati inoltre misurati i periodi di rotazione delle due stelle, che, abbinati ad una stima delle dimensioni, suggeriscono che i due corpi siano in rotazione sincrona. Inoltre, la componente A del sistema dovrebbe avere un'et\u00e0 prossima agli 80 milioni di anni, che corrisponde, per una stella avente circa 6 volte la massa del Sole, alla conclusione della fase di sequenza principale, con l'esaurimento della scorta di idrogeno e l'inizio della fusione dell'elio. L'innesco della fusione dell'elio determiner\u00e0 l'espansione dell'astro in una gigante rossa, che potrebbe raggiungere dimensioni tali da inglobare la stella compagna."}
{"id": "3101913", "revid": "1522738", "url": "https://it.wikipedia.org/wiki?curid=3101913", "title": "Kandor (La Ruota del Tempo)", "text": ""}
{"id": "3101914", "revid": "1543377", "url": "https://it.wikipedia.org/wiki?curid=3101914", "title": "Gypsum (Colorado)", "text": "Gypsum \u00e8 un centro abitato (\"town\") degli Stati Uniti d'America, situato nella contea di Eagle dello Stato del Colorado. Nel censimento del 2000 la popolazione era di 3.654 abitanti.\nGeografia fisica.\nSecondo i rilevamenti dell'United States Census Bureau, Gypsum si estende su una superficie di 9,5 km\u00b2."}
{"id": "3101915", "revid": "76963", "url": "https://it.wikipedia.org/wiki?curid=3101915", "title": "Jo\u00e3o Zorro", "text": "\u00c8 autore di undici componimenti poetici: una \"cantiga de amor\" e dieci \"cantigas de amigo\". Similmente a Martim Codax o a Paio Gomes Charinho, ha cantato principalmente temi relazionati al mare. Si pensa che due delle sue \"cantigas\" siano state composte per ordine del re, in occasione del varo di alcune navi uscite dai cantieri di Lisbona.\nTra i poeti medievali, Zorro rappresenta un caso insolito a causa delle sue descrizioni di mari calmi e domestici, piuttosto che oceani selvaggi e mortali. Nelle sue poesie, i marinai lamentano solo la mancanza della loro patria, delle amanti, ecc. Il suo lavoro getta luce sull'atteggiamento verso il mare dei primi esploratori europei. "}
{"id": "3101916", "revid": "767487", "url": "https://it.wikipedia.org/wiki?curid=3101916", "title": "Viva Robin Hood", "text": "Viva Robin Hood (\"Rogues of Sherwood Forest\") \u00e8 un film del 1950 diretto da Gordon Douglas. Alan Hale aveva gi\u00e0 recitato lo stesso ruolo in altri due film sulla leggendaria figura inglese e qui \u00e8 alla sua ultima prova.\nTrama.\nSorta di seguito apocrifo della saga di Robin Hood, quando il re Giovanni riprende a tassare e a vessare la popolazione, Robin, figlio del celebre brigante, rid\u00e0 vita agli allegri compagni di Sherwood per dare una lezione al sovrano.\nProduzione.\nIl film fu prodotto da Fred M. Packard per la Columbia Pictures Corporation e venne girato dal 22 agosto al 29 settembre 1949 al Ray Corrigan Ranch di Corriganville, nella Simi Valley in California.\nDistribuzione.\nDistribuito dalla Columbia Pictures, il film venne presentato in prima il 21 giugno, uscendo poi nelle sale cinematografiche USA nel luglio 1950.\nDate di uscita.\nIMDb\nAlias"}
{"id": "3101918", "revid": "1543377", "url": "https://it.wikipedia.org/wiki?curid=3101918", "title": "Minturn (Colorado)", "text": "Minturn \u00e8 un centro abitato (\"town\") degli Stati Uniti d'America, situato nella contea di Eagle dello Stato del Colorado. Nel censimento del 2000 la popolazione era di 1.068 abitanti.\nGeografia fisica.\nSecondo i rilevamenti dell'United States Census Bureau, Minturn si estende su una superficie di 3,6 km\u00b2."}
{"id": "3101920", "revid": "770813", "url": "https://it.wikipedia.org/wiki?curid=3101920", "title": "Zh\u014dnghu\u00e1 M\u00edngu\u00f3 L\u00f9j\u016bn", "text": "Lo Zh\u014dnghu\u00e1 M\u00edngu\u00f3 L\u00f9j\u016bn, () \u00e8 l'esercito di Taiwan e la maggiore tra le Forze armate della Repubblica di Cina. Si stima che l'80% dell'Esercito della RDC sia ubicato sull'Isola di Taiwan, mentre il resto \u00e8 di stanza sulle isole minori di Kinmen, delle Matsu e delle Penghu.\nDalla guerra civile cinese, non \u00e8 mai stato firmato nessun armistizio o trattato di pace, quindi come linea finale di difesa contro una possibile invasione da parte dell'Esercito Popolare di Liberazione, l'interesse primario si concentra sulla difesa e sul contrattacco contro l'assalto anfibio e la guerra urbana.\nOrganizzazione.\nL'attuale forza operativa dell'Esercito della Repubblica di Cina comprende 3 armate e 5 corpi d'armata. Fino al 2005, le 35 brigate dell'Esercito comprendevano 25 brigate di fanteria, 5 brigate corazzate e 3 brigate di fanteria meccanizzata. Tutte le brigate di fanteria si sono ritirate e sono state trasferite al Comando della Riserva dopo il 2005.\nQuesto aggiornamento riflette l'Ordine di battaglia dell'Esercito della RDC (\"Republic of China Order of Battle\", ROCA ORBAT) al termine del Piano di ristrutturazione Jinjing del 2008.\nUn nuovo tipo di unit\u00e0 chiamato squadra o gruppo di difesa (\u5b88\u5099\u968a) \u00e8 in corso d'introduzione. Si tratta di unit\u00e0 formate da elementi delle brigate disciolte sotto i comandi di difesa di ciascuna area. La forza di un gruppo di difesa pu\u00f2 variare da uno a pi\u00f9 battaglioni rinforzati, rendendolo grosso modo uguale a un reggimento. L'ufficiale comandante di una squadra \u00e8 di solito un colonnello.\nIn caso di guerra la maggior parte dell'alto comando si ritirerebbe in bunker sotterranei, complessi di tunnel e posti di comando.\nQuartier generale del Comando dell'Esercito della Repubblica di Cina.\nL'ex Comando Missili dell'esercito della RDC \u00e8 stato trasferito all'Aeronautica militare della RDC nel 2006.\nGradi militari.\nIl grado militare di Generalissimo \u00e8 stato concesso solo una volta, a Chiang Kai-shek, e attualmente \u00e8 abolito. Dal 2013, il grado di colonnello generale (generale totale) sar\u00e0 concesso solo in tempo di guerra.\nAddestramento.\nL'Accademia militare della Repubblica di Cina forma gli ufficiali per l'esercito in un programma quadriennale.\nStoria.\nL'Esercito della RDC ebbe origine dall'Esercito rivoluzionario nazionale cinese, fondato dal Kuomintang (KMT) di Sun Yat-sen nel 1924, quando l'Accademia militare di Whampoa venne fondata con l'assistenza militare sovietica. L'Accademia militare di Whampoa, presieduta da Chiang Kai-shek, aveva l'obiettivo di addestrare un esercito rivoluzionario cinese professionale (\u9769\u547d\u8ecd\u4eba) per unificare la Cina durante il periodo dei signori della guerra. Ha partecipato alla spedizione del nord, alla seconda guerra sino-giapponese (durante la seconda guerra mondiale) e alla guerra civile cinese prima di ritirarsi con il governo della Repubblica di Cina a Taiwan nel 1949.\nDopo il 1949, l'esercito della Repubblica di Cina ha partecipato a operazioni di combattimento su Kinmen e nell'arcipelago di Dachen contro l'EPL nella battaglia di Kuningtou e nella prima e seconda crisi dello stretto di Taiwan. Oltre a questi grandi conflitti, i commando dell'esercito venivano regolarmente inviati a razziare le coste del Fujian e del Guangdong. Fino agli anni '70, la missione dichiarata dell'esercito era di riconquistare la terraferma dalla Repubblica popolare cinese. Dopo l'abolizione della legge marziale nel 1987 e la democratizzazione degli anni '90, la missione dell'esercito della Repubblica di Cina \u00e8 stata spostata sulla difesa di Taiwan, Penghu, Kinmen e Matsu da un'invasione dell'EPL.\nCon la riduzione delle dimensioni delle forze armate della RDC negli ultimi anni, l'esercito ha subito il maggior numero di tagli poich\u00e9 la dottrina militare della RDC ha iniziato a sottolineare l'importanza dell'impegno all'estero con la Marina e l'Aeronautica. In seguito a questo spostamento di enfasi, la Marina e l'Aeronautica della Repubblica di Cina hanno avuto la precedenza sull'Esercito della Repubblica di Cina nella dottrina della difesa e nell'approvvigionamento di armi. I recenti obiettivi a breve termine nell'esercito includono l'acquisizione e lo sviluppo di sistemi di comando e controllo congiunti, elicotteri d'attacco avanzati e veicoli corazzati, sistemi di lancio multiplo di razzi e sistemi di difesa aerea da campagna. L'esercito \u00e8 anche in procinto di passare a una forza tutta volontaria.\nDurante la pandemia di COVID-19, le unit\u00e0 di guerra chimica dell'esercito sono state utilizzate per disinfettare le aree pubbliche e per effettuare disinfestazioni localizzate attorno a gruppi di malattie note. Nel gennaio 2021 il 33\u00ba Gruppo Guerra chimica \u00e8 stato schierato nella citt\u00e0 di Taoyuan per far fronte a un gruppo di infezioni intorno a un ospedale della zona.\nEquipaggiamento.\nDagli anni '90 in poi, l'Esercito della Repubblica di Cina ha lanciato diversi programmi di aggiornamento per sostituire le attrezzature obsolete con armi pi\u00f9 avanzate, aumentando anche l'enfasi sulle forze che potevano essere rapidamente schierate e adatte al combattimento nell'ambiente fortemente urbanizzato di Taiwan. Sono stati effettuati ordini con gli Stati Uniti per i carri armati M60A3 Patton, gli obici M109A5 \"Paladin\" e gli elicotteri d'attacco AH-1W SuperCobra, oltre all'aggiornamento delle attrezzature esistenti.\nInsieme alle altre armi militari della Repubblica di Cina, l'Esercito della RDC ha una vasta esperienza nella costruzione e nell'utilizzo di tunnel e basi acquisita durante i bombardamenti della Repubblica popolare cinese di Kinmen e Matsu durante la guerra fredda e si dice che molte strutture siano situate sottoterra in zone sconosciute.\nIl governo degli Stati Uniti annunci\u00f2 il 3 ottobre 2008 che prevedeva di vendere armi per un valore di $ 6,5 miliardi a Taiwan, ponendo fine al blocco delle vendite di armi a Taiwan. Tra le altre cose, i piani includevano $ 2,532 miliardi di 30 elicotteri d'attacco AH-64D Apache Longbow Block III con sensori per la visione notturna, radar, 173 missili aria-aria Stinger Block I, 1000 missili AGM-114L Hellfire e sarebbero stati disponibili anche 182 missili Javelin con 20 lanciatori di comando Javelin e si \u00e8 stimato che siano costati $ 47 milioni.\nIl 29 gennaio 2010, il governo degli Stati Uniti annunci\u00f2 5 notifiche al Congresso degli Stati Uniti per la vendita di armi a Taiwan. Dei 6,392 miliardi di dollari totali nei 5 annunci, l'esercito della RDC avrebbe ricevuto 60 UH-60M e altre cose correlate per un costo di 3,1 miliardi.\nElicotteri.\nNel luglio 2007 venne riferito che l'Esercito della RDC avrebbe richiesto l'acquisto di 30 elicotteri d'attacco AH-64E Apache Guardian dagli Stati Uniti nel budget della difesa del 2008. Nell'ottobre 2015 venne annunciato che 9 AH-64E erano stati abbattuti a causa dell'ossidazione dei componenti nei riduttori del rotore di coda degli elicotteri e vennero effettuati controlli di sicurezza completi su tutti gli Apache. Il bilancio della difesa 2008 elencava anche una richiesta di 60 elicotteri UH-60M Black Hawk in sostituzione parziale degli UH-1H attualmente in servizio.\nCarri armati da combattimento.\nNel 2019, l'Esercito della RDC ha 480 M60A3, 450 CM11 (torrette M48 modificate accoppiate al telaio M60) e 250 CM12 (torrette CM-11 accoppiate a scafi M48). Il design e la tecnologia utilizzati nei carri armati risalgono agli anni '40 e '50, compreso il loro cannone rigato da 105 mm e l'utilizzo di corazze tradizionali in acciaio anzich\u00e9 materiali compositi utilizzati nei moderni veicoli da combattimento blindati. Si prevede che la maggior parte delle unit\u00e0 corazzate dell'Esercito della RDC continueranno ad essere equipaggiate con carri armati legacy in forma aggiornata dopo che l'esercito avr\u00e0 acquisito i nuovi carri armati moderni. A partire dal 2015, alcuni carri armati CM11 sono stati aggiornati con corazze reattive esplosive attorno alla torretta e allo scafo.\nNell'ottobre 2017, Taiwan annunci\u00f2 un programma di aggiornamento per 450 M60A3 consistente nella sostituzione del cannone principale con una nuova arma da 120 mm, nonch\u00e9 nell'aggiornamento del computer balistico, dell'idraulica della torretta e di altri sistemi. I test e la valutazione dovrebbero essere completati nel 2019 e l'applicazione delle nuove funzionalit\u00e0 inizier\u00e0 nel 2020. Tuttavia, nel luglio 2018 il Ministero della Difesa Nazionale rinnov\u00f2 il suo interesse per l'acquisizione di Abrams e stanzi\u00f2 990 milioni di dollari per acquistare 108 M1A2 mentre continuava la modernizzazione degli M60A3 esistenti in servizio..\nIl 7 giugno 2019, il Ministero della Difesa Nazionale di Taiwan conferm\u00f2 che Taiwan aveva firmato un accordo di armi da 2 miliardi di dollari con l'amministrazione Trump, che includeva l'acquisto di 108 carri armati Abrams M1A2T (variante di esportazione M1A2C per Taiwan). I funzionari della difesa taiwanesi intendono utilizzare il carro armato M1A2T Abrams per \"sostituire i vecchi carri armati M60A3 di fabbricazione americana di Taiwan e il carro armato M48H CM11 di fabbricazione taiwanese\". L'8 luglio 2019, il Dipartimento di Stato degli Stati Uniti approv\u00f2 la vendita a Taiwan di nuovi carri armati M1A2T Abrams nonostante le critiche e le proteste della Repubblica popolare cinese (RPC) sull'accordo. L'accordo include 122 mitragliatrici Chrysler Mount M2, 216 mitragliatrici M240, 14 veicoli Hercules M88A2 e 16 trasportatori di attrezzature pesanti M1070A1. Il General Dynamics Land Systems costruir\u00e0 i carri armati presso l'Anniston Army Depot, in Alabama, e presso il Joint Systems Manufacturing Center di Lima, in Ohio. La firma definitiva della Lettera di Offerta e Accettazione (LOA) venne confermata il 21 dicembre 2019. I carri armati sono la prima vendita di nuovi carri armati per l'Esercito della RDC in decenni dagli Stati Uniti. I carri armati M1A1 in eccedenza erano stati precedentemente respinti dalle precedenti amministrazioni statunitensi, inclusa quella di George W. Bush nel 2001. Gli attuali carri armati della RDC sono carri armati usati M60A3 e carri armati M48 fabbricati localmente in cui le varianti iniziali vennero prodotte per la prima volta tra gli anni '50 e '60.\nSono state fatte alcune critiche a questi acquisti di M1 Abrams: alcuni analisti hanno espresso che il terreno di Taiwan e alcuni dei suoi ponti e strade non sono adatti per l'M1A2 da 60 tonnellate. Tuttavia, gli attuali carri armati di Taiwan hanno vecchi cannoni da 105 millimetri che potrebbero non essere in grado di penetrare prontamente la corazza frontale dei moderni carri armati dell'Esercito Popolare di Liberazione (EPL) Type 96 e Type 99, che possono facilmente penetrare l'armatura d'acciaio antiquata del Patton con il loro Pistole da 125 millimetri. Il cannone da 120 millimetri del carro armato M1A2T \u00e8 in grado di distruggere i carri armati dell'EPL senza fare affidamento sui missili anticarro. Inoltre, i carri armati possono essere utilizzati come riserve mobili per contrattacchi contro gli sbarchi sulla spiaggia dell'EPL, che ebbero successo durante la battaglia di Guningtou.\nVeicoli della fanteria.\nIl CM-32 Yunpao, un veicolo trasporto truppe 8x8 fabbricato localmente, sostituir\u00e0 i vecchi M113 e i veicoli blindati V-150. \u00c8 una veicolo a piattaforma modulare in grado di accettare varie configurazioni per specifiche esigenze di combattimento. A partire dal 2019, \u00e8 prevista la produzione di una versione dello Yunpao armata con cannoni Orbital ATK 30mm Mk44 Bushmaster II, il CM-34. Anche la produzione di una versione con un cannone d'assalto da 105 mm, modellata su quella del carro armato da combattimento CM-11 Brave Tiger, dovrebbe essere completata entro il 2023.\nDifesa aerea.\nI sistemi di difesa aerea a lungo e medio raggio sono gestiti dall'aeronautica della Repubblica di Cina con l'esercito che assume gran parte della missione SHORAD. Il pi\u00f9 moderno sistema di difesa aerea dell'esercito \u00e8 l'Antelope fabbricato localmente.\nL'ERDC \u00e8 in procinto di schierare il sistema di difesa aerea a medio raggio Surface-to-Air TC-2. Lo sviluppo di un TC-2 lanciato in superficie \u00e8 iniziato con la MRDC nel 1994.\nIl 7 giugno 2019, il Ministero della Difesa Nazionale di Taiwan conferm\u00f2 che Taiwan aveva firmato un accordo di armi da 2 miliardi di dollari con l'amministrazione Trump, che includeva l'acquisto di \"250 sistemi missilistici terra-aria Stinger.\" L'Esercito della RDC di Taiwan ha gi\u00e0 2.223 sistemi missilistici Stinger missile.\nArtiglieria.\nIl 23 settembre 2019, l'ex ministro della Difesa Yen De-fa (\u56b4\u5fb7\u767c) conferm\u00f2 che le forze armate della Repubblica di Cina avevano richiesto l'acquisto di obici semoventi M109A6 Paladin dagli Stati Uniti. Il 4 agosto 2021, l'amministrazione Biden ha approvato una potenziale vendita da 750 milioni di dollari di 40 obici semoventi M109A6 ed altre attrezzature di supporto, inclusi fino a 1.698 kit per munizioni a guida di precisione.\nA partire dal 2019, l'attuale artiglieria in servizio dell'Esercito della RDC \u00e8 composta da sistemi M109A2 e M109A5, da obici semoventi da 8 pollici M110A2 e da obici trainati da 155 mm M114. Questi sistemi hanno superato la loro durata di servizio: il pi\u00f9 vecchio \u00e8 l'M114, in servizio da 68 anni, mentre il sistema di artiglieria pi\u00f9 giovane, l'M109A5, \u00e8 in servizio da 21 anni. L'ultimo sistema di artiglieria entrato in servizio \u00e8 l'M109A5, ordinato nel 1996 e preso in consegna nel 1998.\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3101926", "revid": "1543377", "url": "https://it.wikipedia.org/wiki?curid=3101926", "title": "Red Cliff", "text": "Red Cliff \u00e8 un centro abitato (\"town\") degli Stati Uniti d'America, situato nella contea di Eagle dello Stato del Colorado. Nel censimento del 2000 la popolazione era di 289 abitanti.\nGeografia fisica.\nSecondo i rilevamenti dell'United States Census Bureau, Red Cliff si estende su una superficie di 0,6 km\u00b2."}
{"id": "3101931", "revid": "1632387", "url": "https://it.wikipedia.org/wiki?curid=3101931", "title": "Bernardo Zamagna", "text": "Biografia.\nDopo aver studiato in un istituto di Gesuiti, a diciott'anni si trasfer\u00ec a Roma per studiare ed iniziare il suo noviziato a Sant'Andrea al Quirinale. Al termine dei primi due anni di studio prese i voti e continu\u00f2 a studiare sotto gli insegnanti ragusani Raimondo Cunich e Ruggiero Giuseppe Boscovich. Dopo aver concluso i suoi studi a Roma, and\u00f2 a vivere a Siena.\nPoeta e scienziato con una passione per l'astronomia, a soli vent'anni pubblic\u00f2 un poema in latino \"De aucupio accipitris\" (La caccia dello sparviero), presto ripubblicato in Germania. In seguito tradusse in latino l'Odissea nel 1777 (\"Homeri Odyssea Latinis Versibus Expressa\"), questa edizione fu dedicata, con una lunga lettera di esametri latini, al Granduca Pietro Leopoldo di Toscana, alla corte del quale Zamagna era stato spedito dal Senato di Ragusa.\nScrisse anche dei commentari a Esiodo e Teocrito (Parma 1768), Catullo, Tibullo e Properzio. Rifiut\u00f2 la cattedra di greco all'universit\u00e0 di Milano, offertagli da Maria Teresa d'Austria. Nel 1783 ritorn\u00f2 invece a Ragusa, in Dalmazia, dove mor\u00ec il 20 aprile del 1820."}
{"id": "3101932", "revid": "124208523", "url": "https://it.wikipedia.org/wiki?curid=3101932", "title": "Ospedale di Sansepolcro", "text": "L'ospedale di Sansepolcro, tra i pi\u00f9 antichi ospedali italiani, \u00e8 situato in viale Galileo Galilei a Sansepolcro.\nStoria.\nNato nel 1833 dall'unificazione degli antichi ospedali della citt\u00e0, l'ospedale di Sansepolcro ha inizialmente avuto sede nell'antico ospedale di Santa Maria della Misericordia, in via della Misericordia, nel quartiere di San Niccol\u00f2. La prima denominazione dell'ospedale fu \"Spedali Riuniti di Santa Maria della Misericordia\".\nNel 1944 nell'ospedale furono messi in salvo alcuni ebrei perseguitati per motivi razziali, tra cui il critico letterario Attilio Momigliano, che con la consorte fu ospitato in una stanza fuori dalla quale venne apposto un cartello che segnalava la presenza di malati infetti e contagiosi, per evitare controlli. Grazie alla sensibilit\u00e0 del direttore, Raffaello Alessandri, nella drammatica estate del 1944 le porte dell'ospedale sono aperte a chiunque e la struttura \u00e8 in grado di assicurare un'assistenza di base. Personale medico, paramedico e suore riescono a sottrarre ai nazisti il prezioso materiale sanitario e le medicine, ma soprattutto riescono a salvare dalla deportazione molti giovani, ebrei e alleati sbandati.\nNel corso degli anni '60 del XX secolo comincia a maturare la necessit\u00e0 di realizzare una nuova sede per l'ospedale, in una localit\u00e0 pi\u00f9 salubre alle pendici delle colline a sud-est della citt\u00e0. Il nuovo complesso \u00e8 realizzato su disegno dell'architetto Giovanni Cecconi e dell'ingegnere Giustino Romolini ed entra in funzione nel 1976, aggregando anche gli ospedali di Anghiari e di Pieve Santo Stefano. In questo modo l'ospedale di Sansepolcro \u00e8 stato precursore della strategia che ha portato nel tempo a realizzare ospedali di zona, chiudendo quelli dei piccoli centri (in questo caso ad Anghiari e Pieve Santo Stefano).\nInizialmente l'ospedale conta 140 posti letto, progressivamente ridotti a 77 a seguito dei mutati criteri terapeutici e della ristrutturazione dell'organizzazione sanitaria a livello nazionale e regionale. In tale contesto, l'ospedale di Sansepolcro ha visto ridurre i posti letto e ha subito la soppressione (2006) dell'importante punto nascita, che attirava utenti anche da fuori regione, ma nel complesso i servizi offerti alla popolazione sono aumentati e si sono specializzati.\nCon il trasferimento nella nuova sede, l'antica sede dell'ospedale in Via della Misericordia rimane pressoch\u00e9 abbandonata per anni, nonostante la sua posizione centrale e la monumentalit\u00e0 dell'antica chiesa. Dopo un accurato restauro, nel 2008 vi hanno trovato sede in una parte il dipartimento di igiene mentale e la casa famiglia per ex degenti dell'ospedale psichiatrico. Nel 2009 \u00e8 stato presentato al Comune di Sansepolcro un progetto di ristrutturazione della parte ancora abbandonata dell'edificio dalla Associazione Laboratori Permanenti, con la richiesta di variazione d'uso sul progetto iniziale, proponendo di realizzare uno spazio teatrale. Il progetto, approvato dalla Giunta Comunale, ha preso il via ed \u00e8 stato terminato nel 2013, divenendo cos\u00ec gli spazi la sede della Scuola Comunale di Teatro e, tramite bando comunale, delle Associazioni Laboratori Permanenti e CapoTrave/Kilowatt, quest'ultima organizzatrice del celebre Kilowatt Festival.\nSuccessivamente all'inaugurazione, l'ospedale \u00e8 stato potenziato con l'apertura di un reparto di ostetricia e ginecologia e di un punto nascite nel 1978 e in seguito anche di reparti di cardiologia, ortopedia, dialisi (1980) e oculistica. Dal 1994 \u00e8 stato attivato un punto di emergenza-emergenza 118 con ambulanze con medico a bordo. Nel 1995, con la riforma della sanit\u00e0 in Toscana \u00e8 entrato a far parte dell'Azienda USL 8. Nel 2006, a motivo di un'ulteriore programma di riorganizzazione sanitaria regionale, \u00e8 stato chiuso il punto nascita; per contro, sono stati potenziati le attivit\u00e0 ambulatoriali, il pronto soccorso e l'Ospedale di Comunit\u00e0 (per lungodegenti), riammodernato e ampliato nel 2007. Nel 2008 \u00e8 stato inaugurato il centro oncologico. Nel 2011 \u00e8 stato inaugurato il rinnovato reparto di emodialisi \u00e8 stato completamente rinnovato e potenziato, giungendo a una dotazione di 15 posti letto, di cui due per malati infettivi. In tal modo il reparto si pone a servizio anche della confinante Alta Valle del Tevere umbra, ponendo le basi per giungere alla creazione di un sistema sanitario interregionale integrato in grado di rispondere al meglio dei circa 120.000 abitanti dei due comprensori altotiberini. Nel 2013 \u00e8 stato inaugurato il nuovo reparto Day surgery, che conta otto posti letto con camere a due posti, bagno in camera, sistema di videosorveglianza e sistema di comunicazione e chiamata dalle camere alla stanza infermieri; un ambulatorio ortopedico, un ambulatorio anestesista, una sala gessi, due sale endoscopiche, relative sale di attesa. Il 13 dicembre 2013 sono stati inaugurati i lavori di ristrutturazione del reparto chirurgia, a completamento dell'opera di ammodernamento avviata nel 2009. Nel 2020 hanno avuto termine i lavori di miglioramento e potenziamento del reparto di medicina generale.\nAttualmente \u00e8 l'unica struttura ospedaliera dell'Alta Valle del Tevere toscana e si rivolge a un bacino di utenza di 31.500 residenti nel territorio, pi\u00f9 altri 80.000 circa residenti nelle vicine Umbria, Marche ed Emilia-Romagna. Insieme agli ospedali di Bibbiena e di Cortona costituisce uno dei tre stabilimenti ospedalieri del presidio ospedaliero numero 3 dell'Azienda sanitaria locale della provincia di Arezzo. Nel 2009 l'Ospedale di Sansepolcro \u00e8 stato interamente cablato ed \u00e8 stato riammodernato il pronto soccorso, che nel 2015 ha ottenuto il maggior punteggio nella graduatoria di Management e Sanit\u00e0 tra gli ospedali della Toscana. Successivamente hanno avuto inizio i lavori di ammodernamento delle sale operatorie, al punto che l'ospedale \u00e8 stato definito dal presidente dell'UNCEM, Oreste Giurlani, \"un ospedale che sta diventando un modello, efficiente ed accreditato e che da' risposte ai cittadini, un fiore all'occhiello non solo dell'intera valle ma dell'intera regione\". Nel giugno 2014 l'ospedale di Sansepolcro \u00e8 stato denominato \"ospedale della Valtiberina\". Nel 2014, inoltre, l'ospedale ha conseguito un significativo primato europeo, dal momento che vi \u00e8 stato collocato il sistema RIO, una piattaforma robotica ad alta tecnologia per la chirurgia protesica in ortopedia (primo servizio di tal genere in un'azione pubblica in Europa).\nDal 1919 al 1976 hanno prestato servizio nell'ospedale le suore di carit\u00e0 delle Sante Bartolomea Capitanio e Vincenza Gerosa, dette anche suore di Maria Bambina, chiamate in citt\u00e0 dal vescovo Pompeo Ghezzi, a lungo presidente del consiglio di amministrazione dell'ospedale. Tra le tante suore alternatesi nel servizio ospedaliero si ricordano quelle che nel 1944 si adoperarono per l'accoglienza di feriti, sbandati e perseguitati per motivi politici o razziali: suor Pia Albani, suor Antonietta Caffi, suor Angela Caldirola, suor Massima Corbaccio, suor Pasqua Gasparri, suor Vittoria.\nServizi.\nPresso l'ospedale vengono erogate prestazioni con ricovero urgente, con ricovero ordinario programmato, con ricovero ordinario programmato a ciclo diurno (day-hospital) e con ospedalizzazione domiciliare.\nSono attivi i seguenti servizi:\nAll'interno dell'ospedale, in un'apposita ala, ha sede l'ospedale di comunit\u00e0, i cui posti letto sono stati aumentati a 12 nel 2006. L'ospedale di comunit\u00e0 si accoglie malati che richiedono cure maggiori di quelle che si possono prestare a domicilio; la struttura offre assistenza infermieristica continua, mentre la gestione medica \u00e8 delegata al medico di medicina generale. La collocazione presso la struttura ospedaliera garantisce percorsi facilitati per eventuali accertamenti diagnostici o per ricoveri.\nArchitettura.\nL'edificio \u00e8 sviluppato secondo la concezione tipica del tempo in cui \u00e8 stato progettato, e cio\u00e8 con camerate da sei letti, in sostituzione del precedente modello a corsia, pi\u00f9 alcune camere a uno o due letti. Il complesso si presenta come una grande \"stecca\" con tetto a terrazza rivolta verso valle, dalla quale si stacca un corpo perpendicolare che si sviluppa sulla propaggine collinare. Dopo circa venti anni dall'inaugurazione le camerate a sei letti sono state ristrutturate a quattro. Successivamente, a cominciare dal 2010 circa, i reparti del pronto soccorso, della nefrologia e della chirurgia sono stati completamente riorganizzati nella spazialit\u00e0 interna, con un standard pi\u00f9 confortevole basato su camere a due letti e servizi interni.\nIn posizione pedecollinare il complesso architettonico si sviluppa su quattro livelli, sfruttando la pendenza del terreno, ed \u00e8 circondato da parcheggi e giardini. La facciata principale, che si apre verso Viale Galileo Galilei, \u00e8 in pietra e cemento ed \u00e8 scandita dall'alternarsi delle finestre e dei balconi e dalla presenza della rampa di accesso meccanizzato al pronto soccorso. L'ingresso, preceduto da un piccolo loggiato, si trova sul fianco sinistro. Il blocco operatorio si trova al terzo livello ed \u00e8 dotato di tre sale operatorie, di cui una ortopedica.\nLa linea architettonica richiama, ovviamente pi\u00f9 in piccolo, quella del Policlinico Agostino Gemelli di Roma, inaugurato nel 1964."}
{"id": "3101935", "revid": "767487", "url": "https://it.wikipedia.org/wiki?curid=3101935", "title": "Tra mezzanotte e l'alba", "text": "Tra mezzanotte e l'alba (\"Between Midnight and Dawn\") \u00e8 un film del 1950 diretto da Gordon Douglas.\nTrama.\nDue poliziotti, Purvis e Barnes sono entrambi innamorati della segretaria dell'ufficio presso cui lavorano, alla fine lei sembra indifferente poi si innamora di Barnes e decidono di sposarsi. La notte prima del matrimonio lo sposo viene ucciso da un malvivente che crede che i due abbiano arrestato un suo compare. Purvis a questo punto si metter\u00e0 sulle loro tracce per fare giustizia."}
{"id": "3101936", "revid": "1543377", "url": "https://it.wikipedia.org/wiki?curid=3101936", "title": "Miss Canada", "text": "Miss Canada era un concorso di bellezza che si \u00e8 tenuto in Canada sino al 1992\nStoria.\nUfficialmente fondato ad Hamilton nel 1946, una versione del concorso esisteva gi\u00e0 nel 1923 quando Winnifred Blair fu proclamata Miss Canada durante il carnevale invernale di Montr\u00e9al. Il concorso fu trasmesso per la prima volta in televisione nel 1963 dal canale CTV. Conduttore storico del concorso fu Jim Perry, che fu il presentatore dell'evento dal 1967 al 1990. Dominique Dufour, vincitrice del concorso nel 1981, fu la co-conduttrice dal 1982 al 1990. L'ultima edizione del concorso tenuta nel 1991 fu condotta da Peter Feniak e Liz Grogan. Il concorso fu seguitissimo negli anni settanta, con oltre cinque milioni di spettatori televisivi, ma il suo successo scem\u00f2 negli anni ottanta, sino alla totale cancellazione dell'evento.\nIl concorso Miss Canada aveva la licenza per Miss Universo dal 1978, quando la seconda classificata di quell'anno, Andrea Leslie Eng, rappresent\u00f2 il Canada nei concorsi internazionali. Dal 1979 sino all'ultima edizione del 1992 da Miss Canada, venivano selezionate le delegate canadesi per Miss Universo e nel 1982 Karen Baldwin ottenne il titolo.\nPrima del 1978 il franchise di Miss Universo apparteneva al concorso \"Miss Dominion Canada\", che lo deteneva del 1959. Dal 2003 \u00e8 stato istituito il concorso Miss Universo Canada che serve proprio per scegliere le rappresentanti del Canada per Miss Universo. Natalie Glebova, Miss Univers0 Canada 2005, \u00e8 stata eletta anche Miss Universo nel 2005.\nIl concorso \"Miss Mondo Canada\" invece sceglie la rappresentante del Canada per Miss Mondo, e si tiene annualmente dal 1957. Nel corso degli anni il concorso ha assunto diverse incarnazioni e numerosi nomi differenti."}
{"id": "3101937", "revid": "223320", "url": "https://it.wikipedia.org/wiki?curid=3101937", "title": "Miss Universo Canada", "text": ""}
{"id": "3101943", "revid": "39884", "url": "https://it.wikipedia.org/wiki?curid=3101943", "title": "Giacomo Pacchiarotto", "text": ""}
{"id": "3101946", "revid": "39884", "url": "https://it.wikipedia.org/wiki?curid=3101946", "title": "Stazione Porta Genova", "text": ""}
{"id": "3101947", "revid": "92723", "url": "https://it.wikipedia.org/wiki?curid=3101947", "title": "Vasily Mishin", "text": ""}
{"id": "3101948", "revid": "767487", "url": "https://it.wikipedia.org/wiki?curid=3101948", "title": "Non ci sar\u00e0 domani", "text": "Non ci sar\u00e0 domani (\"Kiss Tomorrow Goodbye\"), \u00e8 un film del 1950 diretto da Gordon Douglas. La sceneggiatura si basa sul romanzo \"Kiss Tomorrow Goodbye\" di Horace McCoy pubblicato a New York nel 1948.\nIl produttore William Cagney \u00e8 il fratello dell'attore James Cagney, protagonista del film.\nTrama.\nIn un'aula di tribunale, sette persone sono a processo: Holiday Carleton, gli ex poliziotti Charles Weber e John Reece, Cherokee Mandon, Peter Cobbett, ex guardia carceraria della prigione di stato, e due criminali, Vic Mason e Jinx Raynor.\nAttraverso le testimonianze degli imputati, viene raccontata la storia di un'evasione e dell'omicidio di uno dei due fuggitivi. Un criminale, Ralph Cotter, esce di galera uccidendo nella fuga Carleton, un altro galeotto, rimasto ferito nel tentativo di evasione. Una volta libero, Cotter corteggia la sorella del morto, Holiday Carleton, e organizza altri colpi, riuscendo persino a corrompere un ufficiale di polizia. Quando Holiday scopre la verit\u00e0 sull'omicidio del fratello, non esiter\u00e0 a uccidere Cotter.\nProduzione.\nLe riprese del film, prodotto dalla William Cagney Productions (come A Cagney Production), durarono dal 15 aprile a met\u00e0 maggio 1950. Alcune scene furono girate in California, in una tenuta nei pressi di Chino e a Glendale. Una delle due principali interpreti femminili, Barbara Payton, era sposata al divo Franchot Tone, ex marito di Joan Crawford, ma ne divorzi\u00f2 in circostanze particolarmente burrascose per legarsi all'amante Tom Neal, il protagonista del celebre film noir \"Detour - Deviazione per l'inferno\" di Edgar G. Ulmer. Screditata dalla stampa scandalistica che divulgava particolari scabrosi sulla sua tempestosa vita sentimentale e finita fuori dal giro delle grandi produzioni, inizi\u00f2 a vivere di espedienti, facendo anche la prostituta, e concluse drammaticamente la propria vita a meno di quarant'anni: \u00e8 una delle pi\u00f9 amare e tragiche leggende di Hollywood.\nDistribuzione.\nIl copyright del film, richiesto dalla Cagney Productions, Inc., fu registrato il 31 agosto 1950 con il numero LP333.\nDistribuito dalla Warner Bros., il film fu presentato a New York il 4 agosto 1950, uscendo nelle sale cinematografiche USA il 19 agosto."}
{"id": "3101955", "revid": "830939", "url": "https://it.wikipedia.org/wiki?curid=3101955", "title": "Nuno Fernandes Torneol", "text": "Si pensa inoltre che si fosse stabilito alla corte del re Alfonso X di Le\u00f3n e Castiglia nel XIII secolo.\n\u00c8 riconosciuto come l'autore di ventidue composizioni, tra cui tredici \"cantigas de amor\", estremamente convenzionali, otto \"cantigas de amigo\", di impianto tradizionale e una \"cantiga de esc\u00e1rnio\". Scrisse in portoghese arcaico, anche conosciuto come galiziano-portoghese. \nAi giorni nostri, uno dei suoi testi \u00e8 stato incluso nella musica \"Love Song\", arrangiata dal gruppo rock brasiliano \"Legi\u00e3o Urbana\"."}
{"id": "3101957", "revid": "352448", "url": "https://it.wikipedia.org/wiki?curid=3101957", "title": "Nuno Fern\u00e1ndez Torneol", "text": ""}
{"id": "3101958", "revid": "106456", "url": "https://it.wikipedia.org/wiki?curid=3101958", "title": "Agnarr Geirr\u00f6\u00f0sson", "text": "Agnarr Geirr\u01eb\u00f0sson \u00e8 il figlio di re Geirr\u01eb\u00f0r della mitologia norrena. Agnarr viene citato solo nel poema \"Gr\u00edmnism\u00e1l\" della \"Edda poetica\", compilata nel XIII secolo partendo da scritti di tempi pi\u00f9 antichi. Nel \"Gr\u00edmnism\u00e1l\" viene descritto mentre aiuta Odino, travestito da Gr\u00edmnir, a fuggire dalla tortura di Geirr\u01eb\u00f0r."}
{"id": "3101960", "revid": "287204", "url": "https://it.wikipedia.org/wiki?curid=3101960", "title": "Agnarr Geirrodsson", "text": ""}
{"id": "3101962", "revid": "39884", "url": "https://it.wikipedia.org/wiki?curid=3101962", "title": "Lavater", "text": ""}
{"id": "3101967", "revid": "92105", "url": "https://it.wikipedia.org/wiki?curid=3101967", "title": "Manwel Dimech", "text": ""}
{"id": "3101979", "revid": "33689", "url": "https://it.wikipedia.org/wiki?curid=3101979", "title": "Tomohiro Nishikado", "text": "Dopo aver frequentato la Tokyo Denki University ed essersi laureato in ingegneria delle comunicazioni, lavora presso un'azienda di apparecchiature audio, e si trasferisce in Taito, all'epoca chiamata Taito Trading Co. Ltd., nel 1969. \nMentre cercava lavoro, fu un suo collega a proporgli di entrare in Taito, cos\u00ec Nishikado tent\u00f2 e venne assunto; fu un'opportunit\u00e0 piuttosto casuale, infatti all'epoca non ambiva a diventare un game designer.\nAlla Taito, dopo aver lavorato allo sviluppo di giochi elettromeccanici, inizia a interessarsi ai giochi arcade elettronici dal 1972. Nel 1973 realizza \"Soccer\", simile al \"Pong\", il primo videogioco arcade prodotto in Giappone, pubblicato nel 1973, e poi oltre 10 giochi fino al 1977 tra cui \"Speed Race\", \"Western Gun\" e \"Interceptor\".\nNel 1978 arriva la consacrazione mondiale: interamente da solo, progetta e realizza \"Space Invaders\", considerato come uno dei pi\u00f9 famosi e influenti videogiochi della storia, tra i capostipiti degli sparatutto e i maggiori simboli del mondo dei videogiochi.\nSuccessivamente ha lavorato a varianti di \"Space Invaders\" e alla formazione di colleghi pi\u00f9 giovani. Dal 1982 si occup\u00f2 di ricerca e sviluppo di apparecchiature di consumo non videoludiche. Nel 1995 divenne direttore generale del dipartimento di sviluppo. Ha lasciato Taito nel 1996 per fondare una propria societ\u00e0, la Dreams Co. Ltd.; fino al 1998 rimase comunque consulente tecnico part-time della Taito, dove partecip\u00f2 al progetto dell'arcade \"Pop'n Pop\"."}
{"id": "3101982", "revid": "111609128", "url": "https://it.wikipedia.org/wiki?curid=3101982", "title": "Ricohombre", "text": "Il rango di ricohombre (in portoghese rico-homem) era il titolo nobiliare pi\u00f9 elevato della nobilt\u00e0 nei primi secoli delle monarchie iberiche e in una legge dell'opera \"las Siete Partidas\" di Alfonso X si legge che: \u00ab Secondo il costume spagnolo, sono chiamati \"ricos-homes\" coloro che in altri territori si dicono conti o baroni \u00bb e alcuni autori credono che questa dignit\u00e0 sia ci\u00f2 che dopo si chiamer\u00e0 Grande di Spagna o Grandato di Spagna, in base alla legge della \"Partida\", dove si dice che i ricoshombres potevano sedersi e coprirsi alla presenza del re, che li chiamava cugini.\nQuesta dignit\u00e0, come tutte le altre conosciute in Spagna, era concessa dal sovrano come ricompensa per grandi meriti.\nL'origine di questo titolo, portato da molti signori, tanto superbi quanto potenti, si deve far risalire ai tempi della Reconquista e la ragione per cui si chiamavano ricoshombres era il fatto che avevano molti vassalli alle proprie dipendenze e molti possedimenti che i re concedevano loro, secondo i meriti nel sostenere il sovrano nella conquista o nella ripopolazione di nuove terre.\nPer ricevere tale dignit\u00e0 di \"ricohombre\" bastavano le seguenti condizioni:\nJovellanos scrive: \u00ab Il \"ricohombre\", il prelato, il cavaliere, il \"solariego\", seguivano il primo tocco del tamburo che li convocava alla guerra, ecc. \u00bb\nSalazar de Mendoza scrive: \u00ab ... fa molta differenza il fatto che si dica \"ricohome\" o \"homerrico\"; perch\u00e9 \"ricohome\" era colui che raggiungeva questa grande dignit\u00e0; l'\"homerrico\" colui che aveva una grande propriet\u00e0 \u00bb."}
{"id": "3101986", "revid": "2056951", "url": "https://it.wikipedia.org/wiki?curid=3101986", "title": "Operazione Mincemeat", "text": "L'operazione Mincemeat (\"macinato\" o \"carne tritata\" in lingua inglese) fu un piano condotto nella primavera del 1943 dai servizi segreti britannici allo scopo di far credere all'esercito nazista che sarebbero avvenuti degli sbarchi alleati in Grecia e Sardegna, e che la Sicilia sarebbe stata utilizzata come diversivo per distrarre le forze dell'asse dai veri obiettivi principali. Ideatore del piano fu Ewen Montagu, il quale prese ispirazione da un racconto di Ian Fleming, suo collega nel servizio segreto navale britannico.\nPianificazione.\nIl piano inglese e statunitense consistette nel far giungere alla deriva, sulla costa Spagnola presso Huelva (scelto come punto strategico in quanto soggetto a forti influenze tedesche), un corpo esanime, che sembrasse vittima di un incidente aereo, con indosso la divisa da maggiore dei Royal Marines appartenente al Combined Operation Command alleato ed alcuni documenti riservati \u2013 ovviamente falsi \u2013 nella speranza che i servizi segreti nazisti, una volta acquisitone il possesso, ne fossero depistati. Il cadavere fu fatto giungere nella zona prestabilita inserito in un congelatore spacciato per una sonda meteorologica trainata dal sottomarino . A bordo solo il comandante Norman Limbury Auchinleck Jewell (noto anche come Bill Jewell) e due ufficiali erano al corrente della missione. I due documenti chiave che dovevano essere ritrovati, appositamente creati, erano una lettera del vicecapo di stato maggiore imperiale Archibald Nye indirizzata al comandante del 18\u00ba Gruppo di Armate Harold Alexander e una missiva inviata dall'ammiraglio Louis Mountbatten, capo del Combined Operations, all'ammiraglio Cunningham, comandante navale alleato del Mediterraneo. Il cadavere, una volta recuperato da alcuni pescatori e portato in obitorio dalla gendarmeria spagnola, fu esaminato dal servizio segreto spagnolo, il quale provvide a copiare gli incartamenti ritrovati nella cartelletta che il presunto ufficiale portava legata al braccio. Tali copie vennero poi recapitate all'agente dell'Abwehr Alolf Clauss, il quale li reput\u00f2 autentici ed inform\u00f2 i suoi diretti superiori del contenuto delle missive. L'operazione, per quanto bizzarra, ebbe il successo sperato, e i tedeschi, con l'opposizione degli alleati italiani, ridisposero le loro forza proprio come volevano gli alleati, lasciando l'isola siciliana con scarse unit\u00e0 di difesa.\n\u00abWilliam Martin\u00bb fu il nome inventato dagli inglesi ed apposto sul tesserino del falso ufficiale, il cui corpo era in realt\u00e0 quello di un giovane gallese, Glyndwr Michael, morto suicida per avvelenamento da topicida; all'autopsia la morte per avvelenamento era difficile da notare con i mezzi dell'epoca, pertanto venne confermata la presunta morte per annegamento e il corpo fu sepolto con tutti gli onori militari a Huelva, dove la tomba \u00e8 tuttora visitabile. Per rendere credibile il depistaggio, sul cadavere vennero apposti numerosissimi effetti personali falsificati ad arte quali lettere dalla falsa fidanzata Pam, dell\"'affezionatissimo padre\" (come si firma nella lettera) e addirittura una lettera di sollecito della Lloyds Bank; tutto per dare l'impressione che il morto recuperato fosse effettivamente un ufficiale con una vita personale vera e propria anche se in realt\u00e0 ideata dai due responsabili dell'operazione Ewen Montagu e Charles Cholmondeley.\nI due documenti principali furono invece, dopo ripetute e numerose revisioni, scritte di proprio pugno dai firmatari, ovviamente a conoscenza dell'operazione. La prima lettera inviata da \"Archie\" Nye all'inconsapevole amico Alexander faceva riferimento ad un'offensiva contro la Grecia e indicava falsamente come finto obiettivo la Sicilia. Inoltre accennava ad un altro attacco simultaneo nel Mediterraneo (senza specificare altro). Tali ragguagli sarebbero stati i primi indizi del depistaggio, una volta in mano ai tedeschi. La missiva continuava poi con faccende militari di ordinaria amministrazione. I falsi obiettivi erano chiari ma non troppo appariscenti e il tono e le informazioni erano quelle giuste, in quanto altrimenti avrebbe rischiato di destare sospetti l'invio di tali notizie inviate in modo non cifrato. In aggiunta venivano indicati due (falsi) assalti chiamati \"operazione Husky \"(che \u00e8 il vero nome dell'attacco alla Sicilia, ma che nella lettera veniva riferito alla Grecia in modo che se i tedeschi avessero intercettato messaggi contenente tale nome, avrebbero pensato alla manovra citata nella lettera) e \"operazione Brimstone \"(inventata e riferita ad un punto non precisato del Mediterraneo). Anche i due corrispondenti non erano casuali: i due generali erano del grado appropriato per giustificare la conoscenza dei piani di battaglia e per far s\u00ec che la lettera fosse presa in considerazione, i due si conoscevano personalmente ed erano nomi noti ai tedeschi.\nIl secondo messaggio, inviato da Mountbatten, avrebbe poi spiegato il motivo per il quale la prima lettera fosse inviata tramite l'ufficiale Martin esplicitando che quest'ultimo si sarebbe recato in Nord Africa per aiutare l'ammiraglio Cunningham nella preparazione del successivo assalto nella \"patria delle sardine\" (come scritto nella missiva) con riferimento alla Sardegna.\nI tedeschi, una volta intercettato il corpo con le relative informazioni, sarebbero stati dunque in grado di mettere insieme i dati relativi alle operazioni Husky (Sicilia) e Brimstone (Sardegna) e di pensare quindi alla Sicilia come falso obiettivo degli alleati.\nEventi successivi.\nPer depistare i tedeschi in vista dello sbarco in Normandia, gli Alleati ricorsero poi all'Operazione Fortitude."}
{"id": "3101990", "revid": "212348", "url": "https://it.wikipedia.org/wiki?curid=3101990", "title": "Mary Peters", "text": ""}
{"id": "3101992", "revid": "352448", "url": "https://it.wikipedia.org/wiki?curid=3101992", "title": "Rico-homem", "text": ""}
{"id": "3101994", "revid": "36426", "url": "https://it.wikipedia.org/wiki?curid=3101994", "title": "Pala della Certosa di Pavia", "text": ""}
{"id": "3101997", "revid": "767487", "url": "https://it.wikipedia.org/wiki?curid=3101997", "title": "L'amante di ferro", "text": "L'amante di ferro (\"The Iron Mistress\") \u00e8 un film del 1952 diretto da Gordon Douglas. Biografia romanzata della giovent\u00f9 dell'inventore del coltello Bowie, il personaggio di Jim Bowie venne interpretato da Alan Ladd, qui al suo primo film per la Warner Bros. Al suo fianco, Virginia Mayo, Joseph Calleia, Phyllis Kirk.\nTrama.\nRecatosi a New Orleans dove deve vendere come ogni anno il legname prodotto dalla sua famiglia di boscaioli, Jim Bowie si ritrova innamorato di Judalon, la bella della citt\u00e0, una ragazza frivola e civetta appartenente alla buona societ\u00e0. Quando le si dichiara, lei - pur se sembra innamorata di lui - lo respinge soprattutto perch\u00e9 non \u00e8 quello che si definisce un gentiluomo. Uno dei suoi ammiratori, credendo che la ragazza sia stata insultata, sfida a duello Jim, ma la sfida viene raccolta per primo dal fratello di Judalon, che si reputa responsabile della situazione. Il giovene rester\u00e0 ucciso e Jim, sfidato a sua volta, ne vendicher\u00e0 la morte usando il proprio coltello.&lt;br&gt;\nTornato in Louisiana dai suoi, Jim propone alla madre e ai fratelli di investire il denaro della vendita della loro attivit\u00e0 in terreni che dovranno essere coltivati a cotone. Lo scopo che Jim si prefigge \u00e8 quello di diventare un uomo tanto ricco da poter sposare Judalon. Ma anche se gli affari gli vanno bene, quando torna da lei, la trova gi\u00e0 sposata. Lei, anzi, lo coinvolge in un giro pericoloso chiedendogli di aiutare il marito a pagare i suoi grossi debiti. Questo e la sua ingerenza non gradita dai maggiorenti locali che vogliono disfarsi di lui, lo porta ad affrontarli, riuscendo per\u00f2 a uscire sempre vivo da quelle situazioni pericolose. La sua fedele arma, ormai conosciuta da tutti come \"l'amante di ferro\", \u00e8 un coltello che lui ha fatto forgiare da un fabbro il quale, nella fusione, ha usato anche un pezzo di meteora.&lt;br&gt;\nQuando, dopo un'altra delusione avuta a causa di Judalon, \u00e8 in viaggio per il Texas deciso di lasciarsi tutto alle sue spalle, viene attaccato da tre sicari. Il suo compagno resta ucciso e lui si salva ancora una volta grazie al suo coltello. Ferito gravemente, viene soccorso dagli occupanti di una carrozza in transito sulla stessa strada. Dopo avere scoperto che la sua salvatrice \u00e8 la figlia del vice governatore del Texas, va a cercarla per ringraziarla. Durante il suo soggiorno a casa del vice governatore, Jim si innamora di Ursula e le chiede di sposarlo. Vuole per\u00f2 tornare prima in Louisiana a mettere a posto i suoi affari.&lt;br&gt;\nImbarcato su un battello in navigazione sul fiume, incontra Judalon e suo marito Philippe: l'uomo, disperato, dichiara di avere perso ancora una volta al gioco tutto il denaro che aveva. Ma, questa volta, \u00e8 rovinata anche la sua reputazione perch\u00e9 il soldi non gli appartenevano. Jim si reca nel salone e, giocando, smaschera tre bari che stanno pelando tutti i giocatori a bordo. Recuperato il denaro, lo restituisce a Philippe. Judalon cerca di seguirlo, ma Philippe la ferma.&lt;br&gt;\nMentre sta per entrare nella sua cabina, Jim viene informato dall'inserviente che \u00e8 venuto a cercarlo un suo amico, Juan Moreno, la cui cabina \u00e8 poco pi\u00f9 avanti. Jim si allarma perch\u00e9 Moreno \u00e8 l'uomo che gli aveva mandato dietro i sicari per ucciderlo e che poi, anche se lui lo ignora, ha recuperato il suo coltello dal corpo di uno dei tre morti. Con estrema precauzione, entra nella cabina del suo avversario, senza sapere che questa \u00e8 vuota. Moreno, infatti, si \u00e8 introdotto da lui e, nell'ombra, lo aspetta per ucciderlo con il suo stesso coltello. A entrare nella cabina di Bowie, invece, sar\u00e0 Philippe che, armato di pistola, vuole vendicare il suo onore, avendo capito che la moglie \u00e8 pronta a tradirlo. I due, complici il buio, si uccidono a vicenda e a Jim non resta poi che recuperare il suo coltello. Dopo avere respinto Judalon che, ormai libera, vuole partire con lui, Jim si libera anche della pericolosa arma buttandola nel fiume.&lt;br&gt;\nDi nuovo nel Texas, raggiunge Ursula che porta finalmente all'altare.\nProduzione.\nLe riprese del film durarono da inizio aprile a inizio giugno 1952.\nDistribuzione.\nIl film, distribuito negli Stati Uniti dalla Warner Bros, fu presentato in prima a New York il 19 novembre 1952, uscendo poi nelle sale il 22 novembre. Nel 1953, usc\u00ec in Giappone (12 marzo), Germania Federale (22 aprile, come \"Im Banne des Teufels\"), Francia (1 maggio, come \"La Ma\u00eetresse de fer\"), Svezia (6 luglio, come \"Duellanten\"), Danimarca (15 luglio, come \"Duel i m\u00f8rket\"), Austria (settembre, come \"Im Banne des Teufels\") e Australia (27 novembre). Nel 1954, in Portogallo (7 maggio, come \"Destinos Opostos\"), Finlandia (21 maggio, come \"Ter\u00e4stikari\" o \"Kaksintaistelija\") e Turchia (1 ottobre, come \"\u00c7elik Han\u00e7er\")."}
{"id": "3102001", "revid": "287204", "url": "https://it.wikipedia.org/wiki?curid=3102001", "title": "Oksana F\u00ebdorova", "text": "Biografia.\nEx ispettrice di polizia, F\u00ebdorova fu la prima Miss Russia a ottenere anche il titolo di Miss Universo.\nCome modella partecip\u00f2 a numerosi concorsi di bellezza locali e fu eletta \nMiss Pietroburgo e Miss Kalokagathia nel 1999, Miss Fitness, Miss Fortune e infine Miss Russia nel 2001.\nVinse il titolo di Miss Universo 2002 con uno dei punteggi pi\u00f9 alti mai registrati nella storia del concorso (9,88 su 10), ma vi rinunci\u00f2 ufficialmente in quanto non in grado di conciliare gli impegni di Miss Universo con i suoi studi di giurisprudenza.\nIn seguito F\u00ebdorova ha intrapreso la carriera di conduttrice televisiva, presentando dal 2002 \"Spokoinoi Nochi, Malyshi\" (\"Buona notte, bambini\"), un popolare programma per bambini.\nTra le altre trasmissioni conduzioni si cita il \"reality show\" \"Fort Boyard\" (2003), \"Subbotnik\" (2004) e, nel 2009, \"Subbotnij ve\u010der\" (\"Sabato sera\"), entrambi su Rossija 1.\nPer tale canale ha dato conto nel 2008, 2010 e 2012, dei voti assegnati in finale dalla Russia all'Eurovision Song Contest.\nRipresa la carriera in Polizia, fu promossa capitano nel 2002 e maggiore nel 2005."}
{"id": "3102005", "revid": "1543377", "url": "https://it.wikipedia.org/wiki?curid=3102005", "title": "Torneo di qualificazione europeo al World Grand Prix 2011", "text": "Il torneo di qualificazione europeo al World Grand Prix di pallavolo femminile 2011 si \u00e8 svolto da 17 al 22 settembre a Cagliari, in Italia. Alla competizione hanno partecipato 6 squadre nazionali europee e le prime tre classificate si sono qualificate al World Grand Prix 2011.\nPodio.\nCampione.\nGermania\nSecondo posto.\nRussia\nTerzo posto.\nItalia"}
{"id": "3102010", "revid": "74801", "url": "https://it.wikipedia.org/wiki?curid=3102010", "title": "Agne", "text": "Snorri Sturluson narra che era figlio di Dag il saggio, che era potente e famoso. Aveva anche numerose abilit\u00e0.\nUn'estate si rec\u00f2 in Finlandia dove saccheggi\u00f2 con il suo esercito. I finlandesi radunarono un'immensa forza guidata da un capo di nome Frosti.\nSegu\u00ec una grande battaglia che Agni vinse, ed in cui furono uccisi molti finlandesi assieme allo stesso Frosti. Agni sottomise quindi tutta la Finlandia con il suo esercito, conquistando numerose ricchezze e la figlia di Frosti, Skjalf con il suo schiavo Logi.\nAgni torn\u00f2 in Svezia giungendo a Stocksund (presso Stoccolma) dove piant\u00f2 la tenda sul lato pianeggiante del fiume. Agni aveva un torque appartenuto al suo bis-bis-bisnonno, V\u00edsburr (il quale era figlio della nipote di Skjalf, Dr\u00edfa). Nonostante fossero parenti, Agni spos\u00f2 Skjalf la quale rimase incinta di due figli, Alrekr e Eir\u00edkr.\nSkjalf chiese ad Agni di onorare la morte del padre Frosti con una grande festa, ed Agni acconsent\u00ec. Invit\u00f2 molti ospiti, i quali arrivarono a conoscere il pi\u00f9 famoso re svedese. Ci fu una gara di bevute nella quale Agni si ubriac\u00f2. Skjalf chiese ad Agni di poter proteggere il torque di V\u00edsburr che aveva attorno al collo. Agni se lo mise al collo prima di addormentarsi.\nLa tenda del re era vicina al bosco e sotto i rami di un imponente albero per riceverne l'ombra. Quando Agni si addorment\u00f2, Skjalf prese una corda che leg\u00f2 al torque. Fece rimuovere ai suoi uomini la tenda, e fece passare la corda sopra un ramo. Disse ai suoi uomini di tirare la corda impiccando Agni e vendicando il padre di Skjalf. Skjalf ed i suoi uomini corsero alle navi e fuggirono in Finlandia, lasciandosi indietro i figli.\nAgni fu sepolto sul luogo che oggi viene chiamato Agnafit, ad est di Tauren (nome norreno per indicare S\u00f6dert\u00f6rn nel S\u00f6dermanland) e ad ovest di Stocksund.\nL'\"Ynglingatal\" indica Alrekr e Eir\u00edkr quali successori di Agni.\nLa \"Historia Norvegi\u00e6\" presenta una sintesi in latino della \"Ynglingatal\", pi\u00f9 antica della citazione di Snorri.\nNel riassunto latino, \"Hogna\" \u00e8 un errore di trascrizione di Agni. Al contrario dell'\"Ynglingatal\", l'\"Historia Norvegi\u00e6\" riporta Dagr quale predecessore di Alrekr, mentre Agni \u00e8 citato come il successore di Alrekr e Yngvi (erroneamente chiamato \"Ingialdr\") il successore di Agni.\nL'\"\u00cdslendingab\u00f3k\", fonte ancora precedente, cita la linea di discendenza dell'\"Ynglingatal\" e fornisce la stessa successione dell'\"Historia Norvegi\u00e6\" (la lista dei re in esso contenuta recita \"xi Dagr. xii Alrekr. xiii Agni. xiiii Yngvi\"[...]).\nIl luogo indicato da Snorri Sturluson come punto di morte di Agni contiene un tumulo chiamato \"Agneh\u00f6gen\" (tumulo di Agni) a Lillhersby. Il tumulo fu scavato dalla casata degli Oxenstierna e datato al 400 circa."}
{"id": "3102012", "revid": "39884", "url": "https://it.wikipedia.org/wiki?curid=3102012", "title": "Montenapoleone", "text": ""}
{"id": "3102014", "revid": "974994", "url": "https://it.wikipedia.org/wiki?curid=3102014", "title": "Busto del cardinale Alessandro Peretti Montalto", "text": "Il busto del Cardinale Alessandro Peretti Montalto, di Bernini, venne ritrovato negli anni sessanta del Novecento ad Amburgo.\nAlcune caratteristiche del busto sono la fierezza e la regalit\u00e0 dell'aspetto. Il peduccio non venne ricavato a parte, ma scolpito in un unico blocco di marmo, bench\u00e9 questa scelta comportasse un grande spreco di questo materiale. Tuttavia cos\u00ec facendo Bernini pot\u00e9 stabilire le dimensioni del busto e del peduccio stesso."}
{"id": "3102020", "revid": "39884", "url": "https://it.wikipedia.org/wiki?curid=3102020", "title": "Famiglia Zamagna", "text": ""}
{"id": "3102022", "revid": "163662", "url": "https://it.wikipedia.org/wiki?curid=3102022", "title": "Comportamento collettivo degli animali", "text": "La locuzione comportamento collettivo degli animali si riferisce all'agire coordinato di estesi gruppi di animali simili e alle propriet\u00e0 emergenti di questi gruppi. Questo argomento include, nelle sue sfaccettature, i vantaggi e gli svantaggi di appartenere al gruppo, il trasferimento di informazioni all'interno dello stesso, il processo decisionale del gruppo, la locomozione e la sincronizzazione del gruppo. Studiare i principi del comportamento collettivo degli animali \u00e8 rilevante nei problemi di ingegneria umana, secondo la filosofia della biomimetica. Per esempio, determinare le regole per cui un individuo animale regola la propria traiettoria in relazione ai suoi compagni di gruppo pu\u00f2 condurre a progressi nella disposizione e nel controllo di gruppi di micro-robot natanti o volanti, come gli Unmanned aerial vehicle (UAV).\nEsempi.\nEsempi di comportamento animale collettivo comprendono:\nFunzioni proposte.\nSono state proposte molte funzioni riguardo alle aggregazioni animali. Queste funzioni possono essere raggruppate nelle quattro seguenti categorie: sociali e genetiche, anti-predatorie, miglioranti la ricerca di cibo e miglioranti l'efficienza di movimento.\nInterazione sociale.\nUn esempio di funzione genetica e sociale delle aggregazioni, specialmente di quelle formate dai pesci, pu\u00f2 essere osservato in numerosi aspetti del loro comportamento. Per esempio, esperimenti hanno dimostrato che un singolo pesce rimosso dal banco mostra un tasso respiratorio superiore che in quelli all'interno del banco. Questo comportamento \u00e8 stato attribuito alla tensione, e pertanto sembra essere calmante l'effetto di trovarsi con altri elementi della propria specie, il che costituirebbe una forte motivazione sociale del rimanere in stato gregario. Le aringhe, ad esempio, diverranno molto agitate se isolate dai propri simili. I banchi di pesci - \u00e8 stato proposto - assolverebbero inoltre a una funzione riproduttiva, in quanto consentono un maggiore accesso a potenziali partner.\nProtezione dai predatori.\nSono stati proposti parecchi esempi di funzione anti-predatori. Un potenziale metodo con cui i banchi di pesci o gli stormi di uccelli potrebbero ostacolare i predatori \u00e8 l'\"effetto confondi-predatori\" proposto e dimostrato da Milinski e Heller nel 1978. Questa teoria \u00e8 basata sull'idea che diviene difficile ai predatori selezionare una preda singola all'interno di gruppi, perch\u00e9 i numerosi bersagli in movimento creano un sovraccarico di percezioni visive al predatore.\nUn secondo potenziale effetto anti-predatori delle aggregazioni di animali \u00e8 l'ipotesi dei \"molti occhi\". Questa teoria afferma che, con l'aumentare della dimensione del gruppo, il compito di analizzare l'ambiente circostante in cerca di predatori pu\u00f2 essere suddiviso tra molti individui. Non solo questa collaborazione di massa consente un pi\u00f9 alto livello di vigilanza, ma potrebbe anche lasciare pi\u00f9 tempo all'alimentazione individuale. \nUna terza ipotesi \u00e8 quella dell'effetto \"sminuire lo scontro\". Hamilton, ad esempio, ha proposto che l'aggregazione degli animali fosse dovuta all'\"egoistica\" elusione del predatore, e che fosse perci\u00f2 un modo per cercare un riparo all'interno del gruppo. Un'altra formulazione della teoria fu data da Turner e Pitcher, e fu vista come la combinazione tra probabilit\u00e0 di rilevazione e probabilit\u00e0 di attacco da parte di un predatore. Nella parte di teoria circa la rilevazione da parte del predatore, fu suggerito che una potenziale preda potrebbe trarre benefici dal vivere in gruppo, dato che un predatore ha meno probabilit\u00e0 di imbattersi in un singolo gruppo piuttosto che su una distribuzione sparsa di prede. Nella parte circa l'attacco del predatore, si ipotizz\u00f2 che un predatore che attacca ha meno probabilit\u00e0 di mangiare un particolare individuo, quando sono presenti altri individui in gran numero. Riassumendo, un individuo \u00e8 in vantaggio se si trova nel pi\u00f9 grande tra due gruppi, assumendo che la probabilit\u00e0 di rilevazione e di attacco non aumenti sproporzionatamente con la dimensione del gruppo.\nMiglioramento nella nutrizione.\nUn terzo beneficio degli assembramenti animali, tra quelli proposti, \u00e8 quello del miglioramento nella ricerca di nutrimento. Questa abilit\u00e0 fu dimostrata da Pitcher e altri nei loro studi sul comportamento di ricerca del cibo nei banchi di ciprinidi. In questo studio, venne misurato il tempo impiegato da gruppi di carpe e pesci rossi per localizzare del cibo. Il numero di pesci nel gruppo venne fatto variare, e si osserv\u00f2, a livello statistico, una significativa diminuzione del tempo necessario a trovare il cibo nei gruppi pi\u00f9 numerosi. Un ulteriore sostegno per l'incrementata capacit\u00e0 di trovare il nutrimento da parte dei banchi si osserva nella struttura dei banchi di pesci predatori. Partridge e altri analizzarono la struttura del banco dei tonni rossi dell'Atlantico per mezzo di fotografie aeree, e scoprirono che il banco assumeva forma parabolica, un fatto che dimostrava l'applicazione della caccia cooperativa da parte di questa specie (Patridge et al., 1983).\nAumento dell'efficienza locomotoria.\nQuesta teoria afferma che gruppi di animali che si muovano in ambiente fluido possono risparmiare energia quando nuotano o volano insieme, proprio come i ciclisti possono mettersi nella scia l'uno dell'altro, in squadra. Anche le oche che volano in formazione a V - si pensa - risparmiano energia volando sulla corrente ascendente dei vortici d'ala generati dall'animale che li precede nella formazione. Si \u00e8 dimostrato che anche gli anatroccoli risparmiano energia nuotando in linea. Un'aumentata efficienza nel nuoto di gruppo \u00e8 stata proposta anche per banchi di pesci e per il krill antartico.\nStruttura del gruppo.\nLa struttura di grandi gruppi animali \u00e8 complessa proprio a causa del grande numero di animali coinvolti. Per questo l'approccio sperimentale \u00e8 spesso unito alla modellazione matematica di questi gruppi.\nApproccio sperimentale.\nGli esperimenti che studiano la struttura dei gruppi di animali cercano di determinare la posizione nello spazio di ogni animale all'interno di un dato volume in ogni unit\u00e0 di tempo. \u00c8 importante conoscere la struttura interna del gruppo poich\u00e9 questa pu\u00f2 essere collegata alle motivazioni che hanno spinto gli animali a muoversi in gruppo. Per ottenere questi dati si utilizzano diverse telecamere che riprendono da pi\u00f9 angolazioni la stessa porzione di spazio, secondo la tecnica della fotogrammetria.\nQuando centinaia o migliaia di animali occupano il volume studiato, diventa complesso distinguere ogni individuo, inoltre gli animali possono allinearsi e nascondersi a vicenda. Se si riescono a superare questi problemi, si pu\u00f2 arrivare a conoscere la posizione di ogni individuo nel tempo e diversi parametri descrittivi possono essere ricavati dall'analisi dei dati ottenuti.\nTra questi vi sono:\nModellizzazione.\nI pi\u00f9 semplici modelli matematici che descrivono gruppi di animali seguono tre regole:\nEsempi di questo tipo di simulazioni sono il programma Boids, creato da Craig Reynolds nel 1986, e i sistemi SPP (Self Propelled Particle). Molti degli attuali modelli utilizzano variazioni di queste tre leggi, ad esempio molti modelli suddividono lo spazio che circonda ciascun animale in diverse zone ed in ciascuna zona le tre regole assumono diversa importanza: nella zona pi\u00f9 vicina a ciascun animale la regola 'Evita la collisione coi vicini' \u00e8 prioritaria mentre nella fascia intermedia prevale il tentativo di mantenere la stessa direzione dei vicini, infine se un elemento si allontana eccessivamente da uno degli altri animali che lo circondano, entra nella fascia di attrazione, dove l'obiettivo principale consiste nel cercare di riavvicinarsi al compagno. La forma di queste zone \u00e8 necessariamente influenzata dalle capacit\u00e0 sensoriali dell'animale. Ad esempio, il campo visivo di un uccello non si estende alla parte posteriore del corpo, mentre i pesci possono affidarsi sia alla vista sia ai segnali idrodinamici che giungono alla linea laterale.\nRecenti studi sugli stormi di storni hanno mostrato, tuttavia, che ogni uccello modifica la propria posizione relativamente ai sei o sette animali che lo circondano direttamente, a prescindere da quanto vicini o lontani questi animali siano. \nLe interazioni tra storni in volo sono pertanto basate su una regola \"topologica\" anzich\u00e9 su una regola \"metrica\". Resta da vedere se la medesima regola si possa applicare ad altri animali.\nPrendere decisioni in gruppo.\nUn gruppo di animali, se vuole rimanere unito, si trova di fronte al problema di come fare a prendere decisioni collettive. Per un banco di pesci, ad esempio, una decisione da prendere potrebbe essere quella di quale comportamento adottare di fronte ad un predatore. Nel caso degli insetti sociali, come formiche o api, invece il problema potrebbe essere quello di decidere insieme dove costruire un nuovo nido; per un branco di elefanti, quando e dove spostarsi. Come vengono prese tali decisioni? Sono i pi\u00f9 forti o gli individui di maggior esperienza, che esercitano maggior influenza degli altri membri sul gruppo, a decidere, oppure il gruppo prende la sua decisione \"democraticamente\"? La risposta dipende dalla specie. Mentre il ruolo di una matriarca che agisce come capo in un branco di elefanti \u00e8 ben noto, altri studi hanno dimostrato che in alcune specie animali la decisione dipende dal consenso unanime. \nUno studio recente ha mostrato che piccoli gruppi di pesci usano questo sistema quando devono decidere quale comportamento seguire. I pesci fanno questo in un modo molto semplice: ognuno guarda la decisione che ha preso l'altro prima di prendere la propria. Questa tecnica generalmente porta alla decisione giusta, ma non sempre. Inoltre, quando il numero dei componenti del gruppo cresce, i pesci prendono la decisione con pi\u00f9 attenzione. Prendere una decisione \"consultandosi\" \u00e8 una forma di intelligenza collettiva, infatti usa informazioni da fonti multiple per raggiungere, generalmente, la conclusione corretta.\nAlcune simulazioni di decisioni di gruppo usano il metodo Condorcet per esprimere i modi in cui gruppi di animali arrivano al consenso unanime. "}
{"id": "3102025", "revid": "154893", "url": "https://it.wikipedia.org/wiki?curid=3102025", "title": "Entrofuoribordo", "text": ""}
{"id": "3102034", "revid": "1543377", "url": "https://it.wikipedia.org/wiki?curid=3102034", "title": "Can't Tell Me Nothing", "text": "Can't Tell Me Nothing \u00e8 un brano musicale del rapper statunitense Kanye West, estratto come primo singolo dall'album \"Graduation\" del 2007.\nLa canzone \u00e8 stata prodotta da Kanye West e DJ Toomp. Ha ricevuto una nomination come \"migliore canzone rap\" alla cinquantesima edizione dei Grammy Awards, ma ha perso contro \"Good Life\", brano dello stesso West."}
{"id": "3102038", "revid": "1543377", "url": "https://it.wikipedia.org/wiki?curid=3102038", "title": "Campionato Primavera 2010-2011", "text": "Il Campionato Primavera TIM - Trofeo \"Giacinto Facchetti\" 2010-2011 \u00e8 la 49\u00aa edizione del Campionato Primavera. Il detentore del trofeo \u00e8 il .\nLa prima fase a gironi \u00e8 iniziata l'11 settembre 2010 per terminare il 30 aprile 2011.\nLe gare della fase finale si sono giocate nel periodo tra il 4 e il 12 giugno 2011 in due impianti sportivi: lo Stadio Porta Elisa di Lucca e lo Stadio Melani di Pistoia. La squadra vincitrice del torneo \u00e8 stata l' dell'allenatore Alberto De Rossi. Questa fu la prima edizione, in concomitanza col rinnovamento della Lega Calcio, ad introdurre i playoff prima delle finali.\nRegolamento.\nIl Campionato Primavera si articola in tre fasi: gironi eliminatori, play-off di qualificazione alla fase finale, fase finale.\nLe squadre sono suddivise in tre gironi di quattordici squadre. Le prime e le seconde classificate di ogni girone, per un totale di sei squadre, accedono direttamente alla fase finale. Le terze, le quarte e le due migliori quinte classificate si affrontano in due turni play-off ad eliminazione diretta per determinare le altre due squadre ammesse alla fase finale. La fase finale \u00e8 suddivisa in tre turni: quarti di finale, semifinali, finale. Le vincenti delle semifinali si contendono il titolo.\nGli abbinamenti dei play-off erano cos\u00ec decisi:\nPlay-off.\nLe otto squadre che disputano i play-off sono accoppiate tra loro in un tabellone che prevede la disputa di sei gare a turno unico.\nIn ogni gara, le squadre meglio classificate nel girone eliminatorio hanno il diritto di disputare la partita in casa. Le due squadre vincenti le semifinali accedono alla fase finale.\nFase finale.\nLe squadre vincitrici dei gironi eliminatori e la miglior seconda in assoluto, se qualificate per la fase finale, sono considerate teste di serie e non possono incontrarsi tra loro nei quarti di finale. Le teste di serie e le altre squadre sono accoppiate mediante sorteggio.\nSquadre qualificate alla fase finale.\nTeste di serie\nSeconda fascia"}
{"id": "3102041", "revid": "287204", "url": "https://it.wikipedia.org/wiki?curid=3102041", "title": "Pomigliano Jazz Festival", "text": "Il Pomigliano Jazz Festival \u00e8 una manifestazione musicale jazz che si svolge nel Parco Pubblico \"Papa Giovanni Paolo II\" nel mese di luglio a Pomigliano d'Arco (NA).\nIl Festival \u00e8 nato nel 1996, ad oggi \u00e8 uno degli eventi musicali pi\u00f9 importanti a livello campano. Vi hanno partecipato nel corso degli anni tanti artisti jazz del panorama italiano e internazionale, dando addirittura vita ad una etichetta discografica, \"Itinera\", e ad una Fondazione, la \"Fondazione Pomigliano Jazz\".\nStoria.\nNel 1996, sin dalla nascita il Pomigliano Jazz Festival si rivel\u00f2 di altissimo livello grazie anche alla collaborazione con Umbria Jazz e al volontariato dell'associazione \"Metafore\" oltre che alla collaborazione dell'amministrazione comunale. Il battesimo dell'evento vide come ospite d'onore Herbie Hancock, alla sua seconda e ultima data in Italia dopo Perugia. Un anno dopo le cinque serate previste diventano consecutive, tre restano a pagamento e altre due totalmente gratuite come era successo anche nella prima stagione. Tra i nomi illustri quello di Roy Hargrove Crisol e Dee Dee Bridgewater. Nel 1998, tutto l'evento diventa gratuito e si decide di dedicare il tutto a George Gershwin. A ravvivare le serate, l'estro di Lester Bowie e i Brass Fantasy. Nella stagione successiva le serate scendono a tre, ma i talenti non mancano di certo.\nNel 2000 il Festival si sdoppia e comincia a prevedere anche una sezione invernale. Da questa edizione l'evento si ubica nella villa comunale di Pomigliano.\nNelle stagioni 2001 e 2002, le serate diventano quattro.\nNel 2003 ritornano al Pomigliano Jazz gli Art Ensemble of Chicago, gi\u00e0 presenti in edizioni precedenti. La nona edizione invece, moltiplica gli spazi e dilata i tempi.\nNel 2011 il festival, per la prima volta, si \u00e8 tenuto a settembre e non a luglio.\nL'edizione del 2013 ha invece puntato a ridurre l'impatto ambientale agevolando la raccolta differenziata, il risparmio energetico e l'utilizzo di materiale di riciclo per gli allestimenti.\nArtisti.\n2008.\nFrancesco Nastro"}
{"id": "3102042", "revid": "228587", "url": "https://it.wikipedia.org/wiki?curid=3102042", "title": "Amministrazione dell'aviazione civile della Cina", "text": "L'Amministrazione dell'aviazione civile della Cina, noto internazionalmente in lingua inglese come Civil Aviation Administration of China ed abbreviato in CAAC (in cinese: \u4e2d\u56fd\u6c11\u7528\u822a\u7a7a\u5c40|\u4e2d\u570b\u6c11\u7528\u822a\u7a7a\u5c40, pinyin: \"Zh\u014dnggu\u00f3 M\u00edny\u00f2ng H\u00e1ngk\u014dng J\u00fa\"), precedentemente Amministrazione generale dell'aviazione civile della Cina (in cinese: \u4e2d\u56fd\u6c11\u7528\u822a\u7a7a\u603b\u5c40|\u4e2d\u570b\u6c11\u7528\u822a\u7a7a\u7e3d\u5c40, pinyin: \"Zh\u014dnggu\u00f3 M\u00edny\u00f2ng H\u00e1ngk\u014dng Zongj\u00fa\"), \u00e8 l'autorit\u00e0 per aviazione civile del Ministero dei trasporti della Repubblica popolare cinese.\nLa CAAC sorveglia l'aviazione civile e indaga incidenti aerei ed inconvenienti. Come autorit\u00e0 aeronautica competente per la Cina, ha concluso accordi sull'aviazione civile con altre autorit\u00e0 aeronautiche, comprese quelle delle regioni ad amministrazione speciale della Repubblica popolare cinese, che sono classificate come \"special domestic\". L'agenzia ha sede nel distretto di Dongcheng a Pechino.\nLa CAAC non condivide la responsabilit\u00e0 di gestire lo spazio aereo della Cina con la Commissione militare centrale nel quadro delle normative della legge dell'aviazione civile della Repubblica popolare cinese (\u4e2d\u534e\u4eba\u6c11\u5171\u548c\u56fd\u6c11\u7528\u822a\u7a7a\u6cd5). Essendo subordinata al traffico militare, il settore dell'aviazione civile non-commerciale \u00e8 piuttosto limitato. L'aviazione generale e privata in Cina \u00e8 relativamente rara rispetto ai paesi sviluppati.\nStoria.\nLa CAAC \u00e8 stata costituita il 2 novembre 1949, poco dopo la fondazione della Repubblica popolare cinese, per gestire tutti i trasporti aerei non militari nel paese, oltre a fornire servizi di volo generale e commerciale (similmente ad Aeroflot in Unione Sovietica). Inizialmente era gestita dall'Aeronautica dell'Esercito Popolare di Liberazione, ma \u00e8 stata trasferita sotto il diretto controllo del Consiglio di Stato nel 1980.\nNel 1987 la divisione aerea di CAAC \u00e8 stata divisa in un certo numero di compagnie aeree, ciascuna prende il nome dalla regione della Cina dove aveva il suo hub. Da allora, CAAC agisce esclusivamente come agenzia governativa e non fornisce pi\u00f9 servizi commerciali di volo.\nNel marzo 2008, l'agenzia ha cambiato nome in Civil Aviation Administration of China (\u4e2d\u56fd\u6c11\u7528\u822a\u7a7a\u5c40) ed \u00e8 diventata una controllata del nuovo Ministero dei Trasporti.\nLa CAAC come compagnia aerea.\nLa CAAC ha iniziato ad operare voli di linea nazionali per le citt\u00e0 in Cina nel 1949 mentre nel 1962, la ha iniziato ad operare voli internazionali.\nNel 1987, la CAAC fu suddivisa in 6 compagnie diverse ognuna con il nome della regione geografica della posizione del loro quartier generale e delle aree funzionamento principali:\nLa compagnia utilizz\u00f2 il codice vettore IATA CA solo sui voli internazionali, i voli interni non sono stati prefissati con il codice della compagnia aerea.\nLa livrea CAAC era caratterizzata dalla bandiera nazionale cinese sullo stabilizzatore verticale, con strisce blu e la versione cinese del logo CAAC (autografata da Zhou Enlai) su una fusoliera bianca."}
{"id": "3102052", "revid": "256896", "url": "https://it.wikipedia.org/wiki?curid=3102052", "title": "CAAC", "text": ""}
{"id": "3102053", "revid": "93556", "url": "https://it.wikipedia.org/wiki?curid=3102053", "title": "Barone Walpole", "text": "Barone Walpole, di Walpole nella contea di Norfolk, \u00e8 un titolo nobiliare della par\u00eca di Gran Bretagna. Altri titoli sussidiari sono barone Walpole, di Houghton nella contea di Norfolk, visconte Walpole e conte di Orford (seconda creazione) dal 1745 al 1797, conte di Orford (terza creazione) dal 1806 al 1931 oltre al titolo di barone Clinton dal 1781 al 1791. Inoltre, sino al 1797, ebbero anche il titolo di barone Walpole di Wolterton.\nStoria.\nIl titolo di barone Walpole di Walpole nella contea di Norfolk venne creato nella par\u00eca di Gran Bretagna nel 1723 per Robert Walpole, in onore di suo padre, sir Robert Walpole, conosciuto popolarmente come primo ministro del Regno di Gran Bretagna. Il titolo venne assegnato per agnizione maschile ad ogni primogenito, ma in mancanza di eredi diretti pass\u00f2 ai suoi fratelli Edward Walpole e Horace Walpole. Al ritiro di sir Robert Walpole dalla Camera dei Comuni nel 1742, egli venne elevato alla par\u00eca di Gran Bretagna come barone Walpole di Houghton nella contea di Norfolk, visconte Walpole e conte di Orford. Quando egli mor\u00ec nel 1745, gli succedette il figlio, Robert Walpole, I barone Walpole. Nel 1724 questi spos\u00f2 Margaret, che nel 1751 era divenuta coerede dell'antica baronia Clinton alla quale pot\u00e9 accedere dal 1760.\nAl secondo conte di Orford succedette il figlio, il terzo conte. Egli prest\u00f2 servizio come lord luogotenente di Norfolk dal 1757 al 1797. Nel 1781, inoltre, succedette alla madre come XVI barone Clinton. Lord Orford non si spos\u00f2 mai ed alla sua morte la baron\u00eca di Clinton divenne quiescente, mentre gli altri titoli vennero ereditati da suo zio, il quarto conte, il quale fu un noto scrittore e politico del suo tempo. Anche questo lord Orford non si spos\u00f2 mai ed alla sua morte nel 1797 la baron\u00eca di Walpole, di Houghton, la vicecontea di Walpole e la contea di Orford si estinsero. Per una speciale disposizione regia, gli succedette nella baronia di Walpole da suo cugino Horatio Walpole, II barone Walpole.\nIl titolo di barone Walpole di Wolterton, venne creato nella par\u00eca di Gran Bretagna nel 1756 per il politico e diplomatico Horatio Walpole, fratello maggiore del primo ministro Robert Walpole, I conte di Orford. Come indicato in precedenza, a suo figlio, il secondo barone, succedette nel 1797 il cugino come IV barone Walpole. Nel 1806 la contea di Orford venne fatta rivivere proprio quando egli venne creato conte di Orford nella par\u00eca del Regno Unito. Suo figlio, il secondo conte, fu membro del parlamento. Suo nipote, il quarto conte, fu anch'egli membro del parlamento. Alla morte dell'ultimo nipote, il quinto conte, la contea di Orford si estinse. Ad ogni modo, le baronie di Walpole e di Walpole di Wolterton sopravvissero e vennero ereditate da un lontano parente, il nono barone Walpole e settimo barone Walpole di Wolterton. Egli discendeva da Thomas Walpole, secondo figlio del primo barone Walpole di Wolterton.\nBaroni Walpole di Wolterton (1756).\n\"Vedi la voce conte di Orford dal 1806 per il titolo sino ai giorni nostri\""}
{"id": "3102054", "revid": "1924342", "url": "https://it.wikipedia.org/wiki?curid=3102054", "title": "Good Life (Kanye West)", "text": "Good Life \u00e8 un brano musicale del rapper statunitense Kanye West, estratto come terzo singolo dall'album \"Graduation\" del 2007.\nLa canzone utilizza un campionamento di \"P.Y.T. (Pretty Young Thing)\" di Michael Jackson. Il brano figura il featuring del cantante R&amp;B T-Pain, oltre che i vocalizzi di John Legend e Ne-Yo e la drum machine di Timbaland, prodotta da Mike Dean.\nIl singolo \u00e8 stato pubblicato ufficiale il 2 ottobre 2007, bench\u00e9 fosse gi\u00e0 precedentemente comparso in alcune classifiche. La canzone ha vinto il Grammy Award come \"Migliore canzone rap\"."}
{"id": "3102057", "revid": "663330", "url": "https://it.wikipedia.org/wiki?curid=3102057", "title": "Anna Chancellor", "text": "Biografia.\nAnna Chancellor nasce a Richmond upon Thames, quartiere di Londra ed \u00e8 figlia di Mary Alice Jolliffe (figlia di William Jolliffe, 4\u00ba barone Hylton) e John Paget Chancellor. Da parte di madre, \u00e8 bis-nipote del primo ministro Herbert Henry Asquith, e da parte di padre, \u00e8 la bis-nipote del conte di Winchelsea e Nottingham. Suo zio \u00e8 il giornalista Alexander Chancellor e Jane Austen \u00e8 una sua prozia di ottavo grado. Altra sua lontana cugina \u00e8 l'attrice Helena Bonham Carter. La Chancellor fu accettata alla London Academy of Music and Dramatic Art ma al terzo anno lasci\u00f2 gli studi poich\u00e9 rimase incinta del poeta scozzese Jock Scott. La figlia, Poppy, \u00e8 nata nel 1988. Alla fine della relazione con Scott, Anna Chancellor ha sposato il cameraman Nigel Willoughby conosciuto sul set delle riprese di uno spot pubblicitario per la Boddington. I due hanno divorziato nel 1999.\nLa Chancellor \u00e8 attrice di cinema, di film per la televisione, serie TV e teatro. \u00c8 nota in patria per il suo ruolo da protagonista nella serie televisiva inglese \"Kavanagh QC\", e internazionalmente per la sua partecipazione alla commedia \"Quattro matrimoni e un funerale\" dove interpreta l'aristocratica Henrietta innamorata ossessivamente di Charles, interpretato da Hugh Grant. Fra gli altri ruoli da ricordare quello di Caroline Bingley nella miniserie televisiva del 1995 \"Orgoglio e pregiudizio\", tratto dal romanzo di Jane Austen. Ha partecipato anche a \"L'uomo che sapeva troppo poco\", \"Una ragazza e il suo sogno\", \"The Dreamers - I sognatori\", \"Guida galattica per autostoppisti\", \"St. Trinian's\" e \"Testimoni silenziosi\".\nDoppiatrici italiane.\nNelle versioni in italiano delle opere in cui ha recitato, Anna Chancellor \u00e8 stata doppiata da:"}
{"id": "3102060", "revid": "287204", "url": "https://it.wikipedia.org/wiki?curid=3102060", "title": "Cinebrivido", "text": "Cinebrivido \u00e8 un romanzo dello scrittore argentino Jos\u00e9 Pablo Feinmann.\nTrama.\nFernando Castelli, trentenne sceneggiatore fallito che vive ancora con la dispotica madre e che sbarca il lunario svolgendo lavoretti di poco conto, scopre che la produttrice cinematografica hollywoodiana Greta Toland vuole girare un film su un serial killer, ma non ha ancora trovato la sceneggiatura giusta. Fernando, allettato dalla possibilit\u00e0 di dare una svolta alla sua misera esistenza, promette alla Toland di fornirle una grande sceneggiatura in cambio di svariati milioni di dollari: per farlo, commette una serie di efferati delitti sotto lo pseudonimo di \"Van Gogh\", delitti che poi traspone su carta e propone come sceneggiatura alla produttrice. Alla fine il film sceneggiato da Fernando viene girato, e a lui spettano cospicui compensi; tuttavia, in un raptus di megalomania, Fernando ha confessato alla Toland di essere lui l'inafferrabile assassino Van Gogh: per Fernando quindi si aprono le porte della prigione."}
{"id": "3102063", "revid": "223320", "url": "https://it.wikipedia.org/wiki?curid=3102063", "title": "Miss Universo Barbados", "text": ""}
{"id": "3102070", "revid": "767487", "url": "https://it.wikipedia.org/wiki?curid=3102070", "title": "Carlos Barrionuevo", "text": "Muore per annegamento nell'agosto 2015 all'et\u00e0 di 37 anni, cadendo dall'imbarcazione durante una battuta di pesca con alcuni amici sul fiume Paran\u00e1\nCarriera.\nClub.\nDurante la sua carriera ha giocato con varie squadre di club, giocando in massima serie in Per\u00f9 ed in Argentina, per giungere nel 2005 in Europa prima in Portogallo (una stagione in massima serie con il Penafiel, chiusa all'ultimo posto) e successivamente in Italia, dove disputa quattro stagioni in Serie C e una in Serie B con la (annata 2008-2009).\nIl 27 dicembre 2010 rescinde il contratto che lo legava all'Atletico Roma fino al 2012 per \"nostalgia verso la sua terra e verso la sua famiglia\"."}
{"id": "3102071", "revid": "2110845", "url": "https://it.wikipedia.org/wiki?curid=3102071", "title": "Jacques Martin (disegnatore)", "text": "Collabor\u00f2 con \"Le Journal de Tintin\" e cre\u00f2 le serie di Alix e Lefranc, diffuse soprattutto in Francia e Belgio.\nBiografia.\nDopo alcuni studi in ingegneria si dedic\u00f2 dal 1942 al fumetto. Nel 1946, dopo la fine della seconda guerra mondiale, si rec\u00f2 in Belgio per trovare un editore dei suoi lavori e incontr\u00f2 Georges Remi (pi\u00f9 famoso con lo pseudonimo di Herg\u00e9), con il quale collabor\u00f2 nella serie \"Le avventure di Tintin\" e dal quale prese il tratto pulito per la realizzazione dei fumetti.\nNel 1948, cre\u00f2 \"Alix\", il suo personaggio pi\u00f9 famoso, dapprima pubblicato nel fumetto Tintin, le cui avventure si svolgevano nel periodo della Roma cesariana. Il fumetto si fece subito notare per l'accuratezza delle ricostruzioni architettoniche e storiche, a cui seguirono altri periodi con diversi personaggi.\nLa storia \"Lo spettro di Cartagine\" vinse il premio del festival internazionale del fumetto di Angoul\u00eame nel 1978\nAltri personaggi creati da Martin furono il giornalista \"Lefranc\" nel 1952, a cui seguirono l'architetto medievale \"Jhen\" nel 1978, l'ateniese Orion, l'egiziano Keos, Arno e Lo\u00efs. \nNel 1998 lasci\u00f2 realizzare i disegni dal collaboratore Rafael Morales.\nMuore di edema polmonare nella clinica di Orbe all'et\u00e0 di 88 anni, il 21 gennaio 2010"}
{"id": "3102072", "revid": "729019", "url": "https://it.wikipedia.org/wiki?curid=3102072", "title": "Linea U3 (metropolitana di Berlino)", "text": "La linea U3 \u00e8 una linea della metropolitana di Berlino (\"U-Bahn\"). Conta 24 stazioni e una lunghezza di 19,7 chilometri.\nCollega i ricchi sobborghi sud-occidentali Zehlendorf e Dahlem al centro della ex Berlino Ovest (City-West) in corrispondenza di Augsburger Stra\u00dfe e Wittenbergplatz, dopo aver attraversato sotterraneamente tutto il quartiere di Wilmersdorf.\nA partire dal 7 maggio 2018 la linea U3 prosegue fino al capolinea di Warschauer Stra\u00dfe, condividendo binari e percorso con la U1 attraverso i quartieri di Sch\u00f6neberg e Kreuzberg.\nLa linea U3 \u00e8 in particolare utilizzata quotidianamente dagli studenti della Freie Universit\u00e4t Berlin."}
{"id": "3102073", "revid": "508036", "url": "https://it.wikipedia.org/wiki?curid=3102073", "title": "Lu\u00eds Pedro Cavanda", "text": "Carriera.\nClub.\nGli inizi.\nNato in Angola da genitori congolesi, ma di passaporto belga, Cavanda inizia a giocare a calcio sin da piccolo frequentando le scuole-calcio della formazione dello Standard Liegi.\nLazio e i vari prestiti.\nNel 2007, dopo essere stato notato dall'allora dirigente della Lazio Walter Sabatini, viene ammesso nelle formazioni giovanili della societ\u00e0 capitolina, continuando a crescere come calciatore e diventando un membro effettivo della Campionato Primavera laziale.\nDebutta sia in prima squadra che nelle coppe europee il 17 dicembre 2009, nella partita di Europa League contro il Levski Sofia (sconfitta per 0-1), giocando tutta la partita da titolare.\nNel luglio 2010 prende parte al ritiro della prima squadra, venendo poi inserito dal tecnico laziale Edoardo Reja nella rosa biancoceleste. Il 29 agosto 2010, a 20 anni, esordisce in Serie A entrando al posto di Simone Del Nero nel secondo tempo di Sampdoria-Lazio (2-0) allo Stadio Luigi Ferraris di Genova. In Lazio- (1-1) del 22 settembre gioca la sua prima partita da titolare in campionato.\nIl 31 gennaio 2011 viene ceduto in prestito al Torino, e a fine stagione torna alla Lazio.\nNel luglio 2011 prende parte al ritiro di Auronzo di Cadore con la prima squadra biancoceleste. Il debutto stagionale avviene il 14 dicembre 2011 nella gara di Europa League contro lo Sporting Lisbona, vinta dalle \"Aquile\" per 2-0.\nIl 31 gennaio 2012 viene ceduto in prestito al dove disputa 8 partite, a fine stagione fa ritorno alla Lazio.\nNella stagione 2012-2013, si ritrova nuovamente alla Lazio, questa volta sotto la gestione di mister Vladimir Petkovi\u0107 che decide di impiegarlo come vice-Luli\u0107. Fa il suo esordio stagionale il 23 agosto, nella partita in trasferta contro il Mura 05, play-off di Europa League, giocando tutta la partita, la partita finir\u00e0 2-0 per la Lazio. La prima partita giocata in campionato della stagione in corso arriva il 16 settembre contro il ChievoVerona, giocando nuovamente tutto l'incontro, la partita verr\u00e0 vinta dai \"biancocelesti\" per 3-1.\nIl 18 agosto 2013 perde la Supercoppa italiana 2013 contro la Juventus per 4-0. Il 15 settembre 2013 segna il suo primo gol in Serie A contro il Chievo Verona nella partita vinta in casa dalla Lazio per 3-0.\nIl 20 maggio 2015 perde la finale di Coppa Italia dove la Lazio viene sopraffatta dalla Juventus per 2-1.\nTrabzonspor, Galatasaray e il prestito allo Standard Liegi.\nIl 12 luglio 2015 viene acquistato dal club turco del per una cifra vicina ai 2 milioni di euro. Esordisce il 6 agosto successivo nella partita di qualifazione all'Europa League, pareggiata, per 1-1 ai tempi supplementari, contro i macedoni del ; tale risultato non permette alla squadra turca di superare il turno. Il 15 agosto 2015 arriva l'esordio in S\u00fcper Lig in occasione della partita vinta, per 1-0, contro il . Conclude la stagione con un bottino di 27 presenze.\nIl 9 agosto 2016 passa al per 1,8 milioni di euro firmando un contratto triennale. Quattro giorni pi\u00f9 tardi, seppur non scendendo in campo, vince la Supercoppa turca poich\u00e9 la sua nuova squadra si impone, ai calci di rigore, sul , L'esordio arriva il 24 settembre 2016 in occasione della trasferta pareggiata, per 2-2, contro il Be\u015fikta\u015f. Conclude la stagione con un bottino di 13 presenze. Dal 5 maggio del 2020 risulta essere svincolato.\nNazionale.\nScelta la Nazionale belga, ha rappresentato il paese con le giovanili Under-18, Under-19 ed Under-21.\nIl 6 marzo 2015, Florent Ibeng\u00e9, commissario tecnico della Nazionale di calcio della Repubblica Democratica del Congo, dichiara che il giocatore ha accettato la convocazione del 28 marzo successivo per l'amichevole contro l'Iraq. Tuttavia il giocatore sceglie di non rispondere alla chiamata del CT Ibeng\u00e9.\nIl 2 ottobre 2015 viene convocato per la prima volta da Marc Wilmots, commissario tecnico della nazionale maggiore del Belgio, per le gare di qualificazione a Euro 2016 contro Andorra e Israele. Esordisce il 10 ottobre successivo nella partita contro l'Andorra vinta per 1-4 subentrando, all'81\u00ba minuto, al compagno di squadra Thomas Meunier.\nStatistiche.\nPresenze e reti nei club.\n\"Statistiche aggiornate al 22 dicembre 2018.\""}
{"id": "3102074", "revid": "6923", "url": "https://it.wikipedia.org/wiki?curid=3102074", "title": "Mandalay Pictures", "text": "Mandalay Pictures (anche Mandalay Independent Pictures e la Mandalay Vision) \u00e8 una societ\u00e0 cinematografica americana fondata il 1995 da Peter Guber, ex capo della Sony Pictures Entertainment e della The Guber-Peters Company, e ora fa parte della societ\u00e0 di media e intrattenimento del Mandalay Entertainment Group. In seguito Mandalay ha stretto un accordo di produzione cinematografica con la Sony Pictures attraverso la Columbia e la TriStar Pictures. La societ\u00e0 ha anche una propria divisione di produzione cinematografica indipendente, Mandalay Vision (Mandalay Independent Pictures fino al 2010), che ha lanciato nel 2007."}
{"id": "3102083", "revid": "1305772", "url": "https://it.wikipedia.org/wiki?curid=3102083", "title": "Clematis recta", "text": "Clematis recta , comunemente nota come clematide eretta, \u00e8 una pianta perenne, di medie dimensioni, appartenente alla famiglia delle Ranunculaceae, originaria di Europa e Caucaso.\nEtimologia.\nIl nome generico (\"Clematis\") viene normalmente attribuito a Dioscoride e deriva dalla radice greca \"klema\" (= \u201cviticcio\u201d o anche =\u201cpianta volubile\u201d o anche =\"legno flessibile\"). L'epiteto specifico (\"recta\") \u00e8 derivato dal suo portamento.\nIl binomio scientifico attualmente accettato (\"Clematis recta\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"\u201dSpecies Plantarum\u201d\" del 1753.\nDescrizione.\nSono piante di tipo cespuglioso alte da 5 a 15 dm. La forma biologica \u00e8 definita come emicriptofita scaposa (H scap), ossia sono piante erbacee perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie. Tutti i suoi tessuti, come del resto in altre \u201cranuncolacee\u201d, sono percorsi da un succo acre.\nRadici.\nLa radice \u00e8 del tipo fascicolato.\nFoglie.\nLe foglie sono glauche, glabre e caduche: lungo il fusto sono a disposizione opposta; la lamina \u00e8 del tipo composto divisa in 5 \u2013 7 segmenti pennati; i segmenti sono interi a forma triangolare-ovata; i piccioli sono lunghi ed esili. Dimensione dei segmenti: larghezza 3 \u2013 4\u00a0cm; lunghezza 6 \u2013 9\u00a0cm.\nInfiorescenza.\nL'infiorescenza \u00e8 del tipo a racemo corimbiforme con fiori biancastri (o lattei). All'ascella del peduncolo del corimbo sono presenti delle piccole brattee di tipo fogliaceo, mentre ogni fiore ha un suo pedicello. Lunghezza dei pedicelli: 2 \u2013 3\u00a0cm. Diametro dell'infiorescenza: 8 \u2013 15\u00a0cm.\nFiore.\nIl fiore di questa pianta, caratterizzato da una certa assenza di coesione tra i vari organi fiorali, \u00e8 privo di una corolla vera e propria, mentre \u00e8 il calice colorato che ha la funzione vessillifera (quindi i sepali del calice possono essere indicati come petaloidei). In questa pianta il perianzio \u00e8 quindi formato da un solo verticillo di elementi pi\u00f9 o meno indifferenziati (perianzio apoclamidato). Non sono piante nettarifere. I fiori sono inoltre attinomorfi e tetrameri (formati cio\u00e8 da 4 sepali \u2013 raramente 5). Diametro dei fiori: 1,5 \u2013 2\u00a0cm.\nFrutti.\nI frutti sono costituiti da numerosi acheni riuniti in un capolino. Ogni achenio, fusiforme, con un breve becco \u00e8 indeiscente e contiene un solo seme. Lo stilo \u00e8 persistente alla fruttificazione e si trasforma in una piuma lunga e sericea per favorire la disseminazione tramite il vento (disseminazione anemocora).\nRiproduzione.\nLa riproduzione avviene tramite l'impollinazione garantita soprattutto dal vento (vedi sopra). Anche se queste piante sono prive di nettare, diversi insetti, come api e vespe, si nutrono del suo polline per cui \u00e8 probabile anche una certa fecondazione entomogama (impollinazione entomogama).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Clematis\" comprende oltre 200 specie (otto delle quali sono spontanee dei nostri territori) appartenenti sia dell'emisfero boreale che quello australe. La famiglia delle Ranunculaceae invece comprende oltre 1500 specie distribuite su circa 35 generi. \nAll'interno del genere la specie di questa scheda fa parte della sezione \"Euclematis\" caratterizzata dal non avere petali, mentre il calice si compone di 4 \u2013 8 sepali banchi o violacei..\nIl numero cromosomico di \"C. recta\" \u00e8: 2n = 16.\nVariabilit\u00e0.\nNell'elenco che segue sono indicate alcune sottospecie non presenti sul territorio italiano (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nIbridi.\nQui di seguito \u00e8 indicato un ibrido interspecifico:\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nNell'ambito dello stesso genere, e relativamente alla flora spontanea italiana, la pianta di questa voce pu\u00f2 essere confusa con altre due specie:\nI fiori delle tre specie nell'insieme sono molto simili, mentre negli individui adulti in \u201cfiammola\u201d e \u201cvitalba\u201d il fusto \u00e8 di tipo legnoso. Ma l'elemento pi\u00f9 decisivo per la distinzione delle tre specie \u00e8 la lamina fogliare: tutte e tre le specie hanno una lamina pennato-partita, ma mentre nella specie \"fiammola\" i segmenti sono a loro volta bi-tripartiti, nella specie \"vitalba\" sono interi e in numero di 3 - 5 con vistosi peduncoli patenti, in \"erecta\" i sono interi ma in numero maggiore (5\u00a0\u2013 7) con brevi peduncoli ripiegati verso l'asse centrale della foglia (vedi figura).\nUsi.\nFarmacia.\n\u00c8 una pianta velenosa (contiene il glicoside ranunculina): irrita gli occhi e al contatto della pelle pu\u00f2 produrre irritazione e vesciche. Le foglie e i fiori hanno un sapore acre che brucia, l'asprezza pu\u00f2 essere notevolmente ridotta con l'essiccazione della pianta. Secondo la medicina popolare questa pianta ha le seguenti propriet\u00e0: diaforetica (agevola la traspirazione cutanea), diuretiche (facilita il rilascio dell'urina), rubefacente (richiama il sangue in superficie, alleggerendo la pressione interna). \u00c8 usata anche in medicina omeopatica.\nGiardinaggio.\nL'unico impiego che questa pianta trova normalmente \u00e8 nel giardinaggio. Va messa in un terreno abbastanza fertile con sabbia e con un buon drenaggio in zone soleggiate. Teme l'inverno lungo e umido."}
{"id": "3102085", "revid": "729019", "url": "https://it.wikipedia.org/wiki?curid=3102085", "title": "Linea U4 (metropolitana di Berlino)", "text": "La linea U4 della metropolitana di Berlino (\"U-Bahn\") \u00e8 lunga 2,9\u00a0km e ha 5 stazioni.\nStoria.\nNei primi anni del XX secolo, l'amministrazione cittadina di Sch\u00f6neberg (all'epoca \u2013 e fino al 1920 \u2013 indipendente da Berlino) decise di costruire una linea metropolitana che attraversasse la citt\u00e0 da nord a sud.\nI lavori iniziarono nel 1908 e la linea, lunga circa e con cinque stazioni, venne attivata il 1\u00ba dicembre 1910. Sch\u00f6neberg divenne cos\u00ec la sesta citt\u00e0 in Europa \u2013 dopo Londra, Glasgow, Budapest, Parigi e Berlino \u2013 ad essere dotata di una propria metropolitana.\nL'esercizio della linea venne affidato alla Hochbahngesellschaft, che gi\u00e0 eserciva la metropolitana di Berlino; il 10 luglio 1926 la linea venne integrata definitivamente nella rete berlinese della Hochbahngesellschaft.\nLa primitiva stazione di Nollendorfplatz, capolinea settentrionale della metropolitana, era posta ai confini con la citt\u00e0 di Charlottenburg e permetteva l'interscambio con la metropolitana di Berlino (l'odierna linea U\u00a02), che in tale tratto correva in viadotto. Essa venne sostituita da una nuova grande stazione di interscambio, composta di due livelli sotterranei e uno sopraelevato, che venne attivata il 24 ottobre 1926.\nNel 1930, la ex metropolitana di Sch\u00f6neberg risultava integrata nella pi\u00f9 lunga linea B\u00a0I, che collegava Warschauer Br\u00fccke a Hauptstra\u00dfe, via Nollendorfplatz: da Nollendorfplatz a Warschauer Br\u00fccke i treni percorrevano la tratta oggi percorsa dalle linee U\u00a01 e U\u00a03.\nIl 1\u00ba marzo 1966 la BVG, esercente del trasporto pubblico urbano di Berlino Ovest, introdusse una nuova numerazione delle linee della metropolitana, in sostituzione delle vecchie denominazioni alfabetiche: la linea, ora nuovamente limitata alla tratta da Nollendorfplatz a Innsbrucker Platz, ottenne il numero \u00ab4\u00bb."}
{"id": "3102101", "revid": "2207479", "url": "https://it.wikipedia.org/wiki?curid=3102101", "title": "Microgame (azienda)", "text": "Microgame S.p.A. \u00e8 una societ\u00e0 per azioni italiana che opera con regolare autorizzazione AAMS nel settore del gioco a distanza (skill games, concorsi a pronostici, scommesse a quota fissa, scommesse ippiche, lotterie, bingo).\nL'azienda opera sia come sviluppatore e fornitore di piattaforme applicative e relativi servizi integrati di gestione in modalit\u00e0 ASP, sia attraverso la \"community\" \"People's Poker Network\", che comprende 130 siti di gioco in tutta Italia e che conta oltre 1,5 milioni di conti di gioco aperti.\nAttualmente detiene circa il 30% della raccolta del mercato italiano del poker online e il 27,1% di quello delle scommesse sportive online (pari al 9,4% del mercato complessivo). \nDal luglio 2021 la societ\u00e0 di investimento Piomo S.A. (Piomo) detiene il controllo della Microgame. \nStoria.\nLa societ\u00e0 \u00e8 stata fondata nel 1996 dall'ingegnere Fabrizio D'Aloia. L'attivit\u00e0 principale dell'azienda \u00e8 lo sviluppo di applicazioni per il web.\nNel 1998, l'azienda \u00e8 tra le prime ad entrare nel settore delle scommesse sportive, appena regolamentato. Successivamente, si specializza nel settore e diventa il principale service provider italiano nel settore delle scommesse online, oltre ad ampliare la propria fornitura di servizi anche in Kirghizistan, Russia, Georgia, Malta, Austria e Regno Unito. Fra il 2006 e il 2007 (anno in cui Microgame diventa una societ\u00e0 per azioni), entra nei mercati delle scommesse ippiche e delle lotterie istantanee online.\nNel 2008, la societ\u00e0 amplia notevolmente l'offerta di gioco e servizi: a marzo lancia le versioni online di Totocalcio, Totogol, Big Match, Big Race e concorsi ippici; a maggio parte la nuova piattaforma integrata per i concessionari che le fanno capo; a luglio \u00e8 inaugurato ufficialmente il \"People's Poker Network\", seguito di l\u00ec a pochi mesi dal portale unico, in vista della legalizzazione del poker online, operata nel settembre 2008.\nIl 2009 \u00e8 un anno di crescita esponenziale per il gruppo: la raccolta complessiva di giocate supera il miliardo di euro, mentre i ricavi superano i 248 milioni di euro, garantendo 11 milioni di utile netto. Viene inoltre costituito il \"People's Poker Team Pro\", lanciata la piattaforma per il blackjack online ed ideato il primo evento \"live\" del circuito \"People's\": la \"People's Poker Cruise\" (12-15 dicembre 2009), un torneo di Texas hold 'em tenuto su una nave da crociera sulla tratta Civitavecchia-Barcellona e ritorno.\nNel 2010, si tiene il \"People's Poker Tour\", un torneo \"live\" strutturato su quattro tappe che si tengono a Kranjska Gora (9-12 aprile), Budapest (9-12 giugno), Budua (15-18 settembre) e Nova Gorica (29 novembre-5 dicembre). Infine, viene lanciata la piattaforma per il bingo online.\nNel dicembre 2017 Microgame ha sottoscritto un accordo di collaborazione con SportPesa dopo aver acquisito una partecipazione di maggioranza in RCS Gaming, comparto-giochi del gruppo editoriale RCS Media Group.\nNel giugno 2018 Microgame sigla un accordo con la societ\u00e0 canadese Global Daily Fantasy Sports per lanciare i prodotti legati ai fantasy sport di questo operatore sul mercato italiano."}
{"id": "3102102", "revid": "729019", "url": "https://it.wikipedia.org/wiki?curid=3102102", "title": "Stardust (programma radiofonico)", "text": "Stardust \u00e8 un programma radiofonico di m2o condotto da Paolo Bolognesi, in onda sin dalla nascita dell'emittente nel 2002, che trasmette brani di musica house in voga nei migliori club italiani ed europei, concentrandosi da alcuni anni sui generi minimal e deep house.\nIl programma \u00e8 andato in onda dalle 22 alle 24, dal luned\u00ec al venerd\u00ec; la sua classifica \u00e8 stata in onda il sabato pomeriggio dalle 16 alle 17 e trasmetteva i 20 singoli pi\u00f9 gettonati della settimana fra quelli presenti nella playlist del programma. Nella stagione 2010-2011 il programma perde la seconda ora di trasmissione."}
{"id": "3102103", "revid": "767487", "url": "https://it.wikipedia.org/wiki?curid=3102103", "title": "Leopoldina Eleonora del Palatinato-Neuburg", "text": "Biografia.\nLeopoldina era la pi\u00f9 giovane dei diciassette figli del conte palatino Filippo Guglielmo del Palatinato (1615\u20131690) e di sua moglie, Elisabetta Amalia (1635\u20131709), figlia del langravio Giorgio II d'Assia-Darmstadt. Una delle sue sorelle maggiori, Eleonora Maddalena, spos\u00f2 nel 1676 l'imperatore Leopoldo I, e ci\u00f2 permise ai suoi numerosi fratelli e sorelle di fare una brillante carriera o di contrarre prestigiosi matrimoni.\nDopo la morte del padre, suo fratello maggiore, Giovanni Guglielmo, divenne il suo tutore, occupandosi di fornirle un'adeguata istruzione. Leopoldina apprese cos\u00ec i principi della religione cattolica, impar\u00f2 a parlare diverse lingue ed a svolgere lavori artigianali, ma soprattutto ricevette un'ottima educazione musicale dal maestro della cappella di corte, il vicentino Sebastiano Moratelli.\nNell'estate del 1691, la principessa, ammalatasi, trov\u00f2 difficile spostarsi da Neuburg a D\u00fcsseldorf. Venne curata da sua cognata Anna Maria, che le era profondamente affezionata, e le sue condizioni sembrarono nuovamente migliorare. Nel marzo del 1693 venne fidanzata a Massimiliano II Emanuele di Baviera, rimasto vedovo l'anno prima, dopo la morte della sua prima moglie, Maria Antonia. Tuttavia Leopoldina mor\u00ec non ancora quattordicenne, dopo essere stata preda di febbri per sette giorni.\nVenne sepolta nella Chiesa di Sant'Andrea di D\u00fcsseldorf, mentre il suo cuore, racchiuso in un'urna, fu posto nella cripta comitale della chiesa di corte di Neuburg, insieme all'urna contenente il cuore di suo fratello Filippo Guglielmo Augusto, sulla bara di sua madre.\nNel 2007, a seguito di un'attivit\u00e0 di decontaminazione, la bara di Leopoldina \u00e8 stata aperta, ed i resti mummificati della principessa, che erano stati sepolti in sudari di seta, hanno permesso di attestare che causa della sua morte fu la tubercolosi."}
{"id": "3102107", "revid": "729019", "url": "https://it.wikipedia.org/wiki?curid=3102107", "title": "Linea U6 (metropolitana di Berlino)", "text": "La linea U6 della metropolitana di Berlino \u00e8 lunga e ha 29 stazioni.\nAttraversa Berlino in direzione nord-sud passando per il centro della citt\u00e0, servendo cos\u00ec i quartieri di Tegel, Reinickendorf, Wedding, Mitte, Kreuzberg, Tempelhof, Mariendorf.\nDurante il periodo di divisione della capitale, il quartiere di Mitte era l'unico tra i quartieri sopracitati ad essere sotto il controllo russo; pertanto i treni sulla linea U6, cos\u00ec come quelli della parallela U8, continuarono ad essere utilizzabili solo dai cittadini di Berlino Ovest, che, pur percorrendo sotto terra la parte orientale della citt\u00e0, non fermavano nelle sue stazioni situate a Mitte, le quali furono per lunghi anni chiuse e chiamate Geisterbahnh\u00f6fe."}
{"id": "3102109", "revid": "729019", "url": "https://it.wikipedia.org/wiki?curid=3102109", "title": "Linea U7 (metropolitana di Berlino)", "text": "La linea U7 della metropolitana di Berlino (\"U-Bahn\") \u00e8 lunga 31,8\u00a0km e ha 40 stazioni.\nLa linea fu creata nel 1966 separando una diramazione dell'attuale linea U6, poi prolungata per tappe fino a Spandau.\nLa U7 \u00e8 la pi\u00f9 lunga linea metropolitana di tutta Berlino, pur attraversando quartieri compresi nella sola ex-Berlino Ovest. Serve i quartieri (\"Ortsteile\") di Spandau, Haselhorst, Siemensstadt, Charlottenburg-Nord, Charlottenburg, Wilmersdorf, Sch\u00f6neberg, Kreuzberg, Neuk\u00f6lln, Britz, Gropiusstadt, Rudow.\nDalla stazione di Rudow partono regolarmente autobus diretti all'aeroporto di Sch\u00f6nefeld (dal 25 ottobre 2020 aeroporto di Berlino-Brandeburgo)."}
{"id": "3102119", "revid": "729019", "url": "https://it.wikipedia.org/wiki?curid=3102119", "title": "Linea U8 (metropolitana di Berlino)", "text": "La linea U8 della metropolitana di Berlino (\"U-Bahn\") \u00e8 lunga 18,1\u00a0km e ha 24 stazioni.\nRealizzata dalla AEG, fu inizialmente denominata \"Gesundbrunnen-Neuk\u00f6llner-Bahn\" (GN-Bahn).\nLa linea U8 attraversa Berlino in direzione nord-sud passando per il centro della citt\u00e0, servendo cos\u00ec i quartieri di Wittenau, Reinickendorf, Gesundbrunnen, Mitte, Kreuzberg, Neuk\u00f6lln.\nDurante gli anni di divisione della citt\u00e0 il quartiere di Mitte era l'unico tra i quartieri attraversati dalla linea U8 ad appartenere al settore sovietico, e pertanto la linea U8, come anche la parallela linea U6, continu\u00f2 a servire i cittadini di Berlino Ovest mentre le stazioni situate in Mitte restarono chiuse e furono cos\u00ec scenario del fenomeno delle Geisterbahnh\u00f6fe."}
{"id": "3102122", "revid": "729019", "url": "https://it.wikipedia.org/wiki?curid=3102122", "title": "Linea U9 (metropolitana di Berlino)", "text": "La linea U9 della metropolitana di Berlino (\"U-Bahn\") \u00e8 lunga 12,5\u00a0km e ha 18 stazioni.\nFu realizzata dall'amministrazione di Berlino Ovest in seguito alla divisione della citt\u00e0, per collegare i quartieri a nord e a sud al \"Neuer Westen\", divenuto il centro dei settori occidentali.\nProcedendo da nord verso sud tocca i quartieri: Gesundbrunnen, Wedding, Moabit, Hansaviertel, Charlottenburg, Wilmersdorf, Friedenau, Steglitz.\nDate di apertura.\nLa linea U9 venne aperta in quattro fasi:"}
{"id": "3102128", "revid": "92723", "url": "https://it.wikipedia.org/wiki?curid=3102128", "title": "Marco Crugnola", "text": "Nel luglio 2009 ha raggiunto il suo miglior piazzamento nella classifica ATP al numero 165. Il suo miglior posizionamento nella classifica del doppio \u00e8 stato il n.118, raggiunto il 6 aprile 2009.\nInoltre ha raggiunto nel 2011 il miglior risultato in un torneo del Grande Slam, ovvero il primo turno agli Australian Open 2011 dopo aver vinto i tre precedenti turni di qualificazione. In singolare si \u00e8 aggiudicato, tra i successi pi\u00f9 importanti, tre tornei Futures ed \u00e8 giunto in finale per due volte in un torneo Challenger.\nCaratteristiche tecniche.\nEra un giocatore destro con uno stile di gioco veloce e moderno, cercava di concludere gli scambi con pochi colpi e non disdegnava discese a rete e palle smorzate e vol\u00e9e. Era dotato di un buon dritto ma soprattutto di un ottimo rovescio a una mano; ha collezionato buoni risultati non soltanto sulla terra battuta, classica superficie per i tornei Challenger Series, ma anche su tutte le altre superfici.\nNel corso degli anni, ha migliorato molto quello che era il suo principale tallone d'achille cio\u00e8 gli spostamenti. Ha scontato forse un'eccessiva \"pigrizia\" nei movimenti laterali, che lo vedevano in difficolt\u00e0 se non era lui stesso a prendere l'iniziativa e comandare il gioco con il suo brillante gioco d'attacco, caratteristica che lo contraddistingueva.\nCarriera tennistica.\n2010.\nDurante la stagione 2010 Marco Crugnola riesce ad ottenere discreti risultati a partire dal Challenger di Dallas, disputatosi agli inizi di febbraio, e nel quale riesce a superare, anche se in tre set, i primi due turni e finendo per arrendersi contro l'australiano Carsten Ball, classificato molto meglio di lui. Al Challenger di Bergamo, poco tempo dopo, non riesce ad avanzare al terzo turno perch\u00e9 viene fermato dal giamaicano astro nascente Dustin Brown che, in due set conclusi al tie-break, elimina dal torneo il giocatore lombardo.\nI successivi tornei non vanno per il verso giusto e Marco incassa sonore sconfitte anche nei primi turni; a St. Brieuc \u00e8 fuori alla prima partita, e un mese pi\u00f9 tardi a Sanremo perde al secondo turno dall'argentino Mart\u00edn Vassallo Arg\u00fcello. \u00c8 al Challenger di Cremona che sembra avvenire la rinascita e la svolta di questa stagione infatti riesce a sconfiggere il temibile statunitense Rajeev Ram numero 90 in tre set, batte Jamie Baker in due set e infine esce sconfitto al tie-break del terzo set contro Marius Copil.\nAl Challenger di Roma \u00e8 battuto dall'argentino Berlocq e a Lugano il 7 giugno il sorteggio gli pone di fronte l'idolo di casa Stanislas Wawrinka che si dimostra superiore rifilandogli un secco 6-1 6-2. Anche a Milano \u00e8 costretto a tornare a casa al primo turno, a Marburgo e B\u00e5stad non entra nel tabellone principale, fermandosi alle qualificazioni.\nAnche al torneo di Umago si ripete la stessa storia e non riesce ad andare oltre il primo turno delle qualificazioni; il 9 agosto 2010 decide di partecipare al Italy F21 che si tiene ad Appiano, e qui riesce a superare agevolmente i primi tre turni del torneo e giunge in semifinale. A questo punto deve sfidare Alberto Brizzi, bresciano che tiene duro durante il secondo set e porta il match fino alla terza partita che si conclude al tie-break, a favore di Crugnola. La finale gli pone di fronte Matthias Bachinger, avversario che sembra riprendere le redini del match durante il secondo set, ma che subisce il decisivo break nell'ultimo set, risultato che porta Marco Crugnola alla prima vittoria di un torneo in stagione.\nPochi giorni dopo \u00e8 il momento del Challenger di Manerbio, dove il tennista varesino \u00e8 costretto a partire dalle qualificazioni seppur con un bye al primo turno di esse. In due set supera entrambi gli incontri di qualificazione invece ne servono tre per sbarazzarsi dell'austriaco Daniel K\u00f6llerer; Pablo Santos si ritira a met\u00e0 match e l'olandese Thomas Schoorel viene superato in tre set. Tocca quindi al turno semifinale dove Alberto Brizzi, beniamino del pubblico \u00e8 pronto ad affrontare Crugnola un'altra volta; l'incontro \u00e8 davvero combattuto infatti i primi due set vengono terminati al tie-break (il primo a favore di Brizzi il secondo per Marco) e il decisivo \u00e8 prontamente diretto verso la giusta direzione dal tennista lombardo, forse complice la stanchezza accumulata da Brizzi nel turno precedente contro Filippo Volandri. In finale deve sfidare l'olandese Robin Haase, gi\u00e0 dominatore di Challenger in questa stagione e perfettamente in forma in questo torneo; non resta quindi che inchinarsi alla superiorit\u00e0 dell'avversario, che lascia 5 giochi a Marco Crugnola. La prima settimana di settembre inizia il Challenger di Siviglia e qui dopo due turni combattuti si pone sul suo cammino il temibile portoghese Rui Machado che con una prova di valore rifila un 6-3 6-1 all'avversario. Il Challenger successivo, quello umbro di Todi, non va per il verso giusto perch\u00e9 Marco \u00e8 sconfitto dal numero 464 delle classifiche mondiali in soli due set.\nIl 20 settembre inizia il torneo ATP World Tour 250 di Bucarest al quale Marco decide di partecipare come molti altri tennisti italiani; deve per\u00f2 partire dai turni di qualificazione (3 incontri) per poi entrare nel main draw. Al primo turno di qualifica non ci sono problemi infatti si aggiudica la partita per 7-5 6-4, al secondo turno per\u00f2 finisce l'avventura romena di Crugnola che deve cedere all'iberico Albert Ramos-Vi\u00f1olas con lo score di 6-1 6-4, quattro break subiti e solo uno inflitto.\nLa settimana successiva \u00e8 il turno del Challenger italiano di Napoli dove ha la possibilit\u00e0 data la posizione nel ranking, di partire direttamente dal tabellone principale; il primo turno gli pone daventi un tedesco classificato meglio di lui, infatti la partita \u00e8 molto dura ma \u00e8 vinta con ben due set aggiudicati al tie-break. Al secondo turno, disputato il 30 settembre, il tennista lombardo deve affrontare un collega tecnicamente inferiore e che ha disputato davvero poche partite nell'anno, ma il primo set mostra un Dustov molto pronto alla risposta e un Crugnola poco efficace nei turni di servizio. La prima partita viene decisa nei game finali ed \u00e8 vinta dal tennista uzbeko per 7-5. Il secondo set vede il tennista italiano in miglioramento al servizio, nonostante i tre doppi falli, ed incisivo quando deve rispondere, si procura ben 5 palle break durante il set ma solo una viene convertita alla pari dell'avversario al quale ne erano disponibili quattro. Il set e, purtroppo per Crugnola, anche il match \u00e8 deciso al fatale tie-break che lo fa uscire dal torneo.\nIl 4 ottobre ha la possibilit\u00e0 di partire direttamente dal tabellone principale del Challenger di Palermo, ma un sorteggio maligno programma l'incontro con la testa di serie numero 1, ovvero Filippo Volandri; non ci sono precedenti tra i due ma le 150 posizioni di differenza sembrano non notarsi infatti Marco al 4\u00bagame passa in vantaggio di un break, anche se la risposta di Volandri, con conseguente raggiungimento sul 3-3 non tarda ad arrivare. Successivamente sia da una parte che dall'altra vengono vinti i games sul servizio dell'avversario, fino al terzo break del tennista livornese che subito dopo serve bene per il primo set. Inizia dunque la seconda partita, con un break da entrambe le parti, ma se durante il primo set senza dubbio la mancanza di prime palle in campo \u00e8 stata la difficolt\u00e0 del varesino, nel secondo set soffre molto le risposte di Volandri quando viene servita la seconda palla. Sta di fatto che a met\u00e0 del secondo set Volandri effettua il secondo break e pare proiettato verso la vittoria; l'ottavo game, forse il pi\u00f9 importante, \u00e8 giocato bene da Crugnola che dopo molti punti guadagnati ai vantaggi, e una palla break sprecata, perde il game, e poco dopo sul 4-5 viene decisa la sorte dell'incontro che elimina dal torneo il tennista lombardo.\nIl giorno 11 ottobre ha inizio il Future Italy F30 che si tiene a Reggio Calabria, e Crugnola \u00e8 nel tabellone principale come testa di serie numero 2, preceduto solamente dal connazionale Alessio Di Mauro. Il primo turno contro il qualificato Germano Giacalone non da nessun problema, infatti Marco liquida l'avversario in due set veloci: 6-4, 6-1; arriva quindi il secondo turno contro Riccardo Maiga, tennista numero 1150 del ranking ATP. Il primo set trascina i due contendenti fino al gioco finale del tie-break, dove il tennista meno accreditato chiude il game con un brillante 7-5; la seconda frazione di gioco \u00e8 altrettanto combattuta, ma un break nel finale di set porta la seconda partita nelle mani del giocatore varesino, per il punteggio di 7-5. Arrivati al set finale, Riccardo Maiga subisce due pesanti break e, sotto 5-1, decide di ritirarsi; nel frattempo Luca Vanni con due match conclusi in due set ciascuno, si pone di fronte al cammino di Marco Crugnola. Il quarto di finale tutto italiano prevede un incontro relativamente equilibrato, ma cos\u00ec non sar\u00e0 per tutta la durata del match, infatti il venticinquenne Luca Vanni, che si era gi\u00e0 comportato bene durante i futures disputati in stagione, si aggiudica il primo set con un pesante 6-2. Il secondo set, che dovrebbe essere quello utile per rientrare in partita, risulta fatale per l'andamento del torneo calabrese di Marco Crugnola: con il punteggio di 6-0, 6-2 il tennista numero 244 \u00e8 costretto ad uscire di scena.\nDopo alcune settimane dedicate alla Serie A1 italiana con il Tennis Club Alba, il tennista italiano decide di partecipare al Challenger altoatesino di Ortisei dal 6 al 13 novembre. La sua posizione nel ranking gli permette di entrare direttamente nel tabellone principale evitando cos\u00ec il passaggio dalle qualificazioni; il primo turno prevede l'incontro Crugnola-Trevisan. Il giocatore favorito, anche se di poco, \u00e8 il giocatore di Varese, infatti rispettado il pronostico parte subito bene con il primo break immediato; durante i giochi in battuta Marco non ha nessun tipo di problema e Matteo Trevisan d'altra parte non mostra molta reattivit\u00e0. Dopo cinque game disputati, e due break inflitti all'avversario, Marco Crugnola si pu\u00f2 aggiudicare l'incontro per ritiro dello sfidante. Due giorni pi\u00f9 tardi si disputano parte dei secondi turni e Crugnola deve vedersela, purtroppo per lui, contro un tennista nettamente superiore, lo slovacco Karol Beck numero 99 del ranking. Il primo set vede peccare abbastanza Crugnola sulla prima palla e Beck non si fa indietro, anzi finalizza ben due delle quattro palle break a sua disposizione e Marco pur non giocando male in risposta, non fa breccia nel servizio avversario anche se ha a disposizione tre palle del break. Sta di fatto che il primo set non pu\u00f2 che chiudersi 6-1 per lo slovacco. Il secondo set presenta un gioco completamente diverso da parte del tennista lombardo che risulta pi\u00f9 incisivo sulla prima palla e buono in risposta sulla seconda, infatti riuscir\u00e0 a convertire una delle due palle break a sua disposizione, e con freddezza salvare sei delle sette palle break avute dall'avversario. Si giunge quindi al tie-break che presenta la superiorit\u00e0 di Karol Beck che con 7 punti a 3 si aggiudica il set ed il match.\nDopo il ritiro.\nDopo 18 mesi contrassegnati da alcuni infortuni che lo tengono spesso lontano dai campi di gioco, a met\u00e0 del 2013 subisce il serio infortunio al ginocchio che compromette la sua carriera, tenta il rientro nel 2014 ma dopo due tornei si ritira dall'agonismo. Rimane comunque nel mondo del tennis e fonda la ACE Manager, azienda di servizi del tennis che organizza tornei Futures e Challenger e altri eventi nel settore. Ha inoltre commentato incontri di tennis per Sky Sport."}
{"id": "3102131", "revid": "1543377", "url": "https://it.wikipedia.org/wiki?curid=3102131", "title": "Augusta Costanza Succi", "text": "Fu la fondatrice della Congregazione Pontificia Suore Oblate di Sant'Antonio di Padova.\nBiografia.\nNata da una ricca e nobile famiglia, fu avviata da giovanissima alla frequenza del collegio delle Religiose del Sacro Cuore situato a Recanati. La prematura morte dei genitori e il dilapidarsi del patrimonio la costrinsero ad abbandonare gli studi per occuparsi dei quattro fratellini. Solo in un secondo momento pot\u00e9 conseguire il diploma di maestra e intraprendere l'insegnamento fino a quando un altro lutto, la morte della giovanissima sorella Elettra, non la sconvolse intimamente. Intraprese allora una serie di viaggi per l'Italia e per l'Europa specializzandosi nella lingua francese e inglese, nella pittura e nella musica fino a quando, all'et\u00e0 di 31 anni, a Nizza, conobbe il conte Gaspero Paruglia che la spos\u00f2, colpito dalla sua bellezza e dalla sua intelligenza.\nRimasta vedova a soli 42 anni, intensific\u00f2 il suo spirito di piet\u00e0 e, senza trascurare i suoi viaggi per l'Italia, si dedic\u00f2 completamente all'insegnamento e all'educazione della giovent\u00f9.\nNel 1900 a Lecce, con le Margheritine, si prese cura dell'istruzione e dell'educazione di ragazze vittime della societ\u00e0. Fu proprio a Lecce che si manifest\u00f2 la vocazione di essere madre e maestra dei poveri e degli emarginati e di salvare la giovent\u00f9 abbandonata a se stessa o vittima dello sfruttamento da parte degli adulti.\nDesiderosa di fondare una nuova congregazione per il bene della societ\u00e0, espose il suo piano a pi\u00f9 riprese ai vescovi di Lecce, di Oria e di Brindisi fino a quando, il 28 gennaio 1905, ottenne il decreto dall'arcivescovo di Brindisi Salvatore Palmieri.\nSeguendo l'ideale di San Francesco d'Assisi, distribu\u00ec ai poveri le ricchezze e i gioielli che le restavano, vivendo dal canto suo nella massima povert\u00e0, tanto che il nuovo vescovo di Brindisi, Luigi Morando, preoccupato per tanta miseria, tent\u00f2 senza esito di sopprimere la nascente congregazione.\nCon la benedizione del papa Pio X, che ne aveva intravista l'opera benefica, la congregazione ebbe modo di crescere e di espandersi, aprendo nuove case e moltiplicando le opere che Augusta Succi continu\u00f2 a seguire fino a quando si spense a Mesagne, il 2 maggio 1922.\nAttualit\u00e0.\nSeguendo le orme della sua fondatrice, la Congregazione delle Suore Oblate di Sant'Antonio di Padova continua la sua opera di carit\u00e0 in tutta Italia, in India (Kerala) e in Africa (Repubblica del Congo)."}
{"id": "3102138", "revid": "767487", "url": "https://it.wikipedia.org/wiki?curid=3102138", "title": "Club Atletico Faenza 2010-2011", "text": "La stagione 2010-2011 del Club Atletico Faenza sar\u00e0 la dodicesima consecutiva disputata in Serie A1 femminile.\nFino a gennaio 2011 ha fatto parte della rosa anche Olena \u017der\u017eerunova, poi sostituita da Vaida Sipavi\u010di\u016bt\u0117."}
{"id": "3102145", "revid": "28592", "url": "https://it.wikipedia.org/wiki?curid=3102145", "title": "Me\u0161\u010dere", "text": ""}
{"id": "3102148", "revid": "158286", "url": "https://it.wikipedia.org/wiki?curid=3102148", "title": "Perspektivnaya Pilotiruemaya Transportnaya Sistema", "text": ""}
{"id": "3102155", "revid": "224230", "url": "https://it.wikipedia.org/wiki?curid=3102155", "title": "Liddell Hart", "text": ""}
{"id": "3102160", "revid": "92723", "url": "https://it.wikipedia.org/wiki?curid=3102160", "title": "Leonid Kisim", "text": ""}
{"id": "3102162", "revid": "4252", "url": "https://it.wikipedia.org/wiki?curid=3102162", "title": "Disaccoppiamento", "text": "In ambito informatico indica il grado di indipendenza degli elementi (classi, metodi, variabili) all'interno di un progetto software.\nScopo di una buona progettazione, \u00e8 quello di portare al massimo tale grado in maniera da ridurre al minimo le influenze tra gli oggetti.\nUn elevato grado di disaccoppiamento corrisponde ad una maggiore robustezza, modularit\u00e0 e manutenibilit\u00e0 del SW."}
{"id": "3102165", "revid": "125260310", "url": "https://it.wikipedia.org/wiki?curid=3102165", "title": "Filippo Dobrilla", "text": "Biografia.\nGrazie al padre, appassionato d'arte, e alla madre, guida turistica, inizia a conoscere il mondo artistico. La sua prima passione \u00e8 per\u00f2 per la speleologia, attivit\u00e0 nella quale si cimenta fin da ragazzo, ispirato dal nonno. Durante le discese nel Monte Corchia con il suo gruppo, il G.S. Fiorentino, colleziona alcuni record e incontra per la prima volta la pietra. Anni dopo dir\u00e0: \"La scultura non \u00e8 diversa. L\u00ec la natura crea lentamente, nella scultura si sottrae. \u00c8 lo stesso gioco di pieni e vuoti\".\nDal 1990 al 1991 effettua una formazione biennale in restauro di legni antichi presso l'Istituto per l'Arte e il Restauro di Palazzo Spinelli, e segue poi alcuni corsi con Vasco Baldi, capomastro dell'Opera del Duomo di Firenze, perfezionando la tecnica dello scalpellino. Inizia a scolpire cercando di riportare nel marmo e nella pietra i dipinti del Cinquecento toscano. Sono di questo primo periodo le riproposizioni delle figure di San Brindano, San Giorgio, San Rocco e San Sebastiano, secondo una sensibilit\u00e0 moderna, con pose reinventate (San Brindano, ad esempio, ha la gamba alzata; San Giorgio, invece, porta sandali del XX secolo). Dal 1992 si dedica all'altorilievo ed espone le prime due opere alla Ken's Gallery di Firenze: \"Ecce Ego Deo\" e \"Folco\", ritratto di suo nipote.\nParticolarmente interessato alla produzione statuaria seicentesca, dalla fine degli anni 1990 realizza nuove opere come il \"Torso in jeans\" o l'\"Ascieta nel deserto\", facendo spesso ricorso all'autoritratto. Sempre con le proprie sembianze realizza nel 1999 \"Adamo\", visto come un giovane rasta nudo.\nDalla fine degli anni 1990, si trasferisce in un vecchio podere tra il paese di Acone e Monte Giovi, nel comune di Pontassieve, con la sorella e il cognato. Qui, immerso nel silenzio di un luogo lontano dalla citt\u00e0, alleva capre e produce formaggio. Dalle relazioni prima con Valentina e poi con Martina ha i suoi due figli, Rodrigo e Mel\u00eca.\nNel 1999, in occasione di una esposizione collettiva alla Fondazione Longhi di Firenze, \u00e8 scoperto da Vittorio Sgarbi che lo lancia nel mondo dell'arte: \"Dobrilla sente urgere il corpo dentro la pietra, lo vuole estrarre. Salgono sulla sua montagna, dove vive libero nella natura, grandi blocchi di marmo di Carrara che non hanno committente e non hanno destinazione. Ma egli sa che contengono forme insoddisfatte che richiedono la sua mano per essere riconosciute\".\nDal 1998 si dedica alla lavorazione di un blocco di marmo alto tre metri e pesante quasi trenta tonnellate, sul quale nel corso degli anni scolpisce due figure maschili, Davide e Gionatan, che veicolano un messaggio riferito sia al tema biblico, sia a quello dell'omosessualit\u00e0. L'opera viene inizialmente presentata nel 2011 alla Biennale di Venezia e, ulteriormente rifinita, all'Expo 2015 di Milano.\nIntorno al 2005 realizza il \"San Giovanni\" per il battistero della Cattedrale di Noto, contribuendo cos\u00ec, insieme ad altri artisti, alla ricostruzione degli arredi della chiesa crollata il 13 marzo 1996.\nNell'ultimo periodo della propria vita, si dedica principalmente alla fotografia, scolpendo cio\u00e8 a rilievo immagini fotografiche di importanti artisti internazionali.\n\u00c8 morto nel luglio del 2019 per le conseguenze di un cancro alla gola.\nNel settembre del 2021 \u00e8 stato presentato alla biennale di Venezia il film \"Caveman\", di Tommaso Landucci, dedicato alla vita di Dobrilla.\nPer le sue sculture, Dobrilla ha utilizzato soprattutto il marmo, ma anche la creta e il bronzo. Gli strumenti da lui preferiti sono stati lo scalpello, anche ad aria compressa, e la gradina."}
{"id": "3102166", "revid": "1060", "url": "https://it.wikipedia.org/wiki?curid=3102166", "title": "Beato Marco d'Aviano", "text": ""}
{"id": "3102169", "revid": "1005847", "url": "https://it.wikipedia.org/wiki?curid=3102169", "title": "Murom", "text": ""}
{"id": "3102172", "revid": "106456", "url": "https://it.wikipedia.org/wiki?curid=3102172", "title": "Ritratti del coraggio", "text": "Ritratti del coraggio (\"Profiles in Courage\") \u00e8 un libro del 1955 scritto da John Fitzgerald Kennedy, allora giovane senatore, che ha consentito all'autore di vincere il prestigioso Premio Pulitzer per la biografia e autobiografia nel 1957.\nDescrizione.\nIl libro descrive gli atti di coraggio e di integrit\u00e0 di otto senatori degli Stati Uniti e si snoda attraverso tutta la storia del Senato americano. Nel racconto si mettono a fuoco profili di senatori che hanno attraversato le linee tracciate dal loro partito oppure che hanno sfidato l'opinione pubblica per fare ci\u00f2 che sentivano fosse giusto, subendone perci\u00f2 gravi critiche e perdite di popolarit\u00e0. Viene, dunque, esaltato il valore dell'opinione personale del rappresentante politico, che - in circostanze eccezionali - potrebbe richiedergli di mettere a repentaglio persino la sua carriera politica.\nIl libro \u00e8 stato ampiamente celebrato ed \u00e8 diventato un \"best seller\" negli Stati Uniti; in seguito \u00e8 stato trasformato in una serie televisiva messa in onda sulla rete NBC durante la stagione televisiva 1964-1965.\nFu pubblicato negli Stati Uniti nel 1955 da Harper &amp; Brothers di New York ed in Italia per la prima volta dall'editore Il Borghese nel 1960.\nTheodore Sorensen nel 2008, all'interno della propria autobiografia \"Counselor\", ha dichiarato di essere stato per alcune parti il coautore del libro, ma sul punto esiste da tempo una diatriba che non \u00e8 mai stata chiarita.\nKennedy comunque era gi\u00e0 noto per essere stato nel 1940 l'autore di \"Why England Slept\"."}
{"id": "3102174", "revid": "149727", "url": "https://it.wikipedia.org/wiki?curid=3102174", "title": "Automotrice SJ 1267", "text": ""}
{"id": "3102182", "revid": "92723", "url": "https://it.wikipedia.org/wiki?curid=3102182", "title": "Vjatcheslav Sudov", "text": ""}
{"id": "3102186", "revid": "1632387", "url": "https://it.wikipedia.org/wiki?curid=3102186", "title": "Croccante", "text": "Il croccante \u00e8 un dolce, tipico di molte zone d'Italia, composto da zucchero caramellato e mandorle.\nOggigiorno esistono molte variet\u00e0 di croccante nelle quali le mandorle della ricetta originaria sono sostituite da altri tipi di frutta secca o altri ingredienti: tra i pi\u00f9 comuni si possono trovare croccanti alle nocciole, alle noci, ai pinoli, alle noccioline americane ma anche ai semi di sesamo e al popcorn.\nIl croccante \u00e8 un tipico dolce che si trova nelle bancarelle dei dolciumi di fiere e sagre paesane.\nLa storia.\nLa ricetta del croccante \u00e8 riportata da Pellegrino Artusi nella sezione dedicata alla pasticceria del suo famoso libro di ricette \"La scienza in cucina e l'arte di mangiar bene\".\nIl croccante \u00e8 citato anche su un testo spagnolo della seconda met\u00e0 del Quattrocento e ci\u00f2 potrebbe indurre a pensare che la sua nascita sia avvenuta proprio in Spagna. Molti tuttavia sostengono che questo tipico dolce abbia origini italiane, nato intorno al 1200 nel Sud d'Italia come derivazione di un dolce arabo, fatto a base di mandorle, miele, zucchero e spezie.\nRicetta.\nIl metodo di preparazione \u00e8 molto semplice: si tratta di fondere a fuoco lento in una casseruola non stagnata o in un paiolo lo zucchero in polvere, continuando a girarlo con un mestolo di legno: una volta liquefatto lo zucchero ovvero quando ha assunto il tipico colore biondiccio, non troppo scuro in modo da non farlo diventare amaro e troppo caramellato, aggiungere le mandorle sbucciate o appena tostate, oppure qualsiasi altro ingrediente a piacimento come quelli sopra elencati. Continuare a girare brevemente per amalgamare bene e versare su di uno stampo o una lastra di marmo fredda. L'amalgama potr\u00e0 essere versato anche su un'ostia. In genere ci si aiuta con una spatola per stendere bene. Il prodotto presto solidificher\u00e0 e potr\u00e0 essere servito affettato o a pezzi.\nSecondo alcune ricette si aiuta a fondere lo zucchero con del succo di limone il quale d\u00e0 anche un certo aroma. Per favorire il distaccamento dal marmo o dallo stampo ci si pu\u00f2 aiutare bagnando la superficie con una goccia di olio o burro.\nVariet\u00e0 di croccante.\nSi trovano numerose tipologie di dolci simili un po' ovunque nel mondo, con la ricetta originale modificata introducendo altri ingredienti come agenti lievitanti, burro di arachidi, burro. Insieme allo zucchero sono utilizzati molti altri tipi di frutta secca o altri ingredienti non comuni in Italia.\nAccanto alla produzione artigianale, per lo pi\u00f9 al momento, effettuata in apposite bancarelle in sagre e feste paesane, vi \u00e8 anche una produzione industriale venduta preconfezionata.\nRiconoscimenti.\nEsiste un \"Croccante artigianale del Frignano\" tutelato dal Marchio collettivo \"Tradizione e sapori di Modena\" della Camera di Commercio di quella citt\u00e0."}
{"id": "3102188", "revid": "124482389", "url": "https://it.wikipedia.org/wiki?curid=3102188", "title": "Castello dei conti di Fiandra", "text": "Il castello dei conti di Fiandra, in neerlandese Gravensteen, \u00e8 un castello medievale della citt\u00e0 belga di Gand/Gent, nelle Fiandre orientali. Venne fatto costruire intorno al 1180 da Filippo d'Alsazia sui resti di un precedente castello del IX secolo secondo lo stile dei forti dei Crociati in Siria. Venne completamente restaurato nel XIX - XX secolo.\nL'edificio rappresent\u00f2 il \"centro di potere\" dei conti di Fiandra nel corso di tutto il Medioevo ed \u00e8 l'unico castello medievale fatto costruire dai conti di Fiandra che si sia conservato pressoch\u00e9 intatto.\nStoria e descrizione.\nUn primo forte, in legno, venne eretto in questo luogo, alla confluenza dei due fiumi Leie e Schelda, da Baldovino Braccio di Ferro nell'867 al fine di difendere la citt\u00e0 dagli attacchi continui dei Vichinghi, ma che sar\u00e0 devastato gi\u00e0 nell'879. I normanni vennero definitivamente fermati a Lovanio nell'autunno dell'891; come riportato dagli \"Annales Vedastini\", una serie di Annali riguardanti la Lotaringia scritti intorno al X secolo dai monaci dell'Abbazia di Saint-Vaast ad Arras in Francia.\nAll'inizio del X secolo, allora, Arnolfo I di Fiandra vi ricostruisce quello che sar\u00e0 il primo vero precursore dell'attuale castello, e lo cede in gestione a dei castellani ereditari, i Wenemar, sotto il controllo dell'Abbazia di San Pietro. Ben presto attorno alla fortezza e lungo il fiume Leie crebbe un villaggio, l\"'Oudburg\", il nucleo pi\u00f9 antico da cui si svilupp\u00f2 la citt\u00e0 di Gand. Si ergeva su un terrapieno rinforzato da pali di legno, e si presentava come un grande edificio centrale con vari annessi tra cui magazzini destinati allo stoccaggio di grano e altri prodotti alimentari. Tutti gli edifici erano di legno.\nFu il conte Roberto I delle Fiandre a convertire drasticamente la costruzione in castello. Infatti Roberto I sostitu\u00ec il corpo centrale ligneo con un grosso torrione di pietra di 33 per 18,8 metri. Era una costruzione a tre piani costituiti da tre ampie sale l'una disposta sopra l'altra e collegate da un monumentale scalone in pietra con aperture; caminetti murali e latrine sottolineano il lusso del tempo. Altre trasformazioni seguirono, soprattutto con lo scavo del fossato tutt'attorno e l'elevazione del terrapieno fino a farlo divenire una vera e propria motta. Infatti la sala del pianterreno ben presto si trov\u00f2 a diventarne la cantina, e intorno ad un piazzale erano disposti gli altri edifici in legno. Tuttavia un grande incendio distrusse il tutto nel 1176.\nSar\u00e0 infine il conte Filippo d'Alsazia a costruire l'attuale castello a partire dal 1180 circa. La fortificazione venne ispirata a quelle siriane erette dai Crociati.\nLa collina-motta venne alzata e ampliata come base per una nuova serie di annessi in legno. Al centro venne costruito il mastio, poderoso torrione di circa 30\u00a0m, circondato da una cinta muraria dotata di 24 torri sporgenti e aperta da una porta d'accesso fortificata. Per la costruzione vennero utilizzate pietre diverse che hanno conferito all'architettura militare quel cromismo particolare da trasformarlo nel segno inconfondibile del potere del conte nella Gand fiera e turbolenta del Medioevo.\nNel XIV secolo, col conte Luigi di Male, la residenza signorile venne trasferita al nuovo \"Hof ten Walle\" (divenuto successivamente \"Prinsenhof\", dove il 24 febbraio 1500 nacque l'imperatore Carlo e oggi distrutto), circondato da vasti giardini e pi\u00f9 confortevole. Il castello conserv\u00f2, comunque, la sua funzione generale di gestione nella contea delle Fiandre. Dal 1353 vi fu trasferita la \"Zecca di Gand\" e dal 1407 anche il \"Raad van Vlaanderen\", \"Consiglio delle Fiandre\", la pi\u00f9 alta corte della contea accorpata nel 1473 a quella di Mechelen. In seguito il castello sar\u00e0 utilizzato come prigione.\nL'imperatore Carlo V s'installer\u00e0 al castello durante la repressione della rivolta del 1539, come dimostrazione di castigo della citt\u00e0. Da l\u00ec molte case furono costruite contro le mura del castello e alcune delle sue pietre furono utilizzate per costruire altri edifici. Dalla fine del XVIII secolo, il castello ospiter\u00e0 una tessitura di cotone fino a che nel XIX secolo fu addirittura prevista la sua demolizione. Nel 1872 il barone August de Maere organizz\u00f2 una forte opposizione alla demolizione del castello e riusc\u00ec a salvarlo. Nel 1885 sar\u00e0 acquistato dal Comune di Gand che inizier\u00e0 un generale restauro durato fino al 1889. Le costruzioni sorte attorno vennero abbattute e tutto il complesso venne restaurato e ricostruito nelle parti andate distrutte.\nOggi costituisce uno dei pi\u00f9 bei castelli medievali del Belgio, e ospita al suo interno gli appartamenti dei conti, la sala delle udienze e le prigioni.. Inoltre vi \u00e8 custodita anche una collezione di strumenti di tortura."}
{"id": "3102189", "revid": "149727", "url": "https://it.wikipedia.org/wiki?curid=3102189", "title": "Ferrovia del Colle di Tenda", "text": ""}
{"id": "3102194", "revid": "2192914", "url": "https://it.wikipedia.org/wiki?curid=3102194", "title": "Mondragone", "text": "Mondragone (dal nome della Rocca - \"Montis Dragonis -\" Monte del Drago) \u00e8 un comune di abitanti della provincia di Caserta in Campania.\nGeografia fisica.\nIl territorio \u00e8 compreso tra il fiume Garigliano a nord (fiume Liri) e il fiume Volturno a sud, insistendo su territori dai natali antichissimi. A ovest termina la catena preappenninica del Massico, nelle vicinanze del mare. Nel mezzo c'\u00e8 il Monte Petrino che fa da riparo al centro di Mondragone. A Est la costa marittima si posiziona naturalmente tra il Golfo di Gaeta e quello di Pozzuoli e dal suo lungomare \u00e8 possibile scrutare le isole di Ischia e Procida da un lato e una parte delle isole ponziane dall'altro. Un altro rilievo presente nel comune \u00e8 il Monte Crestagallo.\nOrigini del nome.\nVarie sono le ipotesi circa l'origine del nome Mondragone. \nLa pi\u00f9 plausibile \u00e8 che esso sia stato plasmato, quasi per abitudine, dalla popolazione locale durante l'epoca dei primi nobili normanni. In questo periodo, infatti, uno dei tanti \"Reggenti\" della \"Rocca Montis Dragonis\" che, per un tempo brevissimo, ebbe l'onere e l'onore di amministrare le terre di Mondragone, fu il normanno Drogone d'Altavilla (cognato di Riccardo Drengot, reggente di Aversa e di Guaimario V, principe di Salerno). Questi chiam\u00f2 \"Rocca\" la nascente fortificazione militare fatta costruire sui primi villaggi posti sul Monte Petrino. Non un nome di fantasia il suo, ma scelto in onore della figlia, Rocca d'Altavilla. Gli abitanti, poi, collegandola a lui, partorirono il nome di Rocca di Drogone (in quanto possessore) che, inevitabilmente, col passare del tempo si \u00e8 trasformato in Rocca Monte del Dragone.\nAltra ipotesi, invece, e forse la pi\u00f9 suggestiva e leggendaria, \u00e8 quella che vuole la presenza di un drago sulle pendici del Monte Petrino.\nJacopo Sannazaro, nella sua opera \"Arcadia\", parlando della Rocca di Mondragone, raccontava di un incontro avvenuto con Giovanni Pontano, il quale descrisse gli odori emanati da un alito puzzolente che fuoriuscivano da una grotta alle pendici del Monte Petrino \"[...] che uccideva chiunque vi si appressava [...]\". E per queste ragione il nome del Drago \u00e8 impresso sul monte.\nVi sono due spiegazioni plausibili che giustificano l'esalazione di odori nauseabondi descritti dal Pontano. La prima si riferisce al fatto che \"l'alito omicida del Drago\" altro non era che l'effetto di mofete solfuree, delle terme minerali descritte ampiamente in Sinuessa. Altra ipotesi, al momento non dimostrabile, \u00e8 che all'interno di queste grotte vi fossero installati degli scarichi spartani provenienti dalle pendici del Monte. Un'ipotesi questa, abbastanza plausibile, in quanto sono state gi\u00e0 scoperte delle grosse cisterne d'acqua sulla Rocca (scavi archeologici 2002/2009). Nulla vieta che vi fossero anche collegamenti a \"fosse settiche\" poste all'interno di queste grotte, alle pendici del Monte Petrino. Futuri scavi ne dimostreranno le origini.\nStoria.\nEpoca antica.\nLe origini del centro abitato, situato tra la piana del Volturno e quella del Garigliano, risalgono all'epoca Quaternaria e i primi abitanti della zona, dopo il periodo neolitico, furono gli Aurunci. Questi vivevano in villaggi sparsi sul territorio, privi di fortificazioni e quindi furono facile preda dei Romani che, li sopraffecero e, nel 296 a.C. fondarono la colonia di \"Sinuessa\" (la quale, durante quel periodo, entr\u00f2 a far parte della Pentapoli aurunca), in prossimit\u00e0 dei colli di Vescia, l\u00e0 dove sorgeva la citt\u00e0 greca di Sinope (in greco \u03a3\u03b9\u03bd\u03ce\u03c0\u03b7). La particolare fertilit\u00e0 del suolo e la vicinanza del mare fecero s\u00ec che in poco tempo la colonia si popol\u00f2, attirando diversi cittadini e arrivando a contenerne quasi novemila nella zona pianeggiante.\nA partire poi dal II secolo a.C. cominci\u00f2 a diffondersi la coltura della vite: in poco tempo la produzione vinicola del Falerno, decantato da Virgilio in numerose opere come \"nettare degli dei\", raggiunse risultati molto rilevanti e la citt\u00e0 cominci\u00f2 a godere di larga rinomanza. Inoltre la vicinanza della via Appia facilit\u00f2 gli scambi commerciali e turistici. Infatti molti cittadini romani, politici, ricchi commercianti, imprenditori, fecero a gara per costruirsi ville ed abitazioni per le vacanze, come il poeta Turpilio, Cicerone, Gaio Ofonio Tigellino (il crudele prefetto del pretorio) e, in breve, Sinuessa divenne un centro turistico molto rinomato, anche per le propriet\u00e0 altamente curative delle sue \"Terme\", adatte, secondo la tradizione, non solo a curare la sterilit\u00e0 nelle donne ma anche le malattie mentali.\nNel I secolo d.C. la citt\u00e0 raggiunse il pi\u00f9 alto splendore anche per l'inaugurazione di un altro importantissimo nodo stradale, la via Domiziana. Dalla fine del II secolo, per\u00f2, inizi\u00f2 la decadenza, dovuta ad una crisi dell'agricoltura. Nel 375 Sinuessa sub\u00ec enormi danni a causa di un catastrofico terremoto e i sopravvissuti, anche per trovare scampo dalle continue invasioni barbariche, si rifugiarono sulle pendici del Monte Petrino, dove edificarono un villaggio fortificato e la Rocca Montis Dragonis.\nI primi insediamenti alla base del Petrino.\nA met\u00e0 del 1300 le prime pietre della futura citt\u00e0 di Mondragone stavano prendendo forma: l'insediamento sulla Rocca ormai non era pi\u00f9 sicuro. Negli anni era stato un formidabile riparo dagli attacchi dei nemici e luogo di sicurezza per tutti gli abitanti, ma ora le necessit\u00e0 stavano cambiando e quel punto, cos\u00ec alto dal mare, rendeva impossibile lo svolgimento delle pi\u00f9 piccole azioni quotidiane. Lentamente una prima parte della popolazione inizi\u00f2 a scendere a valle (in prossimit\u00e0 dell'antico \"Petrinum\") e a costruirvi i primi insediamenti sui ruderi delle romane \"Cedia\" e \"Papia\", situate rispettivamente lungo la via Appia e lungo la Domitiana. Nacque un primo villaggio che, inizialmente, prese il nome di \"Villa dei Marchi\": plasmato e reso solido e forte prima dai Longobardi e poi dai Normanni. Sicuramente non era sicuro come la Rocca sul Petrino, nell'eventualit\u00e0 di un pericolo imminente, ma dava accessibilit\u00e0 e praticit\u00e0 ai suoi abitanti, anche sotto l'aspetto igienico-sanitario.\nCol passare dei secoli quello stesso villaggio divenne uno delle tre borgate pi\u00f9 importanti di Mondragone e fu chiamato Casale di Sant'Angelo (ad oggi il luogo pi\u00f9 antico della citt\u00e0) il quale, sotto il dominio degli aragonesi, fu ampliato a vero e proprio insediamento cinto da mura di difesa contro gli attacchi dei Turchi e prese il nome di Rocca Mondragone, pur trovandosi ai suoi piedi.\nMedioevo.\nLe invasioni continuarono durante tutto il Medio Evo e la citt\u00e0 stremata dagli innumerevoli attacchi si ridusse ad un misero villaggio rifugiato sul vicino monte, che prese il nome di Petrinum. All'inizio dell'XI secolo fecero la loro apparizione i Normanni che occuparono l'antico villaggio romano Petrinum e ampliarono la fortificazione della Rocca. La Rocca fu importante postazione militare sia sotto gli Svevi che con gli Angioini. In seguito subir\u00e0 modifiche dagli Aragonesi.\nIl territorio pass\u00f2 nelle mani di vari signorotti locali, dai Marzano, Duchi di Sessa, ai Carafa con Antonio Carafa di Stigliano, consigliere del Re Ferrante, e nel 1461 era stato elevato a Ducato. \nEt\u00e0 moderna.\nAlla morte di Nicola Gusman Carafa, Principe di Stigliano, il feudo fu messo in vendita ed acquistato, nel 1691, dal Marchese di Clarafuentes, Don Marcantonio Grillo, per la somma di circa 550.000 ducati. Il nipote di questi, Don Domenico Grillo, fu l'ultimo duca di Mondragone fino al 1806, anno in cui venne abolita la feudalit\u00e0. Del dominio dei Grillo \u00e8 testimonianza il Palazzo Ducale.\nDopo la dominazione francese del Regno di Napoli (1815), Mondragone ritorn\u00f2 nelle mani dei Borbone e vi rimase fino alla proclamazione del Regno d'Italia (1861).\nOnorificenze.\nDurante la seconda guerra mondiale la citt\u00e0 di Mondragone diede prova di grande coraggio opponendosi all'occupazione tedesca, si ricorda pertanto il truce eccidio delle Cementare riconosciuto dal Presidente della Repubblica Carlo Azeglio Ciampi con la medaglia d'oro al valor civile.\nMonumenti e luoghi d'interesse.\nMondragone \u00e8 una localit\u00e0 d'interesse turistico ed archeologico, \u00e8 un frequentato centro termale e balneare.\nDiverse sono anche le strutture di interesse storico tra le quali \u00e8 possibile ricordare: il Palazzo Ducale; La Rocca Montis Dragonis sul monte Petrino che a circa 500\u00a0m d'altezza sovrasta la citt\u00e0 e dalla quale si pu\u00f2 godere un panorama unico di tutto il Golfo di Gaeta; la Chiesa di S. Anna a Monte anch'essa situata in montagna; il Palazzo Tarcagnota; ed il parco archeologico dell'Appia antica, oggetto di scavi ed indagini nei pressi del cimitero. Inoltre la citt\u00e0 sommersa di Sinuessa, situata nella frazione di \"Le Vagnole\", andata sotto il livello del mare in seguito al bradisismo che spinse la sua popolazione a spostarsi di pochi chilometri e soprattutto lontano dal mare, dove si \u00e8 sviluppato il quartiere storico medievale di S. Angelo, famoso per le sue tradizioni folcloristiche e per i suoi vicoletti medievali, in questo quartiere \u00e8 possibile visitare il palazzo del filosofo Pietro Taglialatela.\nArchitetture religiose.\nMonastero di Sant'Anna a Monte.\nIl Monastero di Sant'Anna a Monte, detto \"de Acquis Vivis\", situato sulla sommit\u00e0 del Monte Crestagallo, fu costruito nel XIV secolo sul terreno donato a dei monaci eremiti dall'allora regina consorte di Napoli, Sancha d'Aragona (1285\u20131345), moglie di re Roberto d'Angi\u00f2.\nNel 1342, due monaci del sopraccitato monastero, col permesso del loro abate, chiesero ed ottennero dal vescovo di Carinola il permesso di edificare questo nuovo edificio monasteriale. La sua lenta decadenza comincia molto anni dopo, alla fine del XV secolo. Verso la met\u00e0 del XVIII secolo viene iniziato un primo tentativo di ristrutturazione, ad opera dell'abate Nicola da Salerno.\nDivenuta la zona propriet\u00e0 privata nel XIX secolo, vi rimase fino agli Anni '80 del XX secolo, per poi venir donato alla Diocesi di Sessa Aurunca, che dal 1818 aveva anche inglobato il territorio della ormai soppressa Diocesi di Carinola e alla quale faceva parte anche tutto il territorio di Mondragone.\nIl 7 settembre del 2000, gli eredi Lapiello donano il monastero con il circostante terreno al parroco Don Franco Alfieri, che in collaborazione con l'amministrazione comunale si \u00e8 adoperato per la realizzazione di una strada in cemento. Il monastero necessita di lavori di ristrutturazione e valorizzazione. Grazie ai parrocchiani della comunit\u00e0 di San Rufino, ogni anno il 26 luglio, vi si festeggia Sant'Anna.\nSantuario di Maria Santissima Incaldana.\nIl Santuario di Maria Santissima Incaldana (in passato noto come Chiesa Madre e Collegiata di San Giovanni Battista) \u00e8 uno storico edificio religioso e chiesa madre della citt\u00e0. Nel 1990 \u00e8 stato elevato al grado di basilica minore.\nSantuario del Belvedere - Basilica minore.\nQuesta struttura sorse intorno al 1200, e non si sa con certezza quali siano stati i primi abitanti. Quel che si sa per certo \u00e8 che dal 1569 al 1624 ressero il santuario i Padri Carmelitani, i quali ristrutturarono anche l'adiacente convento. In quel tempo Mondragone era governata dai signori Carafa, minacciati costantemente dal pericolo turco. Tra il 1542 ed il 1550 si ebbe la totale devastazione del piccolo santuario ad opera dei Saraceni. L'abside che si vede oggi \u00e8 ancora quello originale. Durante un incendio provocato dai Turchi, fu data alle fiamme anche l'icona sacra della Madonna Incaldana, di fattura bizantina, risalente al XII \u2013 XIII secolo. Ne usc\u00ec illesa.\nIl 26 aprile 1624 i Padri Carmelitani, dopo 55 anni di permanenza, dovettero abbandonare il convento a causa delle incursioni barbariche e per l'eccessiva distanza da Mondragone e da Carinola. Intanto sorse una contesa tra Mondragone e Piedimonte di Sessa per l'attribuzione dell'icona della Madonna Incaldana, in quanto i padri carmelitani, costretti a lasciare il luogo, dovettero affidare il pezzo d'arte ad uno dei paesi contendenti. Si pens\u00f2 ad uno stratagemma: si presero due buoi, uno per ognuno dei due paesi, e fu affidato ad essi il compito di condurre il quadro. La disputa sarebbe stata risolta dalla direzione che avrebbero preso gli animali. Essi si diressero per la via Appia verso Mondragone e durante il tragitto si fermarono presso la cava Iacobucci, in quel punto fu innalzato un oratorio, tutt'oggi visibile. I due animali, una volta giunti a Mondragone, morirono e si dice che siano stati sepolti sotto il sagrato del Tempio Massimo di Mondragone.\nChiesa di San Francesco.\nSituata nel cuore della citt\u00e0, nei pressi di Piazza Umberto I, \u00e8 una Chiesa con una sola navata dallo stile essenzialmente romanico. All'ingresso \u00e8 presente una statua in bronzo di San Francesco d'Assisi alta 2,50 m. All'interno, l'unica navata si congiunge all'abside, con sei archi a sesto ribassato sul lato.\nChiesa di San Michele extra moenia.\nSituata all'interno dello storico quartiere di Sant'Angelo, risale al XIII secolo. Il suo stile predominante \u00e8 quello romano-gotico, pur non mancando altri spunti risalenti alle modifiche successive. All'interno della Chiesa, che si basa su un piano rialzato rispetto alla strada, vi sono tre navate di cui quella centrale costruita attraverso delle capriate in legno. Risalente al periodo proto-rinascimentale \u00e8 invece l'affresco raffigurante \"La Vergine col Bambino tra i Santi\".\nChiesa di San Mauro.\nCostruita nel XV sec. d.C. presso l'allora \"Villa dei Marchi\", attuale rione di Casale di Sant'Angelo.\nQuesto antico luogo di culto, sito in uno dei luoghi pi\u00f9 vetusti del Comune di Mondragone, \u00e8 stato restaurato parzialmente solo di recente. Il progetto, infatti, prevedeva esclusivamente la messa in sicurezza dell'edificio con il restauro dell'affacciata, rendendola esteticamente fedele alla chiesa originaria.\nChiesa di San Rufino.\nCostruita nel 1958 per opera dell'Arch.Gaetano Rapisardi, la Chiesa si affaccia su Viale Margherita, la strada principale della citt\u00e0. A forma trapezoidale, contiene all'interno un mosaico raffigurante San Rufino, con ai lati dieci finestre istoriate poste al di sotto della cupola centrale. Sia la cupola che la parte esterna sono state oggetto di recenti lavori di riqualificazione.\nCappella di San Rocco.\nLa Cappella di San Rocco fu costruita in prossimit\u00e0 delle pendici del Monte Petrino, nel XVII sec. d.C.\nArchitetture civili.\nIl Palazzo Ducale \u00e8 uno storico edificio risalente ad un periodo compreso tra il XIII e il XV secolo. Un altro palazzo storico \u00e8 Palazzo Tarcagnota.\nArchitetture militari.\nTorre del Paladino.\nSi trova in prossimit\u00e0 della via Appia. Mausoleo del I secolo a.C., probabilmente costruito da una nobile famiglia del luogo, la gens Caedicia. L'ingresso, rivolto al Massico, \u00e8 costruito interamente a blocchi enormi poligonali dello spessore di due metri e permette l'accesso alla camera sepolcrale che riproduce le celle funerarie dei sepolcri di personaggi illustri. La torre si trova all'interno di una propriet\u00e0 privata.\nParco Naturale.\nCascata di Campopiano.\nLa cascata di Campopiano, attiva principalmente nel periodo primaverile, nasce dalla confluenza delle acque del Monte Crestagallo, sulla cui cima venne edificato il Monastero di S. Anna de aquis vivis. Da qui, le acque si diramano verso il lungomare di Mondragone, andando a sfociare in zona \"Fiumarella\".\n- percorso a piedi: dalla chiesetta del Belvedere (60 metri) alla cascata di Campopiano (125 metri) - 3 km - 1 ora - 200 metri di dislivello - difficolt\u00e0 facile \nAree archeologiche.\nSinuessa.\nL'antica Sinuessa sorge nel 296 a.C. e col passare del tempo divenne una delle citt\u00e0 pi\u00f9 importanti e floride, prima del \"Latium adiectum\" e poi dell'Impero Romano. Di qui passava, infatti, la Via Appia, grande arteria di collegamento viario dell'epoca, che collegava Capua a Roma. Le sue terme erano famosissime tra le matrone ed i patrizi romani, che giungevano a Sinuessa per bagnarsi nelle calde e salubri acque della zona \"Incaldana\". Rinomata, inoltre, per il suo prelibato vino, il Falerno, e per il clima mite. Con la caduta dell'Impero Romano d'Occidente, anche Sinuessa venne distrutta dalle invasioni barbariche, ma la causa principale del declino fu il bradisismo, che caus\u00f2 il conseguente abbandono da parte degli abitanti.\nVenere Sinuessana.\nIl 25 gennaio del 1911 il signor Leopoldo Schiappa faceva eseguire dei lavori di sterro per l'impianto di una vigna nella zona dell'Incaldana. Durante i lavori, il colono Antonio Guglielmo e il figlio Giovanni, urtarono col piccone un corpo grosso e duro: stupiti, videro emergere dalla terra due pezzi di una statua mutila delle braccia e del capo. Subito si diffuse la notizia in paese e il ritrovamento fu segnalato al Museo archeologico di Napoli dove la statua fu condotta, il 10 aprile del 1911, dal professor Vittorio Spinazzola.\nQuesti, facendo riunire i due pezzi ritrovati, ricostru\u00ec la famosa statua, che chiam\u00f2 la \u201cVenere Sinuessana\u201d, attribuendola a Prassitele, sommo scultore greco del IV secolo a.C. La statua raffigura una donna uscita dal bagno, sulla spiaggia, nell'atto di asciugarsi, trattenendo il lenzuolo sui femori. Essa fu acquistata per solo 500 lire dell'epoca, mentre ne valeva almeno cinquecentomila. Questo capolavoro di scultura greca adornava un tempo una delle ville romane di Sinuessa. \u00c8 possibile che una di queste ville, situate nei pressi di Sinuessa, fosse appartenuta a Marco Tullio Cicerone dal momento che egli stesso in uno dei suoi scritti faceva riferimento ad un possibile viaggio che stava pensando di fare verso Pozzuoli partendo dal suo \"deversorium sinuessanum\" e cio\u00e8 dalla sua casa sita nelle vicinanze di Sinuessa.\nRocca Montis Dragonis.\nLa Rocca Montis Dragonis \u00e8 una rocca medievale costruita sul Monte Petrino e che si affaccia sulla citt\u00e0. \nLa rocca di Mondragone venne costruita tra l'VIII ed il IX secolo dai reduci della citt\u00e0 di Sinuessa.La struttura originaria di quest'edificio non \u00e8 la stessa che oggi si pu\u00f2 immaginare osservando i ruderi ancora esistenti. Le torri che ancora s'intravedono, alcune quadrate, altre circolari, ci inducono a pensare che esse furono costruite in epoche differenti e che senza dubbio gi\u00e0 esisteva un'antica costruzione prima che si realizzasse l'imponente rocca. Le linee architettoniche ci fanno dedurre che sia una costruzione sorta tra l'Alto ed il Basso medioevo, e che ha subito modifiche nel corso dei secoli. L'attuale castello si presenta come un massiccio edificio quadrato composto da due piani poggiati sulla parte scoscesa del monte, con le sue fondamenta che seguono l'ondulata roccia viva. L'entrata principale era posta verso occidente. La rocca venne abbandonata tra il XV e il XVI secolo. A partire dal 2001 il Comune di Mondragone ha iniziato a finanziare una campagna di scavi archeologici presso la \"Rocca Montis Dragonis\", che sta riportando alla luce un vero e proprio villaggio medievale di particolare interesse archeologico, richiamando il cd. fenomeno dell'incastellamento di et\u00e0 medievale sul territorio dell'alta Campania. Molti dei resti asportabili delle campagne di scavo vengono custoditi all'interno del Museo Civico Archeologico della citt\u00e0. Il castello viene interamente illuminato durante i giorni della festa di San Michele Arcangelo, agli inizi di Ottobre.\nGrotta di Roccia San Sebastiano.\nNel comune \u00e8 presente una cavit\u00e0 preistorica chiamata Grotta di Roccia San Sebastiano.\nVia Appia.\nLa via Appia sorse tra il 313 ed il 310 a.C., per ordine di Appio Claudio Cieco. I Romani costruirono questa famosa arteria non solo allo scopo di espandersi verso sud, ma anche allo scopo di favorire il commercio con l'oriente e con l'Africa, arrivando l'arteria fino a Brindisi.\nEssa attraversa la campagna di Mondragone sul lato settentrionale, da Le Vagnole a Porto di Carro, ai piedi del Monte Petrino, fino al sito dell'odierno Cimurro e, di l\u00e0, attraverso la zona di Limata, fino al punto suddetto ed oltre, dopo aver valicato il Ponte Campano. A partire dalla fine dell'Ottocento, lungo questa strada, nei pressi della chiesetta di San Rocco, si svolgeva, dal 23 al 25 agosto, la fiera del bestiame detta di San Bartolomeo, di antica tradizione.\nDalla Via Appia, all'altezza di Sinuessa, inizia la via Domiziana per poi costeggiare il litorale a nord di Napoli fino a Puteoli.\nTerme.\nLe acque termali di Mondragone affondano le proprie radici nel tempo dell'antica Roma, quando l'antica Sinuessa (oggi in gran parte sommersa) era un eccellente luogo di villeggiatura degli antichi romani, come raccontano nei loro scritti Tacito e Plinio. Le sorgenti termali, oggi presenti in Localit\u00e0 Levagnole (a Nord di Mondragone tra le pendici del Petrino e la spiaggia tirrenica), sono riconosciute come acque termali di grande qualit\u00e0. Il grado solfidrometrico (151) e la termalit\u00e0 (52), rendono queste acque uniche in Italia e paragonabili e quelle di Baden ed Acquisgrana. Queste caratteristiche hanno determinato un altissimo grado di apprezzamento delle sorgenti, spesso autentico luogo di pellegrinaggio da parte degli infermi di tutta Italia. Le acque sono particolarmente adatte per bagni ed inalazioni, specie per soggetti asmatici, affetti da artrismo e malattie cutanee.\nMalgrado il prestigio delle terme in epoca romana e la presenza di sorgenti termali naturali, l'industria delle terme a Mondragone non \u00e8 mai completamente decollata nell'epoca moderna. Lo sviluppo della citt\u00e0 negli anni '60 e '70 vide l'emigrazione di molti agricoltori verso il settore del Turismo balneare, tralasciando le forti opportunit\u00e0 termali che non sono state mai valorizzate a pieno. La citt\u00e0, ancora oggi, \u00e8 divisa tra agricoltura, commercio e turismo balneare estivo, nonostante le sorgenti termali ancora potrebbero rivelarsi una ingente possibilit\u00e0 di sviluppo per l'economia locale. Attualmente esiste una sola struttura alberghiera dotata di spa che approfitta delle acque sulfuree. All'inizio degli anni duemila, una cordata di imprenditori tent\u00f2 di valorizzare definitivamente questa risorsa, ma il progetto di un grande resort delle terme non \u00e8 stato mai portato a compimento, sebbene pi\u00f9 della met\u00e0 della struttura giaccia ancora in attesa di completamento.\nSociet\u00e0.\nEtnie e minoranze straniere.\nSecondo le statistiche ISTAT al 31 dicembre 2019 la popolazione straniera residente nel comune \u00e8 di persone, pari al 14,7% della popolazione. Le nazionalit\u00e0 maggiormente rappresentate in base alla loro percentuale sul totale della popolazione residente nel 2019\nCultura.\nMuseo civico archeologico \"Biagio Greco\".\nIl Museo civico archeologico Biagio Greco, inaugurato il 20 ottobre del 2000 e riconosciuto Museo d'Interesse Regionale nel 2007, \u00e8 composto da cinque sale che raccolgono i materiali rinvenuti durante le campagne di scavo effettuate nel territorio e organizzate cronologicamente dalla Preistoria al Medioevo.\nMediateca comunale.\nLa Mediateca Comunale di Mondragone si trova presso Palazzo Tarcagnota, vicino al centro di Mondragone.\nTeatro Ariston.\nIl Cine-Teatro Ariston \u00e8 una struttura nata nel 1953 in Corso Umberto I, per anni punto di riferimento della cultura locale con le sue prestigiose stagioni teatrali. Attualmente ospita gli spettacoli delle compagnie teatrali della citt\u00e0.\nCompagnie teatrali.\nTra le varie attivit\u00e0 culturali la citt\u00e0 ha due compagnie teatrali \"I Giullari\", compagnia teatrale dialettale, e la corale polifonica mondragonese che negli anni scorsi ha prodotto molte commedie musicali, insieme ai cantanti Andrea Binetti e Salvatore Saulle, per la regia di Virgilio Gravano e le coreografie di Carmen Giangrande (gi\u00e0 ballerina San Ferdinando di Napoli), prodotte dall'associazione turistica sinuessa presieduta da Pasquale Sorvillo.\nTra i vari titoli che si ricordano \"Saranno Famosi\" con cui la citt\u00e0 di Mondragone raccolse i fondi necessari per l'iscrizione a Giochi Senza Frontiere. Attualmente la compagnia \u00e8 momentaneamente inattiva.\nCucina.\nLa citt\u00e0 \u00e8 uno dei principali centri di produzione della mozzarella di bufala campana. \nIl vino Falerno del Massico si produce nella parte settentrionale della provincia di Caserta, corrispondente agli attuali comuni di Mondragone, Falciano del Massico, Carinola, Sessa Aurunca e Cellole.\nDa non confondere con le scrippelle tipiche di Teramo, \u00e8 un dolce locale, fritto in olio di oliva, con una tipica forma a spirale. Molto legato alla tradizione storica della citt\u00e0, in quanto viene tutt'ora prodotto in casa soltanto in occasione dei matrimoni come omaggio degli sposi e viene distribuito, con l'ausilio dei bambini, nelle case di amici e parenti qualche settimana prima delle nozze. Al giorno d'oggi viene prodotto anche durante le manifestazioni estive locali.\nIl fagiolino di Mondragone \u00e8 un prodotto molto ricercato, che viene esportato in tutta Italia. \n\u00c8 un liquore fatto con l'utilizzo del latte di bufala, lo stesso che viene utilizzato per la mozzarella. Di colore bianco, viene prodotto da un'azienda locale di liquori e distillati.\nAmministrazione.\nGemellaggi.\nLa citt\u00e0 \u00e8 gemellata con Belv\u00e1ros, Lip\u00f3tv\u00e1ros - V Circoscrizione della citt\u00e0 di Budapest, Ungheria.\nIl 25 Settembre 2016 i sindaci di Mondragone ed Assisi (Umbria) hanno sancito un patto di amicizia tra le due citt\u00e0, a seguito del gemellaggio tra la Basilica minore dell'Incaldana di Mondragone e la Basilica papale di Santa Maria degli Angeli di Assisi.\nSport.\nAtletica Leggera.\nIn citt\u00e0 \u00e8 presente l'associazione ASD Mondragone in corsa. Le attivit\u00e0 si svolgono principalmente sulla pista di atletica dello Stadio Comunale Salvatore Conte. La \u201cIV Mondragone in corsa\u201d \u00e8 stata dedicata all\u2019atleta olimpionica somala Samia Yusuf Omar, scomparsa nel 2012 mentre tentava di raggiungere l\u2019Europa in un barcone di immigrati diretto a Lampedusa.\nCalcio a 11.\nLa societ\u00e0 di calcio A.S.D. Mondragone disputa il campionato d'eccellenza regionale.\nCalcio a 5.\nNegli anni duemila la societ\u00e0 di calcio a 5 locale Sinuessa ha raggiunto la ribalta nazionale arrivando a disputare, per vari anni consecutivi, il campionato italiano di serie B. Ad oggi esiste la Olympique Sinope come societ\u00e0 di calcio a 5 che disputa il campionato di serie C1. Inoltre esiste anche una societ\u00e0 di calcio a 5 femminile la Lady Mondragone che disputa il campionato di serie C2.\nPallavolo.\nLa societ\u00e0 maschile di pallavolo A.S.D. Mondragone Volley, disputa il campionato di serie D 2019-2020\nPallacanestro.\nLa societ\u00e0 maschile CB Mondragone della pallacanestro, disputa il campionato di Serie C silver\nCiclismo.\nIl 23 maggio 1997 Mondragone ha ospitato la 7\u00aa tappa del Giro d\u2019Italia 1997 che si \u00e8 conclusa con la vittoria del tedesco Marcel W\u00fcst. La pi\u00f9 importante societ\u00e0 ciclistica \u00e8 la S.C.Sinuessa Mondragone.\nGiochi senza Frontiere.\nNegli anni 1995 e 1998 la citt\u00e0 ha partecipato alla trasmissione televisiva internazionale JSF (giochi senza Frontiere) ed in un'occasione si \u00e8 classificata al secondo posto.\nImpianti sportivi.\nIn citt\u00e0 \u00e8 presente un Palazzetto dello Sport inaugurato nel 2018 con una capienza di circa 400 spettatori omologati. La struttura \u00e8 stata sede di allenamento per le nazionali della XXX Universiade, disputata a Napoli a luglio 2019."}
{"id": "3102196", "revid": "599013", "url": "https://it.wikipedia.org/wiki?curid=3102196", "title": "Gravensteen", "text": "Gravensteen (in olandese, \"rocca/fortezza dei conti\") pu\u00f2 riferirsi a:"}
{"id": "3102200", "revid": "28592", "url": "https://it.wikipedia.org/wiki?curid=3102200", "title": "Murom (popolazione)", "text": ""}
{"id": "3102201", "revid": "92723", "url": "https://it.wikipedia.org/wiki?curid=3102201", "title": "Alexander Serebrov", "text": ""}
{"id": "3102202", "revid": "28592", "url": "https://it.wikipedia.org/wiki?curid=3102202", "title": "Trib\u00f9 murome", "text": ""}
{"id": "3102203", "revid": "599013", "url": "https://it.wikipedia.org/wiki?curid=3102203", "title": "Olena \u017der\u017eerunova", "text": "Alta 191 cm, giocava come ala-pivot.\nCarriera.\nNel 2010-11 ha giocato nel Club Atletico Faenza, sua prima formazione italiana, proveniente dalla formazione ungherese del Szeviep Szeged, con la quale aveva disputato l'Eurolega.\nA met\u00e0 del campionato, nella sessione invernale del mercato, \u00e8 stata per\u00f2 tagliata dalla formazione romagnola."}
{"id": "3102205", "revid": "198277", "url": "https://it.wikipedia.org/wiki?curid=3102205", "title": "Special (moto)", "text": "La special \u00e8 una motocicletta realizzata o modificata artigianalmente.\nIl termine, di origine inglese si \u00e8 diffuso nell'ambito delle competizioni motociclistiche dal dopoguerra, per indicare le moto da gara utilizzate dai piloti privati, derivate da modelli di serie, e caratterizzate da sostanziali innovazioni al propulsore e, soprattutto, alla ciclistica.\nLe \"special\" ebbero una prima diffusione nel Regno Unito con le Triton per poi espandersi in tutta Europa con l'avvento delle motociclette di produzione giapponese, dotate di potenti motori plurifrazionati, ma spesso caratterizzate da soluzioni telaistiche inadeguate o di basso profilo tecnico.\nNacquero cos\u00ec decine di \"special\" destinate alle competizioni di ogni grado e disciplina che, complici la profonda crisi dell'industria motociclistica europea e l'inesperienza di quella giapponese, ottennero negli anni sessanta e settanta una lunga serie di affermazioni nazionali e internazionali.\nAlcuni degli artigiani preparatori ottennero una tale notoriet\u00e0 da riuscire a destinare la loro produzione anche al settore delle moto sportive stradali, producendo loro i loro motoveicoli in piccola serie, come Paul Dunstall, Arturo Magni, Giuliano Segoni, Fritz Egli, Massimo Tamburini, i fratelli Rickman e tanti altri.\nA partire dagli anni ottanta, la sempre maggiore differenziazione produttiva dei modelli sfornati dalle grandi industrie motociclistiche colp\u00ec fortemente le piccole aziende produttrici di \"special\", oggi quasi scomparse."}
{"id": "3102207", "revid": "1543377", "url": "https://it.wikipedia.org/wiki?curid=3102207", "title": "Paul Schultze-Naumburg", "text": "Fu uno dei critici pi\u00f9 avversi all'architettura moderna, difensore dell'architettura neogermanica (Heimatschutzstil). Fu inoltre membro dell'organizzazione chiamata Kampfbund Deutscher Architekten und Ingenieure (KDAI), un'unit\u00e0 di propaganda para-governativa del partito nazista. Nel 1930 chiuse la scuola aperta a Weimar a somiglianza del Bauhaus per riformarla su basi filonaziste, eliminando persino le decorazioni parietali realizzate da Oskar Schlemmer.\nBiografia.\nSchultze-Naumburg nasce ad Almrich (ora accorpata a Naumburg) nell'attuale stato federale della Sassonia-Anhalt. Sposa alla fine dell'Ottocento la pittrice Ernestine Mack, nota poi col nome di Ernestina Orlandini, dal cognome del secondo marito. Nei primi anni del 1900 era gi\u00e0 ben conosciuto come pittore ed architetto, segnalandosi come il pi\u00f9 conservatore del gruppo di artisti che aveva creato lo Jugendstil e i laboratori Arts and Crafts a Monaco di Baviera.\nPrima della prima guerra mondiale scrive degli articoli e dei libri che condannavano l'arte e l'architettura moderna in termini razzisti, fornendo ad Adolf Hitler le basi per le sue teorie sul riconoscimento delle vere radici dell'arte ariana nella Grecia classica e nel Medioevo.\nA Saaleck nel 1922 Paul Schultze-Naumburg si unisce in matrimonio con Margarete Karolina Berta D\u00f6rr (1896-1960).\nL'unione, senza prole, si dissolver\u00e0 drammaticamente nel febbraio del 1934. Ma poche settimane dopo Margarete si risposa con il Ministro degli Interni del III Reich Wilhelm Frick.\nTra alcuni dei suoi testi: \"Die Kunst der Deutschen. Ihr Wesen und ihre Werke\" (L'arte dei tedeschi. I suoi caratteri e le sue opere) e \"Kunst und Rasse\" (Arte e razza), in quest'ultimo, pubblicato nel 1928, egli avanzava che solo gli artisti di \"razza pura\" potessero produrre un'arte sana che conservasse gli ideali immortali della bellezza classica, tanto che gli artisti contemporanei \"meticci\" facessero prova della loro inferiorit\u00e0 e corruzione producendo delle opere difformi. Per darne prova propose delle immagini fotografiche di persone che presentavano deformit\u00e0 o malattie al fianco di immagini di opere d'arte moderne.\nSchultze-Naumburg muore a Jena nel 1949. L'urna con le sue ceneri verr\u00e0 posta nel mausoleo che aveva progettato nel 1909 per il poeta Ernst von Wildenbruch nel Cimitero Storico di Weimar (Historischer Friedhof Weimar).\nCostruzioni e progetti.\nNel periodo fra il 1901 e il 1944 Paul Schultze-Naumburg lavor\u00f2 a 85 edifici abitativi, 34 progetti commerciali, 40 palazzi e residenze di campagna, sei edifici mortuari e quattro parchi. Inoltre vi sono almeno 15 opere la cui origine non \u00e8 chiara, cos\u00ec come una serie di progetti mai realizzati e piani di costruzioni."}
{"id": "3102219", "revid": "1543377", "url": "https://it.wikipedia.org/wiki?curid=3102219", "title": "Uragano Agnes", "text": "L'uragano Agnes fu la prima tempesta tropicale e il primo uragano della stagione degli uragani atlantici 1972. Dopo essersi formato in un tempo raro per gli uragano (met\u00e0 giugno), devast\u00f2 la Florida occidentale per poi trasferirsi verso nord-est causando, sotto forma di tempesta tropicale, danni molto seri nella regione medio-atlantica. Tuttavia, i danni pi\u00f9 gravi si verificarono lungo il percorso che va dal Maryland fino alla zona dei Finger Lakes, nello stato di New York. Ci\u00f2 \u00e8 illustrato anche dalla mappa delle precipitazioni sottostante. Agnes port\u00f2 precipitazioni abbondanti lungo il suo cammino, uccidendo 130 persone e provocando 1,7 miliardi di dollari in danni, che sarebbero diventati successivamente 3 a causa della costruzione di una rete ferroviaria nelle zone colpite. Per circa sette anni, \u00e8 stato considerato l'uragano che ha portato pi\u00f9 danni, superando addirittura l'uragano Betsy (categoria 4). Tuttavia, perse questo record nel 1979, a causa dell'uragano Frederic (anch'esso di categoria 4).\nStoria della tempesta.\nIl 14 giugno fu rilevata sulla penisola dello Yucat\u00e1n una perturbazione di grandi dimensioni. Il sistema si ammucchi\u00f2 verso est e divent\u00f2 una depressione tropicale dopo un giorno (15 giugno) per poi trasformarsi in una vera e propria tempesta tropicale il 16 nelle vicinanze dei Caraibi. Agnes gir\u00f2 verso nord il 17 giugno e divent\u00f2 un uragano nel Golfo del Messico il giorno dopo. Continuando a muoversi verso nord, il 19 giugno arriv\u00f2 sulle coste della Florida occidentale come uragano di categoria 1.\nAgnes gir\u00f2 poi verso nord-est arrivando in Georgia gi\u00e0 sotto forma di depressione tropicale. Tuttavia, riprese improvvisamente vigore ritornando allo status di tempesta tropicale quando si trovava nella Carolina del Nord. Era il 21 giugno ed Agnes cominci\u00f2 a dirigersi verso l'oceano Atlantico. Per\u00f2, Agnes sorprese di nuovo tutti; infatti, ritorn\u00f2 sulla terraferma e scaten\u00f2 tutte le sue ultime forze sulla citt\u00e0 di New York. Era il 22 giugno e, dopo la sfuriata finale su New York, si un\u00ec ad un sistema di bassa pressione e, fino al 25 giugno, port\u00f2 temporali nel nord degli Stati Uniti d'America.\nImpatto.\nAgnes, come gi\u00e0 detto in precedenza, arriv\u00f2 in Florida quando gi\u00e0 era diventato uragano, portando forti venti e mareggiate. Per fortuna, le conseguenze non furono molto gravi. I danni maggiori si registrarono sulla costa atlantica. Infatti, insieme ad un sistema di bassa pressione, port\u00f2 violenti nubifragi facendo cadere al suolo circa 300\u00a0mm di pioggia in ogni citt\u00e0. La zona pi\u00f9 colpita fu la Contea di Schuylkill (Pennsylvania), dove caddero oltre 480\u00a0mm di pioggia. Queste piogge pesanti portarono gravi inondazioni in Pennsylvania e nello stato di New York.\nLe inondazioni furono molte, spesso causate dai fiumi Genesee, Canisteo e Chemung. Gli ultimi due confluiscono nel fiume Susquehanna e la maggior parte delle inondazione ebbe luogo proprio vicino alla loro confluenza. Tanto furono forti le alluvioni che addirittura minacciarono di oltrepassare la diga Conowingo, nel Maryland. Molte citt\u00e0, tra cui Wilkes-Barre (Pennsylvania), subirono danni gravissimi. Dick Baumbach, un reporter del \"The Star Elmira Gazette\" (giornale poco conosciuto dello stato di New York), per scattare una fotografia alle acque agitate dei fiumi, corse il serio rischio di perdere la vita. In seguito a ci\u00f2, ebbe un premio per aver fornito maggiori informazioni sugli effetti dell'uragano. I bacini idrografici del fiume Delaware e del fiume Potomac furono inondati. Nella \"Chesapeake Bay\" arriv\u00f2 molta acqua dolce a causa delle inondazioni e perci\u00f2 delle specie animali, come la medusa, si estinsero in questa zona.\nUn giornalista descrisse nel modo seguente i danni di Agnes a Harrisburg, in Pennsylvania (questa parte dell'articolo \u00e8 stata tradotta dall'inglese): \"C'\u00e8 un intero isolato di case che sta bruciando adiacente al Governor's Mansion. Ci sono circa sei piedi (2.14 m) d'acqua e perci\u00f2 i vigili del fuoco non possono raggiungere l'isolato. Stanno cercando di strisciare in due tubi, ma finora a nulla \u00e8 servito, l'intero blocco \u00e8 andato. L'unico modo per raggiungere queste case \u00e8 usando una barca a remi\".\nLe piogge nella regione del Piedmont, del Maryland e della Virginia causarono vaste inondazioni nei bacini fluviali del Patapsco, del Potomac e del James. Le aree lungo il James a ovest di Richmond (Virginia) e ad est dei Monti Blue Ridge ricevettero enormi quantit\u00e0 di pioggia che superarono quelle portate dall'uragano Camille tre anni prima. Il fiume inond\u00f2 Richmond causando danni per milioni di dollari. Il Patapsco strarip\u00f2 e distrusse case e ben 16\u00a0km della ferrovia, bloccando ad un certo punto del percorso i mezzi di trasporto fuori da Baltimora che andavano verso Annapolis. Il Maryland ebbe il pi\u00f9 alto numero di morti di tutti e cinque gli stati che furono dichiarati devastati dal presidente Richard Nixon (Florida, Virginia, Maryland, Pennsylvania e New York). Estese inondazioni furono registrate anche nell'entroterra di Pittsburgh e in tutta la valle del fiume Ohio.\nAgnes caus\u00f2 122 morti negli Stati Uniti. Nove di questi furono in Florida (causati da violenti temporali), mentre gli altri furono associati alle inondazioni. La tempesta fu la responsabile di $2,1 miliardi di danni (1972 dollaro USD) negli Stati Uniti, la maggior parte dei quali causati dalle inondazioni. Di questi, oltre $2 miliardi in Pennsylvania, e $700 milioni a New York. Agnes colp\u00ec anche la parte occidentale di Cuba, dove si verificarono nove decessi. \nIn Canada, l'uragano Agnes port\u00f2 piogge e venti sul sud dell'Ontario e del Qu\u00e9bec meridionale, causando numerose inondazioni attorno al lago Erie e al lago Ontario.\nConseguenze.\nAgnes ebbe un impatto devastante sui binari delle ferrovie nel nordest degli Stati Uniti. Ad esempio le corse furono notevolmente ritardate e i binari completamente distrutti.\nLe gravi inondazioni vicino a Lawrenceville, in Pennsylvania, furono il motivo della costruzione del bacino sul fiume Tioga nel 1973.\nRitiro del nome.\nA causa degli ingenti danni e del numero di morto, il nome di Agnes fu ritirato dopo questa tempesta, e non sar\u00e0 mai pi\u00f9 utilizzato per un altro uragano atlantico."}
{"id": "3102221", "revid": "256896", "url": "https://it.wikipedia.org/wiki?curid=3102221", "title": "Zh\u014dnggu\u00f3 M\u00edny\u00f2ng H\u00e1ngk\u014dng J\u00fa", "text": ""}
{"id": "3102223", "revid": "775372", "url": "https://it.wikipedia.org/wiki?curid=3102223", "title": "Alaborg", "text": "\u00c1laborg o \u00c1luborg \u00e8 una fortezza variaga (vichinga) citata nelle saghe norrene che parlano di Halfdan Eysteinsson e di Hrolf Ganger. La prima saga dice che era possibile navigare da Aldeigjuborg (Ladoga) verso Alaborg, muovendosi a nord per mare, ma che un percorso pi\u00f9 rapido e praticabile sarebbe stato via terra verso est. Il testo sottintende che Alaborg e Aldeigjuborg fossero due rivali, situate a poca distanza l'una all'altra.\nNel 1989 Tatiana Jackson dimostr\u00f2 che l'unico luogo che coincideva con questa descrizione era la cosiddetta \"Gorodi\u0161\u010de\" (letteralmente, \"fortezza abbandonata\") sul fiume Syas. Fu l'unico insediamento della zona ad est del Ladoga fino al XIII o XIV secolo. Il suo nome norreno potrebbe derivare dal fiume Valya che scorre nelle vicinanze.\nArcheologia.\nNikolay Repnikov fu il primo storico a riconoscere l'importanza archeologica del villaggio di Gorodi\u0161\u010de sul fiume Syas (russo: \u0421\u044f\u0441\u044c\u0441\u043a\u043e\u0435 \u0433\u043e\u0440\u043e\u0434\u0438\u0449\u0435). Repnikov pubblic\u00f2 i suoi studi nel 1900, ma fu solo nel 1929 che Vladimir Ravdonikas inizi\u00f2 sul sito scavi su larga scala. Durante gli anni dello Stalinismo, i reperti portati alla luce da Ravdonikas si persero, mentre il sito archeologico fu trasformato in cava per la costruzione di una strada. Come risultato, il nucleo di sito fu totalmente distrutto.\nGli scavi di Alaborg ripresero nel 1987\u20131990 per mano di Oleg Boguslavsky e Anna Machinskaya. Essi definirono le seguenti aree di interesse archeologico:\nContesto storico.\nRispetto al Volchov, il fiume Syas fornisce un'alternativa (e pi\u00f9 rapida) rotta dal Baltico al Volga. Il suo problema erano le rapide, che rendevano il fiume impraticabile per le drakkar vichinghe. Attraversando le rapide, le navi erano particolarmente indifese agli attacchi da terra. Per proteggere i punti chiave, i Variaghi stabilirono gli insediamenti fortificati di Duboviki e Gorodische all'inizio delle due rapide del Volkhov. In modo analogo, Alaborg dominava una collinetta di 20 metri sopra le rapide del Syas (nonostante negli anni 80 non siano state trovate tracce di fortificazioni).\nBoguslavsky e Machinskaya datano il primo cimitero scandinavo ad Alaborg attorno al 700. Dal punto di vista archeologico, il sito ha molto in comune con Ladoga. Sembra che i due siti si siano sviluppati kin modo parallelo. Alaborg fu distrutta da un incendio ed abbandonata prima del 930, o pi\u00f9 probabilmente verso la fine del IX secolo. In quel periodo tutti gli altri centri del Khaganato di Rus' affrontavano la distruzione, che Constantine Zuckerman associa con la rivolta di Vadim."}
{"id": "3102224", "revid": "19933", "url": "https://it.wikipedia.org/wiki?curid=3102224", "title": "\u00c1laborg", "text": ""}
{"id": "3102225", "revid": "19933", "url": "https://it.wikipedia.org/wiki?curid=3102225", "title": "\u00c1luborg", "text": ""}
{"id": "3102226", "revid": "287204", "url": "https://it.wikipedia.org/wiki?curid=3102226", "title": "Aluborg", "text": ""}
{"id": "3102228", "revid": "118778412", "url": "https://it.wikipedia.org/wiki?curid=3102228", "title": "Monte Sinabung", "text": "Il Monte Sinabung (\"Gunung Sinabung\" in indonesiano) \u00e8 uno stratovulcano dell'Indonesia la cui altezza \u00e8 di 2.460 metri s.l.m., la cui formazione risale al Pleistocene, situato sull'isola di Sumatra, nelle immediate vicinanze di un altro vulcano: il Sibayak.\nLa sua ultima eruzione iniziata nel novembre del 2013, \u00e8 avvenuta dopo circa 400 anni dall'ultimo fenomeno ma a giugno del 2019 si \u00e8 risvegliato originando una nube di cenere alta circa 2\u00a0km.\nIl Vulcano si trova nell'Arco della Sonda una catena vulcanica che unisce la Cintura Alpide con la Cintura di fuoco. \u00c8 costituito da quattro crateri formati da andesite e dacite, uno solo dei quali risulta essere attivo.\nEruzione dell'agosto 2010.\nIl Sinabung entr\u00f2 in eruzione poco dopo la mezzanotte del 29 agosto 2010. L'ultima fumarola registrata porta la data del 1912. Nel suo primo evento a partire dal XVII secolo, espulse una nube di fumo e cenere che raggiunse i 1.500 metri sopra la cima. Non si sono avute vittime dirette a causa del fenomeno.\nAlcuni giorni prima si erano segnalati da parte del \"Centro di vulcanologia dell'Indonesia\", brontolii ed emissioni di lava. Dopo l'inizio dell'attivit\u00e0 eruttiva, l'andamento \u00e8 andato progressivamente decrescendo.\nIl 7 settembre \u00e8 avvenuta una nuova eruzione, la pi\u00f9 violenta dal risveglio di pochi giorni prima.\nIl vulcano ha nuovamente ripreso la sua fase eruttiva il 18 novembre 2013; nella notte tra il 24 ed il 25 dello stesso mese vi sono state otto esplosioni che hanno causato la caduta di diversi massi su un'ampia area, il lancio di cenere rovente fino a 8\u00a0km di altezza e costringendo migliaia di persone a fuggire.\nIl 1\u00ba febbraio 2014, una nuova eruzione molto potente ha rilasciato lapilli e ceneri che hanno raggiunto i duemila metri d'altitudine. Il bilancio provvisorio \u00e8 di 14 morti.\nIl 10 marzo 2018, solo un giorno dopo che le autorit\u00e0 avevano consentito a migliaia di residenti di tornare alle loro dimore, erutta nuovamente causando un bilancio immediato di 16 vittime.\nEruzione dell'agosto 2020.\nIl 10 agosto 2020, il Monte Sinabung \u00e8 esploso producendo una colonna eruttiva di materiali vulcanici alta fino a 5.000 metri (16.400 piedi) nel cielo."}
{"id": "3102279", "revid": "1568601", "url": "https://it.wikipedia.org/wiki?curid=3102279", "title": "S\u00f3tano de las golondrinas", "text": "Il S\u00f3tano de las Golondrinas \u00e8 una grotta carsica situata presso il villaggio de Aquism\u00f3n, nello Stato di San Luis Potos\u00ed (Messico). \nDescrizione.\nLa sua profondit\u00e0 \u00e8 di 376 metri in caduta libera. L'apertura ha un diametro di quasi 60 metri, mentre il fondo ha un'apertura massima di 300 x 60 metri (tre campi da calcio). \nNei mezzi di comunicazione.\nLe grotte sono state teatro nel 1993 di una delle numerose imprese del paracadutista estremo Patrick de Gayardon il quale, partendo da un elicottero, si \u00e8 lanciato dentro il Sotano. \nL'apertura del paracadute era possibile solo dopo i primi 150 metri dentro la grotta, troppo stretta per entrare in sicurezza con il paracadute aperto. Le immagini sono diventate materiale di uno spot televisivo alla fine degli anni novanta."}
{"id": "3102282", "revid": "186709", "url": "https://it.wikipedia.org/wiki?curid=3102282", "title": "Donne regole e tanti guai", "text": ""}
{"id": "3102293", "revid": "34564732", "url": "https://it.wikipedia.org/wiki?curid=3102293", "title": "Luigi Antonio Zandomeneghi", "text": ""}
{"id": "3102296", "revid": "767487", "url": "https://it.wikipedia.org/wiki?curid=3102296", "title": "Bellamy (film)", "text": "Bellamy \u00e8 un film del 2009 diretto da Claude Chabrol.\n\u00c8 stato presentato nella sezione Berlinale Special al Festival di Berlino.\n\u00c8 dedicato \u00abin ricordo dei due Georges\u00bb, Georges Simenon e Georges Brassens.\nTrama.\nIl commissario Bellamy va in vacanza a N\u00eemes, nella casa di famiglia della moglie: vuole concedersi un mese di tranquillit\u00e0 ma l'arrivo del fratellastro Jacques, alcolizzato, avventuriero e vile, gli complica la vita. Non solo, un uomo spesso si aggira furtivamente nel giardino della casa generando inquietudine. Bellamy ama il cibo e il buon vino e vuole godersi un periodo tutto per lui, ma tuttavia ascolter\u00e0 le motivazioni che spingono lo sconosciuto ad aggirarsi intorno a casa sua."}
{"id": "3102298", "revid": "1346397", "url": "https://it.wikipedia.org/wiki?curid=3102298", "title": "Giovannangelo Porro", "text": "Biografia.\nFiglio del nobile Protasio Porro e di Franceschina da Guenzate, entr\u00f2 diciottenne nel noviziato dell'ordine, per poi passare a Firenze, nel convento dell'Annunziata e all'eremo di Monte Senario. Nel 1488 torn\u00f2 all'Annunziata, e sette anni dopo mor\u00ec. Di salute cagionevole fu considerato protettore dei bambini malati. San Carlo Borromeo, giovinetto, attribu\u00ec al beato Giovannangelo la propria guarigione da una grave malattia, e questo contribu\u00ec moltissimo alla diffusione del culto presso la chiesa milanese.\nSi attribuisce a questa considerazione il fatto che, in deroga alla disciplina imposta dal Concilio di Trento, il corpo del beato Porro \u00e8 esposto sopra l'altare costituendo l'unico caso nelle chiese del Milanese.\nCulto.\nIl culto del \"beato\" Porro, sorto spontaneo nel suo Ordine ed alimentato dalla devozione di San Carlo, arcivescovo di Milano, ebbe il riconoscimento canonico solo con papa Clemente XII il 15 luglio 1737.\nLa costante attenzione di San Carlo per la chiesa \"dei Servi\" ha fatto s\u00ec che quando nei primi decenni del secolo XIX la stessa \u00e8 stata demolita per l'apertura di un Corso tra Piazza Duomo e quella di San Babila, la nuova basilica che ne ha preso il posto \u00e8 stata dedicata appunto a San Carlo."}
{"id": "3102313", "revid": "3831", "url": "https://it.wikipedia.org/wiki?curid=3102313", "title": "Sinabung", "text": ""}
{"id": "3102321", "revid": "120775238", "url": "https://it.wikipedia.org/wiki?curid=3102321", "title": "Alan fitz Flaad", "text": " Fu l'antenato comune dei FitzAlan, conti di Arundel, e della dinastia reale degli Stuart.\nI suoi doveri come \"uomo valoroso ed illustre\" comprendevano la supervisione del confine gallese.\nFamiglia.\nAlan era il figlio di Flaad, il quale a sua volta era figlio di un Alain che era stato crociato (nel 1097) e \"Dapifer\" dell'arcivescovo di Dol, situato in Bretagna. \"Alan, dapifer\" si trova come firmatario di un documento del 1086 relativo a Mezuoit, una cella di St. Florent, vicino a Dol.\nInghilterra.\nFlaad ed il figlio Alan ottennero i favori di re Enrico I d'Inghilterra il quale, poco dopo l'incoronoazione, invit\u00f2 Alan in Inghilterra con altri amici bretoni, consegnandogli terre in Norfolk e nello Shropshire, comprese alcune appartenute in precedenza a Ernulf de Hesdin e a Robert de Belleme.\nFondamenti religiosi.\n\"Flaad filius Alani dapiferi\" era presente alla consacrazione di Monmouth Priory nel 1101/2, ed il figlio Alan era garante di due documenti di Enrico I confermando la fondazione del Priorato della Santissima Trinit\u00e0, York, quale parte di Marmoutier. Alan fond\u00f2 anche il Priorato Sporle sulle sue terre di Norfolk (probabilmente a Sharrington), anch'esse parte di St. Florent.\nMatrimonio.\nAlan fitz Flaad spos\u00f2 Ada (o Avelina), figlia di Ernoulf de Hesdin (ucciso in crociata ad Antiochia). I loro eredi furono:"}
{"id": "3102329", "revid": "287204", "url": "https://it.wikipedia.org/wiki?curid=3102329", "title": "Leixapr\u00e9n", "text": "Il termine galiziano leixapr\u00e9n (in portoghese leixa-pren, parola medievale composta da \"leixa\" e \"pren\", lett. \"lascia\" e \"prendi\") \u00e8 una figura stilistica tipica delle \"cantigas de amigo\" galiziano-portoghesi (sebbene appaia anche, molto sporadicamente, nelle \"cantigas de amor\"). Consiste nella ripetizione dei secondi versi di una coppia di strofe come primi versi della coppia seguente di strofe. \nUn esempio si pu\u00f2 vedere in questa \"cantiga\" di Mart\u00edn de Xinzo:\nCome si pu\u00f2 osservare, i versi 2 e 5 (i secondi delle due prime strofe) si ripetono rispettivamente come primi della 3\u00aa e 4\u00aa strofa."}
{"id": "3102331", "revid": "3831", "url": "https://it.wikipedia.org/wiki?curid=3102331", "title": "Madre Valeria di San Sebastiano", "text": ""}
{"id": "3102332", "revid": "144796", "url": "https://it.wikipedia.org/wiki?curid=3102332", "title": "Conte di Devonshire", "text": ""}
{"id": "3102334", "revid": "640389", "url": "https://it.wikipedia.org/wiki?curid=3102334", "title": "La caduta dei giganti", "text": "La caduta dei giganti (\"Fall of Giants\") \u00e8 un romanzo di Ken Follett, uscito contemporaneamente nelle librerie di tutto il mondo il 28 settembre 2010.\n\u00c8 il primo capitolo della Trilogia del Secolo (\"The Century Trilogy\"), che segue le vicende di cinque famiglie - una statunitense (i Dewar), una tedesca (i von Ulrich), una russa (i Pe\u0161kov), una inglese (i conti Fitzherbert) e una gallese (i Williams) - attraverso i cambiamenti di inizio XX secolo, come la prima guerra mondiale, la rivoluzione russa e la lotta per il suffragio femminile. Il romanzo inizia nel giugno 1911, il giorno dell'incoronazione di Giorgio V d'Inghilterra, e termina nel gennaio 1924.\nIl secondo volume della trilogia, \"L'inverno del mondo\" (\"Winter of the World\"), \u00e8 uscito in anteprima per l'Italia l'11 settembre 2012, mentre la terza parte, \"I giorni dell'eternit\u00e0\" (\"Edge of Eternity\"), \u00e8 stata pubblicata il 16 settembre 2014.\nTrama.\nIl libro si apre con una panoramica dei personaggi appartenenti a diverse famiglie e di diversa estrazione sociale: una famiglia di minatori, una nobile famiglia inglese, dei nobili tedeschi, due fratelli russi, una serie di personaggi statunitensi. In modo alterno nel romanzo vengono descritte le vicende dei personaggi principali, che si intrecciano con quelle dei personaggi secondari, il tutto sullo sfondo dei fatti storici che hanno portato allo scoppio della prima guerra mondiale.\nNel giorno dell'incoronazione di re Giorgio V, Billy Williams \u00e8 al suo primo giorno di miniera. Molte prove per constatare il suo coraggio lo attendono, ma lui non si lascia cogliere impreparato. L'autore passa poi a descrivere la sorella di Billy, Ethel, e le sue ottime qualit\u00e0 di governante che le permettono di organizzare alla perfezione il ricevimento per il re nella casa del suo padrone, il conte Fitzherbert, sposato con una nobildonna russa. Ethel \u00e8 innamorata del giovane conte e, quando si accorge di essere ricambiata, intraprende con lui una relazione segreta. Ma, rimasta incinta, si accorge che lei per il conte non \u00e8 stata nulla di pi\u00f9 che un'avventura. Si trova cos\u00ec costretta a lasciare la casa del padrone e la propria famiglia, ma prima di andarsene riesce a strappare qualche garanzia economica sul futuro suo e del figlio che aspetta. Ethel inizier\u00e0 una carriera politica che si concluder\u00e0 con il voto alle donne e il suo ingresso nel parlamento inglese. La sorella del conte Fitzherbert, Maud, si innamora e sposa segretamente Walter von Ulrich, membro dell'ambasciata tedesca a Londra. La coppia sar\u00e0 divisa dalla guerra e, alla fine di questa, ostracizzata sia dai vincitori che dai vinti.\nLa situazione russa \u00e8 analizzata attraverso due fratelli, Lev e Gregorij, che lavorano come operai in una fabbrica a San Pietroburgo e sognano entrambi di partire un giorno per l'America. Ma solo uno ci riesce grazie al sacrificio dell'altro. I due fratelli, dal carattere diversissimo, si rincontreranno durante la rivoluzione bolscevica. Uno come rivoluzionario e l'altro in divisa americana inviato segretamente con i contingenti occidentali in appoggio alle truppe controrivoluzionarie. Il punto di vista americano \u00e8 invece affidato al personaggio di Gus Dewar, aiutante del presidente Wilson alla Casa Bianca.\nNel romanzo, attraverso i personaggi \u00e8 analizzata la genesi del conflitto, il giudizio sulla guerra e le conseguenze della sconfitta degli imperi centrali sino all'apparizione sulla scena politica tedesca di Adolf Hitler e in Russia di Stalin, successore di Lenin.\nPer alcuni la guerra \u00e8 necessaria al fine di affermare la supremazia della propria nazione, mentre per altri la pace \u00e8 il bene supremo. L'uccisione dell'arciduca Francesco Ferdinando \u00e8 il pretesto per lo scoppio del conflitto. Gli austriaci vogliono vendicarsi dell'assassinio dell'erede al trono, ma anche ottenere il controllo dei Balcani, zona strategica che per\u00f2 i russi intendono difendere. I tedeschi, alleati degli austriaci, sono a favore di un intervento armato, mentre i francesi vogliono reimpossessarsi dei territori di Alsazia e Lorena, perduti nella guerra franco-prussiana del 1871. Gli inglesi si schierano al fianco della Francia per impedire un'egemonia tedesca in Europa.\nPersonaggi principali.\nFamiglia Fitzherbert\nFamiglia Williams\nFamiglia Dewar\nFamiglia von Ulrich\nFamiglia Pe\u0161kov\nPersonaggi storici"}
{"id": "3102339", "revid": "36426", "url": "https://it.wikipedia.org/wiki?curid=3102339", "title": "Niccol\u00f2 Albertini", "text": ""}
{"id": "3102345", "revid": "124921886", "url": "https://it.wikipedia.org/wiki?curid=3102345", "title": "Falcata (spada)", "text": "La falcata era una spada usata nell'Antichit\u00e0 dai popoli della Penisola iberica: Iberi e Celtiberi. Arma monofilare a lama ricurva, tagliente sul lato concavo, deriv\u00f2 quasi certamente dal \"makhaira\" degli Antichi Greci dal quale si differenzia per\u00f2 per l'utenza legata ai reparti di fanteria invece che di cavalleria.\nStoria.\nLa falcata fu probabilmente introdotta nella penisola iberica dai Greci, infatti \u00e8 possibile notare una forte somiglianza tra la \"makhaira\" greca e la falcata, tuttavia non si sa se il ferro fosse il primo materiale usato o se fosse stato portato dai Celti. Dall'evoluzione diritta della falcata nacque il \"gladius hispaniensis\", il celebre gladio romano, che non fu qualitativamente pari alla falcata, che veniva realizzata con una primitiva forma di damaschinatura.\nNome.\nLa storiografia classica non ci ha tramandato un nome specifico per la falcata in uso agli ispanici: le fonti ricorrono unicamente al termine \"machaera Hispana\". Il nome \"Falcata\" venne arbitrariamente inventato dallo storico Fernando Fulgosio alla fine del XIX secolo a partire dal vocabolo latino \"falcatus\", lett. \"simile ad una falce\".\nCostruzione.\nIl \"makhaira\" sviluppato dai Celtiberi era caratterizzato da:\nLa falcata veniva portata in un fodero assicurato al corpo del guerriero da una cinghia passante trasversalmente sul tronco del portatore, assicurata alla sua spalla. Si trattava di un'arma di dimensioni contenute, 60\u00a0cm di lunghezza totale negli esemplari pi\u00f9 grandi."}
{"id": "3102348", "revid": "767487", "url": "https://it.wikipedia.org/wiki?curid=3102348", "title": "Maschi contro femmine", "text": "Maschi contro femmine \u00e8 un film diretto da Fausto Brizzi e co-sceneggiato dallo stesso Brizzi e da Marco Martani, uscito nelle sale cinematografiche il 27 ottobre 2010. Il 4 febbraio 2011 \u00e8 uscito il sequel \"Femmine contro maschi\" che, in realt\u00e0, \u00e8 uno spin-off in quanto sviluppa la storia dei personaggi secondari del primo capitolo.\nIl film ha ricevuto due candidature ai Nastri d'argento: miglior commedia e migliore attrice protagonista per Paola Cortellesi.\n\"Maschi contro femmine\" ha vinto il premio \"Diamanti al cinema\" nella categoria \"Miglior regia\" al Festival di Venezia 2011.\nTrama.\nWalter Bertocchi, allenatore di serie A di pallavolo femminile, non riesce pi\u00f9 ad entrare in intimit\u00e0 con la moglie Monica a causa della sua gravidanza e successivo parto, finendo con il cedere alle continue avances del capitano della sua squadra, la banda Eva Castelli. Inoltre rischia di essere esonerato nel caso la squadra perdesse lo scudetto. Non essendo avvezzo ai tradimenti, i sensi di colpa e i consigli degli amici lo mettono in crisi, non riuscendo a troncare la relazione con Eva, la quale si \u00e8 illusa di poter avere una storia stabile con lui. Quando Walter decide di confessare ad Eva la verit\u00e0, lei fa scoprire tutto a Monica in una furiosa reazione. La giocatrice non si presenta alla partita finale, facendo temere a Walter l'esonero come allenatore. La ragazza \u00e8 in realt\u00e0 andata a confidare tutto a Monica riguardo a quando e come si \u00e8 innamorata di Walter: molti anni addietro, adolescente, era rimasta involontariamente incinta, abbandonata e infine ha perso il bambino. Walter \u00e8 stato l'unico a starle vicino. Monica capisce tutto e perdoner\u00e0 il marito; Eva arriver\u00e0 alla partita e far\u00e0 vincere la squadra, decidendosi a lasciare Walter ed essere trasferita.\nDiego, maschilista e playboy incallito, fiero della sua collezione di tanga delle sue numerose amanti provenienti da tutti gli stati del mondo, \u00e8 in conflitto con la sua vicina di casa Chiara, infermiera, femminista e ambientalista convinta. Un rifiuto di Chiara a una sua avance, avvenuta a causa di circostanze tragicomiche, lo getta in una situazione di impotenza sessuale, dalla quale potr\u00e0 uscire, secondo il parere di uno psicologo, solo andando a letto con la stessa Chiara. Diego seguir\u00e0 Chiara fino al Polo Sud, dove la donna si \u00e8 recata per una missione contro i cacciatori di balene, sperando di far colpo su di lei e sbloccarsi. Impedendo ad una baleniera giapponese di uccidere un cetaceo, Diego inizia a sentirsi realizzato e ad apprezzare tutto ci\u00f2 in cui crede Chiara, smettendo di considerarla una sorta di hippy frigida. Diego confessa a Chiara di considerarla un'ottima persona e la ringrazia per la bellissima esperienza: Chiara lo bacia e i due finiscono a letto insieme e qui Diego le dice di amarla. Giorni dopo, per\u00f2, Chiara sente solo met\u00e0 di una conversazione tra Diego e lo psicologo, venendo a scoprire le prime intenzioni dell'uomo, ma non sentendo la parte migliore, ossia ci\u00f2 in cui si \u00e8 evoluto. Chiara lo lascia: Diego contatta Ivan, un collega ambientalista di Chiara, riuscendo a ritrovarla e a farle capire di amarla seriamente.\nIvan, Andrea e Marta sono amici e coinquilini da anni: gli ultimi due si invaghiscono della stessa ragazza, Francesca, di orientamento bisessuale e che cerca \"un po' di leggerezza\", fino a sfidarsi per la sua conquista durante una vacanza in Corsica (proposta da Francesca per decidere tra i due), fatta di dispetti e colpi bassi reciproci. Nonostante sia Andrea ad avere la meglio in questa singolare rivalit\u00e0, lui preferisce l\u2019amicizia di Marta, lasciando Francesca.\nNicoletta, in crisi di mezz'et\u00e0 e in divorzio col marito Vittorio, il presidente della squadra di pallavolo e superiore di Walter, lo trova in atteggiamenti intimi con una ragazza giovane: dopo averlo malmenato, \u00e8 improvvisamente scoraggiata dal non sentirsi pi\u00f9 attraente, cos\u00ec, su suggerimento della collega Paola, si rivolge all'ex marito di quest'ultima, Marcello, per effettuare un intervento di chirurgia plastica. Grazie al suo timido collega vedovo Renato, che la corteggia maldestramente da molti anni, arriver\u00e0 a corrispondere il suo sentimento e riuscir\u00e0 ad accettarsi cos\u00ec com'\u00e8.\nIncassi.\nIl film ha complessivamente incassato \nProduzione.\nLe riprese del film sono iniziate il 22 febbraio 2010 e sono proseguite per 19 settimane tra Torino, Novara, Livorno, Vado Ligure e Ancona.\nColonna sonora.\nLa colonna sonora del film, dal titolo omonimo, \u00e8 stata composta e interpretata da Francesco Baccini, nonch\u00e9 inserita nel suo album \"Ci devi fare un goal\". A questa canzone \u00e8 stato abbinato un video ispirato alla pallavolo, al quale partecipano alcuni campioni storici del volley maschile, tra cui Andrea Zorzi, Andrea Lucchetta, Andrea Giani, Paolo Tofoli e Luca Cantagalli, Lorenzo Bernardi e Andrea Anastasi, insieme ad alcune rappresentanti della nazionale femminile dello stesso anno, tra cui Maurizia Cacciatori, Paola Paggi, Consuelo Mangifesta, Carmen \u021aurlea e Simona Gioli: con loro anche Giorgia W\u00fcrth, presente nel film nel ruolo del capitano di una squadra.\nLa canzone del trailer \u00e8 \"Hey, Soul Sister\" dei Train, presente anche nel film. Inoltre nell'ultima parte del film \u00e8 presente anche il brano \"Music is Throught\" di Jamie Cullum.\nSequel.\nIl 4 febbraio 2011 \u00e8 uscito nelle sale cinematografiche il sequel del film, \"Femmine contro maschi\" che sviluppa le storie dei personaggi secondari del primo film.\nCuriosit\u00e0.\nDurante la scena finale si pu\u00f2 notare che la muta di Chiara \u00e8 tagliata sui polsi. Ci\u00f2 \u00e8 dovuto al fatto che durante le riprese, svolte in una piscina a Torino, l'istruttore subacqueo Antonino Dolce ha rimediato all'inconveniente della muta troppo stretta per Paola Cortellesi tagliandola."}
{"id": "3102353", "revid": "1833487", "url": "https://it.wikipedia.org/wiki?curid=3102353", "title": "'A storia 'e nisciuno", "text": "'A storia 'e nisciuno \u00e8 un singolo interpretato da Nino D'Angelo, scritto dallo stesso D'Angelo con la collaborazione di Nuccio Tortora. \u00c8 stato presentato in gara al Festival di Sanremo 2003, dove si \u00e8 classificato 11\u00ba. Gli arrangiamenti e la direzione d'orchestra sono di Nuccio Tortora.\nDescrizione.\nIl brano racconta la storia di un camorrista ormai vecchio, che ripensa alla sua vita e ai tanti errori compiuti, di cui la coscienza gli chiede conto. Il pezzo appare scritto per due voci, ma D'Angelo la canta da solo, a rimarcare che si tratta della stessa persona: da una parte, una voce melodica che invoca immagini di mare e vita; dall'altra, una voce rauca e dura, a simboleggiare la coscienza del camorrista."}
{"id": "3102368", "revid": "1543377", "url": "https://it.wikipedia.org/wiki?curid=3102368", "title": "Augoustinos Kanti\u014dt\u012bs", "text": "Biografia.\nAugoustinos Kanti\u014dt\u012bs nacque con il nome di Andreas nel villaggio di Piso Livadi nell'isola di Paro nelle Cicladi nel 1907.\nNel 1935 venne ordinato diacono, serv\u00ec come sacerdote anche nell'Esercito ellenico e il 25 giugno 1967 venne ordinato vescovo della diocesi di Florina, Prespa e Eordaia.\nIl 14 gennaio 2000 all'et\u00e0 di 92 anni si dimise dalla carica dopo molti anni alla guida della diocesi.\nKantiones fu uno strenuo difensore della religione greco-ortodossa in Grecia, conosciuto per il suo attivismo e per il suo conservatorismo. Nel 1952 guid\u00f2 la protesta di 1.500 persone contro il concorso di \"Miss Grecia\" definendolo \"una esibizione di corpi nudi\", \"uno scandalo\" e \"un'orgia\" Augoustinos inoltre ha pubblicato 80 libri, di cui 25 tradotti in inglese dove si \u00e8 fatto diffusore e difensore dell'ortodossia.\nAugoustinos Kanti\u014dt\u012bs \u00e8 morto nell'ospedale di Florina all'et\u00e0 di 103 anni il 28 agosto 2010 per insufficienza renale dopo che era stato ricoverato il 2 agosto per un ictus."}
{"id": "3102369", "revid": "543022", "url": "https://it.wikipedia.org/wiki?curid=3102369", "title": "Richard Hamilton (matematico)", "text": "Biografia.\nOttenne il PhD nel 1966, sotto la supervisione di Robert Gunning. I suoi maggiori contributi alla matematica sono nel campo della geometria differenziale e della analisi geometrica. \u00c8 conosciuto inoltre per aver scoperto il flusso di Ricci e aver delineato il programma di ricerca che port\u00f2 Grigori Perelman alla dimostrazione della congettura di geometrizzazione di Thurston e della sottesa congettura di Poincar\u00e9.\nHamilton vinse nel 1996 il premio Oswald Veblen per la geometria e il Clay Research Award nel 2003. Fu eletto nella National Academy of Sciences nel 1999 e nella American Academy of Arts and Sciences nel 2003. Ricevette inoltre il Premio Steele nel 2009."}
{"id": "3102374", "revid": "121393345", "url": "https://it.wikipedia.org/wiki?curid=3102374", "title": "Radio Parco della Musica", "text": "Radio Parco della Musica \u00e8 la web radio ufficiale dell'Auditorium Parco della Musica di Roma. \u00c8 stata inaugurata il 16 marzo 2010, con una conferenza stampa che ha visto la partecipazione della cantautrice Carmen Consoli e del Presidente della Provincia di Roma Nicola Zingaretti.\nLa programmazione propone trasmissioni originali, materiale selezionato dall'archivio dell'Auditorium e una vasta rotazione musicale a base di jazz, pop e rock.\nRedazione.\nLa redazione di Radio Parco della Musica \u00e8 formata da Duccio Pasqua, Valentina Farinaccio, Filippo Trentalance e Vanni Trentalance, autori delle trasmissioni originali, curatori della selezione musicale e delle ricerche d'archivio e conduttori dei programmi.\nDa giugno 2010 collabora con la radio il critico musicale Vincenzo Martorella.\nLa gestione tecnica \u00e8 curata da Gigi Bonisoli, operante nel mondo delle web radio in Italia gi\u00e0 dal 2000.\nPalinsesto.\nLa programmazione di Radio Parco della Musica si avvale di numerose trasmissioni originali: A piedi nudi sul palco offre una panoramica sugli eventi settimanali dell'Auditorium Parco della Musica; Il mio giradischi prevede la presenza in studio di un artista che propone agli ascoltatori i suoi dischi preferiti, raccontando nel dettaglio per quale ragione li ritiene importanti (nel corso della prima stagione hanno partecipato al programma Max Gazz\u00e8, Claudio Greg Gregori, Dario Vergassola, Paolo Virz\u00ec, Christian Meyer, Franz Di Cioccio, Chiara Civello, Roberto Gatto...); Torna a casa Jazzy \u00e8 un approfondimento sul jazz italiano, basato su interviste ai protagonisti della scena musicale (Pat Metheny, Herbie Hancock, Stefano Bollani, Enrico Pieranunzi...).\nNel mese di luglio 2010 la radio ha realizzato un palinsesto speciale per seguire la manifestazione estiva Luglio suona bene, con interviste agli artisti e al pubblico e monografie legate agli artisti che hanno partecipato al festival.\nDel palinsesto di Radio Parco della Musica fanno parte anche i grandi concerti dell'Auditorium, registrati e poi trasmessi integralmente, in esclusiva. Inoltre \u00e8 possibile ascoltare le Lezioni di Rock e gli Incontri d'Autore, curati da Gino Castaldo ed Ernesto Assante, e una selezione di appuntamenti tratti dai Festival e dalle rassegne ospitati dal Parco della Musica.\nIl Mio Giradischi Live.\nIl 17 novembre ha debuttato Il Mio Giradischi Live, versione aperta al pubblico della trasmissione regolarmente in onda su Radio Parco della Musica. L'appuntamento \u00e8 ospitato nello Spazio Ascolto, sala dell'Auditorium dotata di impianto audio all'avanguardia. Protagonista della prima puntata \u00e8 stato Peppe Servillo, cantante degli Avion Travel.\nRiconoscimenti.\nRadio Parco della Musica \u00e8 stata votata terza miglior radio del 2010 in una classifica stilata dai lettori del prestigioso mensile Jazzit (n\u00b0 62, gennaio/febbraio 2011), preceduta soltanto dalle emittenti FM RadioTre e LifeGate Radio (il che la rende di fatto la miglior web-radio del 2010)."}
{"id": "3102379", "revid": "767487", "url": "https://it.wikipedia.org/wiki?curid=3102379", "title": "Pietro Paolo Navarro", "text": "\u00c8 venerato come beato e martire dalla Chiesa cattolica.\nBiografia.\nNato da famiglia nobiliare a Laino Borgo il 25 dicembre del 1560, entr\u00f2 a far parte della Compagnia di Ges\u00f9 a 18 anni. Venne ordinato sacerdote nel 1585 e successivamente mandato come missionario ad evangelizzare il Giappone e l'India. Durante le persecuzioni contro le opere missionarie in Oriente, fu imprigionato a Shimabara per undici mesi e condannato al rogo il 1\u00ba novembre 1622 all'et\u00e0 di 63 anni insieme a Dionigi Fujishima, Pietro Onizuka Sandayu e Clemente Kyuemon.\nIl 6 luglio 1867 fu beatificato da papa Pio IX. Il Martirologio romano celebra la memoria di tutti e quattro i martiri il giorno 1\u00ba novembre.\nFu autore di molte opere tra le quali una \"Apologia della fede cristiana contro le calunnie dei nobili\" e le \"Lettere\"."}
{"id": "3102380", "revid": "729019", "url": "https://it.wikipedia.org/wiki?curid=3102380", "title": "Bullet Tooth Records", "text": "Bullet Tooth Records \u00e8 un'etichetta statunitense di musica hardcore punk, metalcore, metal e rock nata dalle\nceneri della Trustkill Records nel 2010."}
{"id": "3102389", "revid": "125100706", "url": "https://it.wikipedia.org/wiki?curid=3102389", "title": "Regno dei Franchi Occidentali", "text": "Il Regno dei Franchi Occidentali era la parte occidentale dell'Impero Carolingio, dalla quale prese origine il Regno di Francia, tra gli anni 840 e 987. Il regno dei Franchi Occidentali venne creato dalla divisione tripartita dell'Impero Carolingio avvenuta nell'843 con il Trattato di Verdun dopo la morte dell'imperatore Ludovico il Pio e la divisione est-ovest che \"gradualmente si rafforz\u00f2 per separare i due regni (...) che vennero poi chiamati Germania e Francia.\"\nIl Regno dei Franchi Occidentali si estendeva pi\u00f9 a sud della moderna Francia ma non cos\u00ec ad est. Dal X secolo il governo dei suoi re era enormemente ridotto e non includeva ancora la Lorena, la Borgogna, l'Alsazia, la Provenza e la Normandia. In Bretagna ed in Catalogna, l'autorit\u00e0 dei Franchi Occidentali era inoltre poco radicata. I re franchi occidentali erano eletti dai grandi feudatari secolari ed ecclesiastici, che per mezzo secolo tra l'888 ed il 936 elessero alternatamente esponenti delle casate dei Carolingi e dei Robertingi. In quel tempo il potere divenne debole e perlopi\u00f9 nominale, dal momento che i duchi ed i nobili locali divennero semi-indipendenti nelle loro regioni. I Robertingi, dopo essere divenuti conti di Parigi e duchi di Francia, divennero re fondando la dinastia dei Capetingi.\nStoria.\nFormazione e confini.\nNell'agosto dell'843, dopo tre anni di guerre civili a seguito della morte di Ludovico il Pio il 20 giugno 840, il Trattato di Verdun venne firmato tra i suoi tre figli ed eredi. Il pi\u00f9 giovane, Carlo II il Calvo, ricevette la \"Francia occidentalis\". I contemporanei \"Annales Bertiniani\" descrivono l'arrivo di Carlo a Verdun, dove venne fatta \"la distribuzione delle porzioni\". Dopo aver descritto le porzioni assegnate ai fratelli, Lotario I (Francia Media) e Ludovico il Germanico (\"Francia orientalis\"), il documento annota che \"il resto come pure la Spagna vennero cedute a Carlo\". Gli \"Annales Fuldenses\" descrivono Carlo come reggente della parte occidentale della Francia \"divisa in tre\".\nSin dalla morte di Pipino I d'Aquitania nel dicembre dell'838, suo figlio era stato riconosciuto dalla nobilt\u00e0 aquitana come re Pipino II d'Aquitania, anche se la successione non era stata riconosciuta dall'imperatore. Carlo il Calvo era in guerra con Pipino II dall'inizio del suo regno nell'840, ma il Trattato di Verdun ignor\u00f2 le pretese di Pipino II e assegn\u00f2 l'Aquitania a Carlo. Pertanto, nel giugno dell'845, dopo diverse sconfitte militari, Carlo sigl\u00f2 il Trattato di Beno\u00eet-sur-Loire e riconobbe il governo di suo nipote. Questo accordo perdur\u00f2 sino al 25 marzo 848, quando i baroni aquitani riconobbero Carlo come loro sovrano. Le armate di Carlo quindi proseguirono e nell'849 si assicurarono il controllo dell'Aquitania. A maggio, Carlo si incoron\u00f2 \"Re dei Franchi e degli Aquitani\" ad Orl\u00e9ans. L'arcivescovo Wenilo di Sens offici\u00f2 il rito, che per la prima volta vide applicata un'unzione reale. L'idea di ungere Carlo venne probabilmente suggerita dall'arcivescovo Hincmar di Reims, il quale compose anche non meno di quattro \"ordines\" per descrivere le appropriate liturgie per una consacrazione regia. Al tempo del Sinodo di Quierzy (858), Hincmar disse che Carlo era stato unto come sovrano dell'intero regno dei Franchi Occidentali. Col Trattato di Meerssen dell'870 la parte occidentale della Lotaringia venne aggiunta al regno dei Franchi Occidentali. Nell'875 Carlo il Calvo venne incoronato imperatore di Roma.\nL'ultima registrazione negli \"Annales Bertiniani\" \u00e8 datata al 882, e pertanto non vi sono fonti dirette per il periodo per i diciotto anni successivi sino agli \"Annales Vedastini\".\nIl regno di Carlo il Grosso.\nDopo la morte del nipote di Carlo, Carlomanno II il 12 dicembre 884, i Franchi Occidentali elessero suo zio, Carlo il Grosso, gi\u00e0 re della \"Francia orientalis\" e Re d'Italia come loro sovrano. Egli venne probabilmente incoronato \"re in Gallia\" (\"rex in Gallia\") il 20 maggio 885 a Grand. Il suo regno fu l'unica volta dopo la morte di Ludovico il Pio in cui l'intera Francia venne riunita sotto un solo monarca. Nel suo ruolo di re della \"Francia occidentalis\", sembra che abbia garantito i titoli reali al semi-indipendente regnante di Bretagna, Alano I. La sua gestione dell'assedio vichingo di Parigi nell'885\u201386 ridusse molto il suo prestigio. Nel novembre dell'887 suo nipote, Arnolfo di Carinzia si rivolt\u00f2 ed assunse il titolo di re dei Franchi Orientali. Carlo si ritir\u00f2 e presto mor\u00ec il 13 gennaio 888.\nIn Aquitania, il duca Ranulfo II venne anch'egli riconosciuto come sovrano, ma sopravvisse due soli anni. Anche se l'Aquitania non divenne un regno separato, era comunque largamente fuori dal controllo dei Franchi Occidentali.\nIl conte Oddone di Parigi venne eletto dai nobili come nuovo re dei Franchi Occidentali, ed incoronato il mese successivo. A questo punto, il regno dei Franchi Occidentali era composta dalla Neustria ad ovest e ad est dalla Francia propriamente detta, la regione compresa tra la Mosella e la Senna.\nL'ascesa dei duchi.\nFuori dai confini dei vecchi territori franchi e a sud i nobili locali erano semi-indipendenti dall'887 da quando vennero creati dei ducati - Borgogna, Aquitania, Bretagna, Guascogna, Normandia, Champagne e Contea delle Fiandre.\nIl potere dei re continu\u00f2 a declinare, assieme alla loro incapacit\u00e0 di resistere ai vichinghi e di opporsi all'ascesa dei nobili regionali che non erano pi\u00f9 nominati dai sovrani ma procedevano per via ereditaria.\nL'ascesa dei Robertingi.\nNella seconda met\u00e0 del IX secolo, il nobile lotaringio Roberto il Forte divenne sempre pi\u00f9 potente come conte di Angi\u00f2, Touraine e Maine. Il fratello di Roberto, Ugo, era abate di Saint-Denis, ed aveva ottenuto il controllo dell'Austrasia da Carlo il Calvo. Il figlio di Roberto, Oddone venne eletto re nell'888. Il fratello di Oddone, Roberto di Neustria govern\u00f2 pure tra il 922 ed il 923 e venne seguito da Rodolfo dal 923 al 936. Ugo il Grande, figlio di Roberto di Neustria, venne elevato al titolo di \"duca dei Franchi\" da re Luigi IV. Nel 987 suo figlio Ugo Capeto venne eletto re e diede inizio alla dinastia dei Capetingi. All'epoca controllavano poco pi\u00f9 della regione dell'\u00cele-de-France.\nCarlo III il Semplice.\nDopo la morte dell'ultimo re carolingio dei Franchi Orientali, Ludovico il Fanciullo, la Lotaringia strinse alleanza con il regno dei Franchi Occidentali di Carlo III il Semplice. Dopo il 911 il Ducato di Svevia si estendeva a ovest ed acquis\u00ec terre dall'Alsazia. Baldovino II delle Fiandre divenne sempre pi\u00f9 potente dopo la morte di Oddone nell'898, ottenendo Boulogne e Ternois da Carlo. Il territorio su cui il re a quel punto estendeva il proprio controllo diretto si era ridotto notevolmente, perlopi\u00f9 concentrato tra la Normandia e la Loira. La corte reale solitamente si trovava a Rheims od a Laon.\nI normanni iniziarono ad insediarsi in Normandia, e dal 919 i magiari invasero il territorio franco ripetutamente. In assenza di un forte potere reale, gli invasori sconfissero i nobili locali come Riccardo di Borgogna e Roberto di Neustria che vennero sconfitti dal capo vichingo Rollo nel 911 a Chartres. La minaccia normanna termin\u00f2 col pagamento dell'ultimo \"Danegeld\" nel 924 e nel 926. Entrambi i nobili iniziarono ad opporsi a Carlo e nel 922 lo deposero eleggendo al suo posto Roberto di Neustria come nuovo sovrano. Dopo la morte di Roberto nel 923 i nobili elessero Rodolfo come nuovo re, mantenendo Carlo imprigionato sino alla sua morte nel 929.\nRodolfo di Borgogna.\nRe Rodolfo venne supportato da suo fratello Ugo il Nero e dal figlio di Roberto di Neustria, Ugo il Grande. I duchi di Normandia si rifiutarono di riconoscere Rodolfo sino al 933. Il re dovette inoltre muovere le sue armate contro i nobili del sud per ricevere il loro omaggio e la loro lealt\u00e0, anche se il conte di Barcellona si rifiut\u00f2.\nDopo il 925 Rodolfo venne coinvolto in una guerra contro il ribelle Erberto II di Vermandois che ricevette supporto dai re dei Franchi Orientali Enrico l'Uccellatore e Ottone I. La sua ribellione continu\u00f2 sino alla sua morte nel 943.\nLuigi IV d'Oltremare.\nRe Luigi IV ed il duca Ugo il Grande sposarono entrambi le sorelle di re Ottone I.\nDopo ulteriori vittorie ad opera di Erberto II, Luigi venne salvato solo con l'aiuto dei grandi nobili del regno e di Ottone I. Nel 942 Luigi concesse la Lotaringia a Ottone I.\nConflitti di successione in Normandia portarono ad una nuova guerra nella quale Luigi venne tradito da Ugo il Grande e catturato dal principe danese Harald che lo rilasci\u00f2 sotto custodia di Ugo, il quale poi lo liber\u00f2 dopo aver ricevuto dal re il dominio della citt\u00e0 di Laon come compensazione.\nLotario di Francia.\nIl tredicenne Lotario di Francia eredit\u00f2 tutte le terre di suo padre nel 954. All'epoca il dominio regio era cos\u00ec ridotto che la pratica carolingia di dividere le terre tra i figli non venne rispettata perch\u00e9 il fratello Carlo avrebbe ricevuto pochissimo. Nel 966 Lotario spos\u00f2 Emma, figliastra di suo zio Ottone I. Malgrado ci\u00f2, nell'agosto del 978, Lotario attacc\u00f2 l'antica capitale imperiale di Aquisgrana. Ottone II per vendetta attacc\u00f2 Parigi, ma venne sconfitto dalle forze combinate di re Lotario e dei nobili e venne siglata la pace nel 980.\nLuigi V il Fannullone.\nIl regno di Luigi V ebbe inizio il 2 marzo del 986 e dur\u00f2 fino alla sua morte il 21 maggio 987, avvenuta per una caduta da cavallo durante una partita di caccia o forse per un avvelenamento (del quale fu sospettata la madre). Il suo parente maschio pi\u00f9 prossimo era Carlo di Lorena, ma Ugo Capeto strinse alleanze coi nobili e venne eletto sovrano."}
{"id": "3102390", "revid": "110157", "url": "https://it.wikipedia.org/wiki?curid=3102390", "title": "Serie A 1966 (hockey su pista)", "text": "La Serie A 1966 \u00e8 stata la 43\u00aa edizione (la 17\u00aa a girone unico), del torneo di primo livello del campionato italiano di hockey su pista. La competizione ha avuto inizio il 4 giugno e si \u00e8 conclusa il 1\u00ba ottobre 1966.\nLo scudetto \u00e8 stato conquistato dal per la sesta volta nella sua storia, la seconda consecutiva.\nStagione.\nNovit\u00e0.\nA prendere il testimone del e della retrocesse in serie B vi furono, vincendo il campionato cadetto, l' e il ; entrambe le squadre erano all'esordio in serie A. Al torneo parteciparono: , , , , , , , e appunto l'Arengo Monza e il Laverda Breganze. Successivamente il Bassano fu ripescato a completamento dell'organico della serie A per la rinuncia del Rapid Modena a partecipare alla massima serie.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in serie B.\nAvvenimenti.\nIl campionato inizi\u00f2 il 4 giugno e si concluse il 1\u00ba ottobre 1966. Il torneo vide come protagoniste le solite compagine del Monza, dell'Amatori Modena e dell Triestina. Fu il club brianzolo che per primo guadagn\u00f2 la testa della classifica dalla seconda alla quarta giornata; successivamente fu l'Amatori Modena a guidare il campionato. Il girone di andata si chiuse con le tre compagini appaiate a quota quindici punti in testa alla classifica mentre il Lodi e il DLF Trieste erano invischiate in zona retrocessione. La svolta del torneo giunse alla quindicesima quando la Candy vinse sul campo del Novara tornando in testa in solitaria per non lasciarla pi\u00f9 laureandosi per la sesta volta, la seconda consecutiva, campione d'Italia. Il Monza acquis\u00ec il diritto di rappresentare l'Italia nella seconda edizione della Coppa dei Campioni. Da segnalare inoltre che il Novara vinse la prima edizione della Coppa Italia. Retrocedettero in serie B il DLF Trieste, dopo tredici campionati passati in massima serie, e il Lodi che perse lo spareggio salvezza giocato a Novara contro l'Arengo Monza. Renzo Zaffinetti del Novara segnando 45 reti vinse per la quarta volta, la seconda consecutiva, la classifica dei cannonieri.\nClassifica finale.\nLegenda:\nNote:"}
{"id": "3102391", "revid": "702184", "url": "https://it.wikipedia.org/wiki?curid=3102391", "title": "Bartolomeo Romano", "text": "Biografia.\nConseguita, nel 1983, la maturit\u00e0 classica con la votazione di sessanta/sessantesimi, e laureatosi nel 1987 in giurisprudenza nell'Universit\u00e0 degli Studi di Palermo, con voti centodieci su centodieci e lode, diviene avvocato nel 1990, dottore di ricerca presso l'Universit\u00e0 degli Studi di Firenze nel 1994, ricercatore di diritto penale a Palermo nel 1995, professore associato di diritto penale nell'Universit\u00e0 degli Studi di Bari Aldo Moro nel 1998 e dal 2000 \u00e8 professore ordinario di diritto penale presso la Facolt\u00e0 di giurisprudenza dell'Universit\u00e0 di Palermo.\nIl trentuno luglio 2010 \u00e8 stato eletto dal parlamento in seduta comune componente del Consiglio superiore della magistratura con 681 voti in quota PdL per il quadriennio 2010-2014.\nPubblicazioni.\nE autore di oltre cento pubblicazioni scientifiche. Le pubblicazioni pi\u00f9 rilevanti sono rappresentate da tre monografie: 1) B. ROMANO, La subornazione. Tra istigazione, corruzione e processo, Milano, 1993, p. 270, nella collana degli Studi di Diritto Penale, diretta dal Prof. Crespi ed edita dalla Casa Editrice Giuffr\u00e8 (La monografia \u00e8 stata recensita dal Prof. M. Pisani ne L'indice penale, 1994, p. 496); 2) B. ROMANO, Il rapporto tra norme penali. Intertemporalit\u00e0, spazialit\u00e0, coesistenza, Milano, 1996, p. 360 nella collana degli Studi di Diritto Penale, diretta dal Prof. Crespi ed edita dalla Casa Editrice Giuffr\u00e8 (La monografia \u00e8 stata oggetto di recensione da parte del Prof. M. Maiwald, in Zeitschrift f\u00fcr die gesamte Strafrechtswissenschaft, 1998, p. 260); 3) B. ROMANO, La tutela penale della sfera sessuale. Indagine alla luce delle recenti norme contro la violenza sessuale e contro la pedofilia, Milano, 2000, pp. 302, nella collana degli Studi di Diritto Penale, diretta dal Prof. Crespi ed edita dalla Casa Editrice Giuffr\u00e8 (La monografia \u00e8 stata recensita da M.T. Frigerio, in Riv. it. dir. proc. pen., 2000, p. 1556). \nPi\u00f9 recentemente, ha pubblicato, per i tipi della Casa Editrice Giuffr\u00e8: 1) B. ROMANO, Diritto penale, parte generale, 4\u00aa ed., Milano, 2020; 2) B. ROMANO, Delitti contro l'amministrazione della giustizia, 6\u00aa ed., Milano, 2016; 3) B. ROMANO, Delitti contro la sfera sessuale della persona, 6\u00aa ed., Milano, 2016.\n\u00c8 condirettore del Codice Penale Ipertestuale, edito da UTET Giuridica, giunto, nel 2012, alla quarta edizione e della collana Diritto e procedura penale, sempre per UTET Giuridica, per la quale cura anche l'aggiornamento del Digesto delle discipline penalistiche."}
{"id": "3102392", "revid": "28592", "url": "https://it.wikipedia.org/wiki?curid=3102392", "title": "Tachtad\u017ejan", "text": ""}
{"id": "3102396", "revid": "92723", "url": "https://it.wikipedia.org/wiki?curid=3102396", "title": "Vladimir Solovjov", "text": ""}
{"id": "3102411", "revid": "92723", "url": "https://it.wikipedia.org/wiki?curid=3102411", "title": "Vladimir Vasjutin", "text": ""}
{"id": "3102413", "revid": "100341", "url": "https://it.wikipedia.org/wiki?curid=3102413", "title": "Combat folk (genere musicale)", "text": ""}
{"id": "3102423", "revid": "92723", "url": "https://it.wikipedia.org/wiki?curid=3102423", "title": "Vladimir Georgievi\u010d Titov", "text": ""}
{"id": "3102426", "revid": "6923", "url": "https://it.wikipedia.org/wiki?curid=3102426", "title": "Adriano Bausola", "text": "Biografia.\nAdriano Bausola nasce a Ovada, in provincia di Alessandria, il 22 dicembre 1930, da Filippo, scultore cieco di guerra ed Eugenia Bertero. Conseguita una formazione cattolica attraverso le scuole primarie delle Madri Pie, fondate da Paolo Gerolamo Franzoni, e dei Padri Scolopi, gli studi liceali lo vedono a Novi Ligure al Classico Statale \"Doria\" dove \u00abla materia che veramente fu per lui una rivelazione \u00e8 la filosofia\u00bb.\nSceglie cos\u00ec la facolt\u00e0 all'Universit\u00e0 Cattolica a Milano, dopo un incontro con Padre Agostino Gemelli e Monsignor Francesco Olgiati, vincendo anche il concorso per un posto gratuito nel Collegio Augustinianum. Fra i suoi docenti emergono due figure che per lui sono \u00abmaestri di vita e di pensiero\u00bb, esponenti di spicco del movimento neotomista: Gustavo Bontadini e Sofia Vanni Rovighi. Diventa cos\u00ec libero docente di filosofia morale nel 1962. Nel 1970 vincendo la cattedra di storia della filosofia viene chiamato alla Cattolica, dove dal 1974 al 1979 \u00e8 ordinario di filosofia morale passando poi, nel 1980, ad ordinario di filosofia teoretica. \u00c8 preside della facolt\u00e0 di lettere e filosofia dal 1974 al 1983.\nNel 1982 \u00e8 chiamato a far parte del Pontificio Consiglio della Cultura istituito da Giovanni Paolo II per il periodo 1982-1992.\nNel 1983 dell'Universit\u00e0 Cattolica del Sacro Cuore ne diventa il Rettore, carica che mantiene fino al 1998.\n\u00c8 stato anche direttore della \"Rivista di filosofia neo-scolastica\", ininterrottamente, dal 1971, e dal 1984 della rivista \"Vita e Pensiero\" e condirettore della \"Rivista Internazionale dei diritti dell'uomo\".\nInoltre ha diretto la sezione di filosofia moderna della collana dei \"Classici della Filosofia\" dell'Einaudi Rusconi.\nHa fatto parte del Direttivo del Centro di metafisica istituito dalla Cattolica, e per esso ha co-diretto la collana di pubblicazioni \"Metafisica e storia della metafisica\".\nTra gli altri incarichi e funzioni \u00e8 stato:\nStudi.\nSul piano teorico, le direttive di indagine di Bausola sono soprattutto quella etica (fondazione della morale), quella antropologica (il problema della libert\u00e0; il tema della cultura e della cultura cristiana in particolare), e quelle della metafisica e della gnoseologia.\nI suoi interessi principali di studioso sono rivolti, sul piano storico all'idealismo e al neo-idealismo, esperto a livello internazionale di Friedrich Schelling e di Blaise Pascal i suoi studi sono rivolti anche a Franz Brentano, John Dewey e al pragmatismo, alla tematica esistenzialista.\nCaratteristico delle opere di Bausola - l\u00e0 dove si tratti dello studio di filosofi del passato, o del nostro tempo - \u00e8 il legame tra ricostruzione storica e ripensamento critico, secondo criteri teoretici: un orientamento volto, attraverso il dialogo con alcune delle pi\u00f9 importanti prospettive della filosofia moderna e contemporanea, ad un ripensamento della concezione classica del sapere.\nLa sua attivit\u00e0 pubblicistica si \u00e8 svolta sul terreno filosofico, politico-culturale, etico-religioso, e si \u00e8 realizzata su giornali e su riviste di cultura."}
{"id": "3102428", "revid": "478814", "url": "https://it.wikipedia.org/wiki?curid=3102428", "title": "Apoteosi di Palermo", "text": "L'Apoteosi di Palermo \u00e8 un dipinto a fresco di Vito D'Anna, datato 1760. Si trova nel salone da ballo di Palazzo Isnello a Palermo.\nL'opera \u00e8 una delle otto rappresentazioni monumentali del Genio di Palermo ed \u00e8 considerato uno dei capolavori di Vito D'Anna e della pittura barocca siciliana.\nDescrizione.\nL'affresco, dipinto sulla volta del salone da ballo di Palazzo Isnello, \u00e8 un'allegoria trionfale di Palermo, con al centro il Genio di Palermo, antico nume tutelare della citt\u00e0."}
{"id": "3102439", "revid": "287204", "url": "https://it.wikipedia.org/wiki?curid=3102439", "title": "Nazionale di pallanuoto maschile della Turchia", "text": "La nazionale di pallanuoto maschile della Turchia \u00e8 la rappresentativa turca nelle competizioni internazionali di pallanuoto. \u00c8 stata fondata negli anni trenta ed \u00e8 controllata dalla \"T\u00fcrkiye Sutopu Federasyonu\".\nNon ha mai ottenuto risultati di prestigio. La sua unica vittoria \u00e8 stata quella ottenuta nell'Europeo B disputato a Lugano nel 2009.\nRisultati.\nEuropei\nEuropeo B\nWorld League\nGiochi del Mediterraneo"}
{"id": "3102452", "revid": "53508", "url": "https://it.wikipedia.org/wiki?curid=3102452", "title": "Juliana Nucu", "text": ""}
{"id": "3102453", "revid": "54476", "url": "https://it.wikipedia.org/wiki?curid=3102453", "title": "Picedo", "text": "Picedo \u00e8 una frazione di Polpenazze del Garda. \u00c8 la pi\u00f9 popolosa ed estesa e dista 1,13 chilometri dal centro del medesimo comune. Conta circa 400 abitanti.\nConosciuta principalmente per la forte concentrazione di Vigneti e Uliveti per la produzione di Vino della Valtenesi e di Olio del Garda. Conosciuta la Festa della Madonna del Carmine a met\u00e0 Luglio in Piazza Olivieri.\nStoria.\nIl suo territorio \u00e8 costituito da terrazzi subpianeggianti costeggiati da ampi versanti digradanti verso la pianta fluvioglaciale interna alla cerchia morenica valtenesina, formatasi durante il pleistocene superiore.\nLe pi\u00f9 antiche notizie scritte riguardanti Picedo sono databili al XV secolo,tuttavia non sono di aiuto alla ricostruzione delle sue origini, che possono essere ricercate solamente attraverso la proposta di attendibili ipotesi e di compatibili indizi mutuati dallo studio della toponomastica locale, soprattutto dei nomi legati alle condizioni d'uso dei terreni e dei prediali che come tali assumono una certa valenza storica, confortati dagli esigui dati archeologici attualmente noti, che consentono di risalire comunque non oltre il periodo romano.\nIl nome della frazione presenta due proposte interpretative diverse, entrambe di scarso significato. La prima propone una derivazione dal fitonimo latino picea \"abete rosso o peccio\" (pagher), con suffisso collettivo in -\"edo\", per indicare la presenza di un boschetto di tale essenza arborea, ma va precisato che il peccio vegeta a quote superiori ai 1.700metri di altitudine nella zona gardesana. Difficilmente tale interpretazione si adatta a questo caso, a meno che si tratti di esemplari reintrodotti dall'uomo in epoca storica. \nLa seconda ipotesi propone una derivazione dal latino bassomedievale \"petia/pecia\" \"pezzo di terra\", sempre con suffisso collettivo -\"edo\", con il significato di \"insieme o reticolo di pezzi di terreno, parcellizzazione\".\nMonumenti e luoghi d'interesse.\nMonumento della sezione fanti di polpenazze del garda situato in piazza olivieri inaugurato nel 2005 in occasione del 50\u00ba anniversario della sezione\nArchitetture Militari.\nLa scoperta di indizi sull'esistenza di un castello nella frazione di Picedo \u00e8 un fatto abbastanza recente, avvenuto in occasione della indagine toponomastica sul territorio di Polpenazze. Sono stati esaminati, principalmente, alcuni documenti dell'archivio storico comunale di antico regime, quali i catasti e gli estimi, e la cartografia ottocentesca - napoleonica e austriaca - con i relativi \"sommarioni\".\nFin dall'estimo pi\u00f9 antico (1504) viene citato un \"castello Picedi\" e la cartografia sopra nominata delinea una \"via del castello\", che partendo dalla piazzetta centrale, di fronte alla chiesa, costeggia il fabbricato cinquecentesco, successivamente sede dell'azienda agricola del conte Loro, demolito nel 1963, e in lieve ascesa porta davanti ad un fabbricato a pianta quadrangolare irregolare di circa m. 30 x 10. Questi elementi portano ad identificare questo manufatto con il castello di Picedo.\nDall'esame di una planimetria datata 1953, conservata presso l'archivio comunale, si pu\u00f2 desumere che fino a quella data era ancora visibile circa un terzo dell'originario corpo di fabbrica evidenziato dalla cartografia ottocentesca, con muri dello spessore di circa un metro. Il resto della struttura mostra gli esiti di successivi interventi di demolizione e ricostruzione, avvenuti durante gli ultimi decenni dell'Ottocento i i primi del secolo successivo.\nCon la definizione storica di \"castello\" non sempre si intende identificare il potente edificio fortificato, residenza di vassalli o ricchi signorotti feudali, ma anche, come in questo caso, il semplice recinto fortificato e ricetto che serviva alla comunit\u00e0 locale a scopi difensivi nei momenti di pericolo, a protezione anche dei propri averi e delle scorte alimentari e degli animali. Questa \u00e8 la tipologia degli apparati difensivi che caratterizza in modo particolare il fenomeno delle architetture fortificate di tutto l'anfiteatro morenico gardesano.\nIn Valtenesi ogni comune conserva un suo castello-ricetto in forma pi\u00f9 o meno integra.\nQuelli attualmente visibili sorsero tra il XIII e XV secolo e, anche se mostrano una certa unitariet\u00e0 nei loro caratteri costruttivi, evidenziano due tipologie, determinate dalla consistenza demografica delle comunit\u00e0 alle quali erano asserviti e, quindi, dalle loro dimensioni: quelle pi\u00f9 grandi, con schiere di edifici abitativi all'interno, e quelli pi\u00f9 piccoli, formati dalla sola cinta muraria.\nIl ricetto di Picedo, con i suoi m.300 circa di superficie, appartiene alla seconda categoria. Per quanto riguarda una sua pi\u00f9 precisa datazione, poco si pu\u00f2 proporre dopo i massicci interventi edilizi del Novecento, che hanno cancellato o nascosto le strutture originarie. La sua forma, leggermente condizionata dalla morfologia del terreno, lo avvicina a quello di Manerba del Garda, caratterizzato da un sistema difensivo impostato non sulla disposizione pi\u00f9 o meno regolare di torri sporgenti verso l'esterno ma sul frazionamento della linearit\u00e0 dei lati perimetrali con l'introduzione di segmenti angolati di cinta muraria. La sua potenzialit\u00e0 difensiva era accentuata da una scarpata naturale abbastanza ripida sul lato verso il lago, attualmente celata dalla costruzione di un alto muro di contenimento di un terrapieno artificiale in occasione della costruzione o dell'ampliamento della strada detta del Ghetto di sotto. La cartografia non evidenzia alcun corpo di fabbrica che possa essere interpretato quale torre d'entrata o mastio: si pu\u00f2 dedurre che esso fosse impostato all'interno della cinta muraria, come nel caso dei vicini manufatti di Soiano del Lago e Puegnago del Garda, e successivamente demolito, o che non ne fosse dotato, come nel caso del ricetto di Portese.\nOggi, non resta pi\u00f9 nulla da vedere: una recente costruzione \u00e8 stata edificata sull'originaria locazione del ricetto di Picedo.\nEventi.\nFesta della Madonna del Carmine.\nViene festeggiata in Piazza Olivieri a Picedo nel week end di met\u00e0 Luglio. Vengono allestiti dei chioschi enogastronomici con l'immancabile spiedo bresciano accompagnati da musica dal vivo."}
{"id": "3102459", "revid": "124123", "url": "https://it.wikipedia.org/wiki?curid=3102459", "title": "Fernando Schweitzer", "text": "\u00c8 stato candidato consigliere comunale, per\u00f2 attualmente \u00e8 anche giornalista."}
{"id": "3102462", "revid": "287204", "url": "https://it.wikipedia.org/wiki?curid=3102462", "title": "Kurgan (personaggio)", "text": "Kurgan, noto anche come Victor Kruger, \u00e8 un personaggio immaginario del film \"Highlander - L'ultimo immortale\", in cui viene interpretato da Clancy Brown.\n\u00c8 l'antagonista principale del film nonch\u00e9 il pi\u00f9 spietato avversario del protagonista Connor MacLeod; oltre al primo film, compare anche nei romanzi e nei fumetti tratti dalla serie cinematografica, dove viene ampliata la sua giovinezza.\nCreazione e sviluppo.\nNella sceneggiatura originale di Gregory Widen, Kurgan non era un assassino a sangue freddo, ma un cavaliere letale noto semplicemente con il nome di \"the Knight\", mentre il suo alias era Carl William Smith. Dopo la morte di Kurgan per mano di Connor alla fine del primo film, gli autori avevano pensato ad una nuova sequenza: dal corpo del decapitato Kurgan sarebbe emerso un drago, il quale avrebbe ingaggiato un nuovo combattimento con MacLeod. Solo dopo la sconfitta di questo ultimo nemico, Connor avrebbe potuto vincere finalmente la \"Ricompensa\".\nCaratteristiche.\nFisicit\u00e0 e personalit\u00e0.\nKurgan \u00e8 un uomo dall'aria sinistra, dal fisico imponente e statuario e dall'altezza elevata. Il suo corpo, scolpito dagli anni passati in guerre di ogni genere, \u00e8 costellato di cicatrici, una della quali presente intorno al collo procuratagli da Ram\u00edrez nel loro ultimo scontro. La caratteristica principale dell'aspetto di Kurgan \u00e8 tuttavia il volto dai lineamenti marcati e duri, contraddistinto dall'espressione generalmente accigliata e dallo sguardo freddo, ma soprattutto dal suo sorrisetto sarcastico perennemente stampato sulle labbra e da una espressione tranquilla e sicura di s\u00e9. Altra caratteristica del personaggio \u00e8 la sua voce profonda che incute terrore agli avversari.\nKurgan non ha alcun senso dell'onore e, inoltre, \u00e8 sadico, malvagio e senza scrupoli ed uccide per il puro gusto di farlo. Egli \u00e8 dotato di un senso dell'umorismo spiccato, sebbene cinico e quasi nero, tende a sottolineare con sarcasmo le situazioni e prende spesso in giro Connor per la sua bont\u00e0 e non esita a provocare il protagonista in numerose occasioni, citando ad esempio di come abbia ucciso Ramirez e di come abbia violentato la moglie Heather. Kurgan \u00e8 stato anche in grado di uccidere a sangue freddo il suo maestro, \"The Bedouin\", probabilmente la sua prima vittima tra gli immortali. Kurgan \u00e8 un personaggio totalmente malvagio e, durante le sue apparizioni a New York, riesce a combinare disastri di ogni genere: si scontra con la polizia, ruba delle macchine prendendo in ostaggio dei civili a caso, e non si fa scrupoli a mettere in luce i suoi poteri, cosa vietata nel regolamento degli immortali.\nInoltre \u00e8 completamente estraneo al concetto di rispetto, di piet\u00e0 e alla compassione del prossimo. Infine non ha il minimo rispetto nei confronti della religione: spegne le candele in chiesa, lecca la mano al prete, fa le linguacce alla suore e in tutto ci\u00f2 urla e ridacchia con tono malvagio e sadico; tuttavia la legge riserbata agli immortali non gli permette di combattere in chiesa o in terra consacrata.\nAbilit\u00e0.\nRam\u00edrez definisce Kurgan come \u00abil pi\u00f9 forte di tutti gli immortali e il pi\u00f9 crudele dei guerrieri\u00bb. Come tutti gli immortali non pu\u00f2 invecchiare, ha la capacit\u00e0 di respirare sott'acqua e non pu\u00f2 procreare. L'unica possibilit\u00e0 di ucciderlo \u00e8 tagliargli la testa. \u00c8 dotato di un'enorme forza fisica, con la quale riesce a sollevare la sua pesantissima lama senza risentire sforzi, ed \u00e8, come tutti della sua specie, un abilissimo spadaccino, capacit\u00e0 acquisita nel romanzo tratto dal film dal suo maestro, \"The Bedouin\". Utilizza uno stile di combattimento basato soprattutto sulla potenza dei suoi colpi, che sferra in rapida serie allo scopo di rompere le difese dell'avversario ed eliminarlo velocemente, tuttavia sia negli allenamenti in albergo sia nei duelli mostra di essere capace anche di una scherma pi\u00f9 elegante e tecnicamente pi\u00f9 raffinata.\nLe varie apparizioni.\nIl primo film.\nProveniente dalla trib\u00f9 dei Kurgan, compare per la prima volta quando, nel 1536, si unisce al Clan Fraser, rivale del Clan MacLeod, per incontrare Connor e ferirlo mortalmente, cos\u00ec da risvegliare in lui il potere dell'immortalit\u00e0, per poi decapitarlo ed ottenere la \"Ricompensa\". Tuttavia viene ostacolato dai compagni di Conner, i quali riescono a portarlo in salvo nel villaggio dei MacLeod. In seguito, Kurgan trova la casa di Connor e qui, dopo un duro scontro, uccide Ram\u00edrez e violenta la moglie di MacLeod, Heather.\nNel 1985, Kurgan raggiunge New York (luogo dell'adunanza) per uccidere gli ultimi immortali rimasti, tra cui Connor. Dopo aver ucciso l'immortale Osta Vazilek e Yung Dol Kim (quest'ultimo solo in una scena tagliata del primo film), Kurgan riesce a localizzare quest'ultimo, ma prima di riuscire a decapitarlo viene ostacolato dall'intervento della polizia. Connor approfitta, cos\u00ec, della situazione per scappare. Kurgan, successivamente, incomincia a combinare disastri in citt\u00e0 e, negli scontri che seguiranno, riesce ad uccidere l'immortale Sunda Kastagir; dopodich\u00e9 rapisce Brenda J. Wyatt, neo-fidanzata di Connor, per attirare in trappola quest'ultimo. Alla fine viene sconfitto e decapitato da Connor che ottiene cos\u00ec la \"Ricompensa\" e la capacit\u00e0 di condizionare gli avvenimenti sulla Terra, potere che Kurgan ambiva molto.\nIl secondo film.\nNel secondo film il personaggio di Kurgan non compare mai. Nella sceneggiatura originale del film, Kurgan sarebbe dovuto comparire, impersonato nuovamente da Clancy Brown, che per\u00f2 rifiut\u00f2 di ritornare nel sequel. Questo costrinse gli sceneggiatori ad eliminarlo dal film. Nella sceneggiatura iniziale Kurgan era al servizio del generale Katana e, come tutti gli Immortali, era un alieno e abitante del pianeta Zeist. Il personaggio sarebbe ricomparso in un flashback nel quale Kurgan veniva inviato sulla Terra dal pianeta Zeist per ordine di Katana per impedire sia a Conner e sia a Ram\u00edrez di ottenere la \"Ricompensa\".\nIl terzo film.\nKurgan compare in alcuni flashback del protagonista Connor nel terzo film.\nLa serie televisiva.\nLa serie televisiva \u00e8 un ulteriore seguito alternativo al secondo e al terzo film, poich\u00e9 si colloca dopo la sconfitta di Kurgan per mano di Connor; a seguito della sconfitta del nemico, Connor non \u00e8 rimasto l'ultimo immortale e perci\u00f2 dopo la morte della moglie Brenda J. Wyatt, continua i suoi viaggi per il mondo alla ricerca dei suoi simili e, contemporaneamente, attendendo il giorno dell'Adunanza. Kurgan \u00e8 citato nell'episodio Gli Osservatori della serie televisiva \"Highlander\" da Joe Dawson, membro degli \"Osservatori\". Quest'ultimo svela a Duncan MacLeod alcune informazioni su Kurgan: cita alcune fra le vittime dell'uomo come Ivan Trotski e Flavio Maria Parocchi, ed afferma che Kurgan \u00e8 diventato immortale nel 1453, differentemente dal romanzo e dai fumetti. Infine Dawson rivela che Connor, uccidendo Kurgan, ha fatto \"un grosso favore al mondo\".\nRomanzo di Garry Kilworth.\nNel romanzo di Garry Kilworth, viene raccontata una parte della sua infanzia e le sue avventure prima di combattere Connor MacLeod. Kurgan venne ucciso da suo padre ubriaco nel 970 a.C. il quale gli schiacci\u00f2 la testa con una pietra. Kurgan si risvegli\u00f2 immortale e, dopo aver ucciso il genitore, si un\u00ec ad una banda di briganti. Successivamente, dopo aver conosciuto \"The Bedouin\" (il Beduino letteralmente), scopre la sua vera natura, i suoi poteri e il suo scopo: andare alla ricerca degli altri immortali ed ucciderli, in modo tale da ottenere la \"Ricompensa\", il premio finale per l'ultimo immortale. A seguito di queste rivelazioni, Kurgan comincia ad andare alla ricerca dei vari immortali sparsi per il mondo, riuscendo ad ucciderne molti, tra cui anche lo stesso \"The Bedouin\". Dal 410 d.C. in poi Kurgan si unisce a vari popoli, tra cui i Goti, i Vandali, i Visigoti per l'assedio di Roma e infine anche nell'esercito degli Unni, combattendo al fianco di Attila intorno all'anno 453. Kurgan fece ritorno, nel XIX secolo, nella sua madrepatria, la Russia, dove si alle\u00f2 con i Cosacchi.\nIl fumetto \"Highlander\".\nNella collana a fumetti Highlander, Connor scoprir\u00e0 che, dopo aver ucciso Kurgan nel primo film, ha ereditato da quest'ultimo la Dark Quickening (la \"Ricompensa oscura\"); tale ricompensa far\u00e0 in modo che Connor uccida delle persone innocenti, ma alla fine verr\u00e0 aiutato da Duncan che riuscir\u00e0 a cancellare l'influenza di Kurgan dalle psiche dell'amico.\nIl fumetto \"Highlander Origins: The Kurgan\".\nL'infanzia di Kurgan e le sue avventure sono raccontate in Highlander Origins: The Kurgan, una collana a fumetti dedicata completamente alle origini del personaggio. Kurgan nasce in Russia nel 1005 a.C. con il nome di Vitor. Da bambino venne spazzato via da una potente alluvione e, allontanato dalla sua famiglia, venne adottato dal Kurgan Grig e sua moglie Ura. Come era usanza per tutti i Kurgan, i ragazzi venivano gettati in un fosso dove combattevano per la vita contro dei cani affamati; anche Vitor venne costretto a subire lo stesso trattamento e riusc\u00ec, alla fine, ad uccidere il pericoloso animale. Infine, dopo essere uscito dalla fossa, uccise anche Grig per vendicarsi. Nel 615 a.C. Kurgan incontr\u00f2 Kronos, Silas e Caspian i quali erano conosciuti come i Quattro Cavalieri prima del licenziamento del loro quarto membro. Questi offrirono a Kurgan di diventare il loro nuovo compagno, ma l'uomo rifiut\u00f2 ed cominci\u00f2 uno scontro con i tre, venendo tuttavia sconfitto. Kronos, nonostante ebbe la possibilit\u00e0 di uccidere Kurgan, decise infine di risparmiarlo. Prima del suo primo confronto con Connor, Kurgan uccise un immortale mongolo e affront\u00f2 Ramirez affinch\u00e9 l'uomo gli rivelasse la posizione di MacLeod, ma questi non gli riveler\u00e0 nulla.\nIl fumetto \"Highlander: Way of the Sword\".\nAltre avventure di Kurgan sono narrate nel fumetto Highlander: Way of the Sword. Tali avventure cominciano nel 476 a.C., anno in cui Kurgan si alle\u00f2 con i Persiani per la battaglia di Platea nell'antica Grecia. Durante questo scontro fece la conoscenza di Ram\u00edrez il quale lo sconfisse in combattimento frantumandogli la spada. I due si incontreranno successivamente anche in Babilonia e nell'antica Cina prima del loro confronto finale in Scozia. Nel 1804, mentre era al servizio di Napoleone Bonaparte su una delle sue navi, Kurgan affront\u00f2 Connor, il quale era invece a bordo della H.M.S. Victory e al servizio dell'ammiraglio Horatio Nelson. Lo scontro vidde Connor vincitore, ma tuttavia il protagonista non riusc\u00ec a decapitare Kurgan a causa della caduta dell'albero maestro e cos\u00ec Kurgan ne approfitt\u00f2 per scappare con la katana di MacLeod, la \"Masamune\". Successivamente nel corso della prima guerra mondiale, Kurgan si avvalse della collaborazione di due zingare, Natasha e Stasya, per attirare Francesco, un monaco immortale. Dopo averlo sconfitto ed ottenuto il suo potere, tuttavia, una delle zingare, Stasya, si impossess\u00f2 della spada \"Masamume\". Durante gli anni della guerra fredda, Kurgan si alle\u00f2 con l'Unione Sovietica per reclutare un esercito di uomini geneticamente dotati. Lo scopo di Kurgan era quello di sfruttare questo esercito per trovare i \"The Prize\", degli uomini dotati di poteri straordinari che possiedono un invecchiamento rallentato e un'eccellente abilit\u00e0 nel combattimento e nella scherma. Con tali guerrieri Kurgan affronta Connor e altri immortali nell'anno 1964, venendo per\u00f2 sconfitto.\n\"Kurgan Rising\".\nNell'audio-CD Kurgan Rising (relativo alla serie televisiva), Kurgan ritorner\u00e0 in vita insieme ad altri immortali a causa della morte di Justino Alberez per mano di Duncan MacLeod in una terra consacrata. Kurgan verr\u00e0, tuttavia, sconfitto e ucciso da Duncan.\nSpada.\nLa spada di Kurgan \u00e8 una lama in acciaio, con l'impugnatura rivestita in pelle. La spada ha la possibilit\u00e0 di ripiegare le due lame vicino all'elsa a fianco alla lama.\nLe vittime di Kurgan durante l'Adunanza.\nNel film originale, Ramirez descrive l'Adunanza in questo modo: \"Quando solo pochi di noi rimarranno, saremo spinti da un irrefrenabile desiderio in una terra lontana e l\u00ec combatteremo per la ricompensa\". Di seguito \u00e8 riportata la lista delle sue vittime conosciute. Le seguenti vittime di Kurgan sono citate nei film, nella serie televisiva, nei romanzi e nei fumetti."}
{"id": "3102463", "revid": "111373", "url": "https://it.wikipedia.org/wiki?curid=3102463", "title": "Locomotiva FFS Ae 4/7", "text": "Le locomotive FFS Ae 4/7 sono delle locomotive elettriche a corrente alternata monofase, di uso universale, delle Ferrovie Federali Svizzere, che adottano il sistema di trasmissione Buchli.\nStoria.\nLe locomotive, costruite secondo il progetto di Jakob Buchli, entrarono in servizio nel 1927 alla trazione di treni passeggeri e di treni merci della Svizzera sostituendo alla trazione di treni pesanti le precedenti locomotive a tre assi motori, le FFS Ae 3/6, anch'esse con sistema Buchli. Le FFS ordinarono nel 1925, due prototipi di Ae 4/7 che diedero subito buona prova di funzionamento. Successivamente tra il 1927 e il 1934 ne venne costruito un totale di 127 unit\u00e0.\nLa costruzione impegn\u00f2 per la parte meccanica la Schweizerische Lokomotiv- und Maschinenfabrik (SLM) di Winterthur e, per le parti elettriche, Brown, Boveri &amp; Cie (BBC) (unit\u00e0 10.901-10.916, 10.932-10.938, 10.952-10.972, 11.003-11.008 e 11.018-11.027), Maschinenfabrik Oerlikon (MFO) (unit\u00e0 10.917-10.918 e 10.973-11.002) e Soci\u00e9t\u00e9 Anonyme des Ateliers de S\u00e9cheron (SAAS) (unit\u00e0 10.939-10.951 e 11.109-11.017). Le locomotive 10.919-31 sono state costruite dalla Maschinenfabrik Oerlikon con trasmissioni BBC.\nLe locomotive trovarono impiego sulle importanti ed impegnative linee del Sempione e del Gottardo.\nLa prima locomotiva \u00e8 stata avviata alla demolizione in pessimo stato nel 1983. Nel 1990 erano ancora in funzione 100 unit\u00e0 sulle 127 originarie. Nel 1995 c'erano ancora in servizio 72 locomotive; nello stesso anno iniziarono le demolizioni in massa. L'ultimo treno effettuato per le FFS da una Ae 4/7 \u00e8 stato un treno merci nel 1996.\nCaratteristiche.\nLa locomotiva ha quattro assi motori con un motore per asse. La coppia dei motori \u00e8 trasmesso agli assi in modo ottimale dal sistema Buchli. Caratteristica della trasmissione Buchli \u00e8 che, da una parte lato trasmissione, le ruote sono completamente coperte da un disco mentre dall'altra parte dell'apparecchio, sono liberamente accessibili. Le locomotive sono state dipinte nella tipica livrea verde FFS.\nSul lato con il trasformatore (direttamente dietro la cabina di guida anteriore) \u00e8 stato previsto un carrello a due assi, sul lato posteriore invece un carrello monoassiale Bissell. I quattro assi motori sono montati a passo rigido e per l'iscrizione in curva \u00e8 stato necessario prevedere per i due assi centrali un gioco laterale maggiore.\nLe locomotive da 10.973 a 11.002 hanno la frenatura elettrica a recupero e pertanto sono pi\u00f9 pesanti e presentano differenze estetiche rispetto alle altre.\nLe Ae 4/7 hanno circolato dal 1927 al 1996; sono state tra le pi\u00f9 longeve della rete ferroviaria svizzera.\nLocomotive preservate.\nDue locomotive, la Ae 4/7.10905 (del Deposito locomotive di Rorschach) e la 10976 (del Deposito di Losanna) sono state mantenute in efficienza come rotabili storici stock e fanno parte del Stiftung Historisches Erbe der SBB (Fondazione per il patrimonio storico delle Ferrovie Federali Svizzere). 18 locomotive sono state acquisite da privati della associazione \"Swisstrain\" ma in gran parte non sono funzionanti. Nei primi mesi del 2007 due Ae 4/7, la 10950 (del 1931) e la 11010 (del 1932), sono state rimesse in ordine di marcia e dotate del sistema di sicurezza svizzero ZUB 121 allo scopo di poter circolare sulle linee della \"confederazione\" e sono state usate per treni commerciali per conto di \"Rail4chem\" sin dal 28 febbraio 2008.\nLa locomotiva 10997 \u00e8 stata acquistata da un privato ed utilizzata anche dal \"Club del San Gottardo\" fino al 2012 dopo tale data \u00e8 stata acquistata dalla Swisstrain S.A. e si trova in Svizzera interna.\nLa locomotiva 10987 di propriet\u00e0 della associazione Swisstrain S.A. con sede a Le Locle, \u00e8 stata ceduta in comodato d'uso all'Associazione Verbano Express di Luino (Va). Quest'ultima ha eseguito i lavori per la rimessa in ordine di marcia e l'installazione dei dispositivi ETM-S e Vigilante; ora la macchina \u00e8 utilizzata per diversi viaggi con treni storici con partenze da Luino."}
{"id": "3102467", "revid": "767487", "url": "https://it.wikipedia.org/wiki?curid=3102467", "title": "Bylur", "text": "Bylur \u00e8 il terzo album in studio del gruppo folk danese Krauka."}
{"id": "3102469", "revid": "1543377", "url": "https://it.wikipedia.org/wiki?curid=3102469", "title": "Distretto di St. John River", "text": "Il distretto di St. John River \u00e8 un distretto della Liberia facente parte della contea di Grand Bassa."}
{"id": "3102470", "revid": "1654832", "url": "https://it.wikipedia.org/wiki?curid=3102470", "title": "Campionato mondiale femminile di pallacanestro 2010", "text": "La XVI edizione del Campionato Mondiale Femminile di Pallacanestro FIBA 2010 \u00e8 stata disputata in Repubblica Ceca dal 23 settembre al 3 ottobre 2010. Il torneo ha visto tornare alla vittoria la nazionale degli Stati Uniti, al loro 8\u00ba titolo, dopo che quattro anni prima avevano visto interrompersi la loro striscia record di vittorie. I padroni di casa della Repubblica Ceca sono stati la sorpresa del mondiale, battendo l'Australia nei quarti di finale ed arrivando fino alla finale. Al terzo posto, per la prima volta sul podio, si \u00e8 classificata la Spagna. Grazie alla vittoria gli Stati Uniti si sono automaticamente qualificati al torneo di Pallacanestro ai Giochi della XXX Olimpiade di Londra 2012.\nSedi delle partite.\nIl torneo si \u00e8 svolto in tre citt\u00e0, il turno preliminare e gli ottavi di finale sono stati giocati a Brno e Ostrava, mentre le fasi finali si sono tenute a Karlovy Vary.\nNazionali qualificate.\nLe squadre sono divise in 4 gironi di quattro squadre ciascuna con il sorteggio effettuato a Karlovy Vary, il 24 novembre 2009.\nLe prime tre di ogni girone andranno a comporre la fase degli ottavi di finale, in cui si formeranno due gruppi, E ed F da 6 squadre ciascuno. Al termine di questa seconda fase le prime 4 di ciascuno dei due gruppi si incrocieranno con formula ad eliminazione diretta a partire dai quarti di finale.\nGironi di qualificazione.\nLe prime tre dei quattro gruppi passano ai due gironi degli ottavi di finale, le ultime di ogni girone disputano le gare per i posti dal tredicesimo al sedicesimo. Tutti gli orari riportati sono orari locali UTC+2.\nGironi di accesso ai quarti di finale.\nLe prime quattro dei due gruppi passano ai quarti di finale, le ultime due di ogni girone disputano le gare per i posti dal nono al dodicesimo. Le squadre si portano dietro i punti totalizzati nella prima fase a gironi, e si scontrano solo contro le squadre provenienti dall'altro girone.\nStatistiche.\n\"Dati aggiornati al 4 ottobre 2010, fine della manifestazione.\""}
{"id": "3102472", "revid": "767487", "url": "https://it.wikipedia.org/wiki?curid=3102472", "title": "\u00d3\u00f0inn (album)", "text": "\u00d3\u00f0inn \u00e8 il quarto album del gruppo folk danese Krauka."}
{"id": "3102478", "revid": "1543377", "url": "https://it.wikipedia.org/wiki?curid=3102478", "title": "Distretto di Commonwealth (Grand Cape Mount)", "text": "Il distretto di Commonwealth \u00e8 un distretto della Liberia facente parte della contea di Grand Cape Mount. Il suo capoluogo \u00e8 Robertsport."}
{"id": "3102480", "revid": "599013", "url": "https://it.wikipedia.org/wiki?curid=3102480", "title": "Joseph Keter", "text": ""}
{"id": "3102483", "revid": "1543377", "url": "https://it.wikipedia.org/wiki?curid=3102483", "title": "Distretto di Garwula", "text": "Il distretto di Garwula \u00e8 un distretto della Liberia facente parte della contea di Grand Cape Mount."}
{"id": "3102484", "revid": "86343", "url": "https://it.wikipedia.org/wiki?curid=3102484", "title": "Garwula", "text": ""}
{"id": "3102487", "revid": "1305772", "url": "https://it.wikipedia.org/wiki?curid=3102487", "title": "Shame", "text": "Il termine Shame, che in lingua inglese significa vergogna, pu\u00f2 riferirsi a:"}
{"id": "3102488", "revid": "3115", "url": "https://it.wikipedia.org/wiki?curid=3102488", "title": "Tammy Baldwin", "text": "Biografia.\nLa Baldwin si laure\u00f2 in legge all'Universit\u00e0 del Wisconsin-Madison ed esercit\u00f2 la professione di avvocato per alcuni anni.\nSuccessivamente si interess\u00f2 attivamente alla politica e ader\u00ec al Partito Democratico, venendo eletta poco dopo all\"'Assemblea di Stato del Wisconsin\". Dopo tre mandati nella legislatura statale, la Baldwin si candid\u00f2 alla Camera dei Rappresentanti e vinse le elezioni, succedendo al collega repubblicano Scott Klug. La Baldwin divenne cos\u00ec la prima donna ad essere eletta al Congresso dallo stato del Wisconsin, oltre che la prima lesbica dichiarata.\nNegli anni successivi venne riconfermata dagli elettori per altri sei mandati da deputata, fino a quando nel 2012 annunci\u00f2 la sua candidatura per il Senato. La Baldwin si aggiudic\u00f2 le primarie senza avversari e nelle generali affront\u00f2 il repubblicano Tommy Thompson, che era stato Segretario della Salute e dei Servizi Umani sotto la presidenza Bush. La Baldwin riusc\u00ec a sconfiggere Thompson con un margine di circa 200.000 voti e divenne quindi la prima lesbica ad essere eletta senatrice.\nTammy Baldwin \u00e8 una democratica molto liberale e fa parte del Congressional Progressive Caucus."}
{"id": "3102489", "revid": "1543377", "url": "https://it.wikipedia.org/wiki?curid=3102489", "title": "Distretto di Golakonneh", "text": "Il distretto di Golakonneh, a volte indicato come Gola Konneh, \u00e8 un distretto della Liberia facente parte della contea di Grand Cape Mount."}
{"id": "3102490", "revid": "86343", "url": "https://it.wikipedia.org/wiki?curid=3102490", "title": "Golakonneh", "text": ""}
{"id": "3102491", "revid": "86343", "url": "https://it.wikipedia.org/wiki?curid=3102491", "title": "Gola Konneh", "text": ""}
{"id": "3102495", "revid": "1543377", "url": "https://it.wikipedia.org/wiki?curid=3102495", "title": "Distretto di Porkpa", "text": "Il distretto di Porkpa \u00e8 un distretto della Liberia facente parte della contea di Grand Cape Mount."}
{"id": "3102496", "revid": "830939", "url": "https://it.wikipedia.org/wiki?curid=3102496", "title": "Jakob Buchli", "text": "Biografia.\nJakob Buchli nacque a Coira, in Svizzera, il 4 marzo 1876. Compiuti i suoi studi di ingegneria, inizi\u00f2 a lavorare nel 1902 per la \"Schweizerische Lokomotiv- und Maschinenfabrik\" o \"SLM\") di Winterthur; nel 1907 era a capo dell'ufficio progetti. Nel 1910 lasci\u00f2 la SLM per la Brown, Boveri &amp; Cie di Baden dove fu ingegnere capo della divisione trazione elettrica fino al 1924. Dal 1924 al 1930 torn\u00f2 alla SLM come direttore del dipartimento costruzione di locomotive.\nTra i suoi pi\u00f9 importanti progetti, (del 1918), vi \u00e8 il sistema di trasmissione del moto, dai motori elettrici agli assi delle locomotive, che da lui prende nome.\nMor\u00ec a Winterthur il 1\u00ba aprile del 1945."}
{"id": "3102498", "revid": "86343", "url": "https://it.wikipedia.org/wiki?curid=3102498", "title": "Porkpa", "text": ""}
{"id": "3102501", "revid": "610351", "url": "https://it.wikipedia.org/wiki?curid=3102501", "title": "Campionati italiani estivi di nuoto 1904", "text": "I VI Campionati italiani di nuoto si sono svolti a Lecco, nelle acque del lago, il 21 agosto e il 22 agosto 1904. Sono stati i primi campionati dove il programma, oltre alle gare dello stadio (185m) e del miglio (1852m) ha previsto gare in pi\u00f9 stili, alcuni non pi\u00f9 usati in competizioni ufficiali, come il nuoto sul fianco e quello a bracciate. Lo stile \"sul petto\" \u00e8 quello che oggi chiamiamo a rana.\nPodi.\nSino al 1931 venivano usati cronometri precisi al quinto di secondo (0,2 sec.); i tempi sono stati riportati usando i decimi di secondo, ne segue che le cifre dei decimi appaiano sempre pari."}
{"id": "3102508", "revid": "110157", "url": "https://it.wikipedia.org/wiki?curid=3102508", "title": "An\u017eero-Sud\u017eensk", "text": "An\u017eero-Sud\u017eensk \u00e8 una citt\u00e0 della Russia siberiana meridionale, situata nella oblast' di Kemerovo. Sorge nel bacino del Kuzbass, 115 chilometri a nord del capoluogo Kemerovo."}
{"id": "3102509", "revid": "1543377", "url": "https://it.wikipedia.org/wiki?curid=3102509", "title": "Johanna Ernst", "text": "Pratica le competizioni di difficolt\u00e0 e boulder, l'arrampicata in falesia e il bouldering.\nBiografia.\nHa cominciato ad arrampicare a otto anni e si \u00e8 dedicata inizialmente solo alla difficolt\u00e0. Nel 2008, raggiunti i sedici anni, gareggia nella Coppa del mondo lead di arrampicata e la vince nel suo anno di esordio, piazzandosi nelle sei gare della stagione tre volte prima, due volte seconda e una terza. Sempre nel 2008 vince il Rock Master e il Campionato Europeo a Parigi.\nL'anno successivo, il 2009, vince i due titoli pi\u00f9 importanti della stagione: la medaglia d'oro al Campionato del mondo a Qinghai e la Coppa del mondo nella lead, per la seconda volta consecutiva. Per la vittoria della Coppa del mondo e del Campionato del mondo nel 2009 ha ricevuto la medaglia d'oro all'Ordine al Merito della Repubblica Austriaca. Inoltre ha avuto la nomination per il La Sportiva Competition Award nel 2010.\nNel 2010 non ha potuto gareggiare nella Coppa del mondo lead a causa di una distorsione alla caviglia riportata il 4 giugno durante la terza prova della Coppa del mondo boulder a Vail. A settembre \u00e8 riuscita nonostante questo a conquistare la medaglia d'argento al Campionato europeo a Imst."}
{"id": "3102510", "revid": "1543377", "url": "https://it.wikipedia.org/wiki?curid=3102510", "title": "Distretto di Tewor", "text": "Il distretto di Tewor \u00e8 un distretto della Liberia facente parte della contea di Grand Cape Mount."}
{"id": "3102511", "revid": "80339", "url": "https://it.wikipedia.org/wiki?curid=3102511", "title": "An\u017eero Sud\u017eensk", "text": ""}
{"id": "3102512", "revid": "287204", "url": "https://it.wikipedia.org/wiki?curid=3102512", "title": "Anzero-Sudzensk", "text": ""}
{"id": "3102513", "revid": "86343", "url": "https://it.wikipedia.org/wiki?curid=3102513", "title": "Tewor", "text": ""}
{"id": "3102514", "revid": "80339", "url": "https://it.wikipedia.org/wiki?curid=3102514", "title": "Anzhero-Sudzhensk", "text": ""}
{"id": "3102515", "revid": "122553936", "url": "https://it.wikipedia.org/wiki?curid=3102515", "title": "Storia dell'Hockey Club Lugano", "text": "Qui potete trovare tutto quello che riguarda la storia dell'Hockey Club Lugano, dalle sue origini fino ai giorni nostri. Durante la stagione 2010-11 l'HC Lugano ha festeggiato i 70 anni di fondazione del Club.\nOrigini 1940-1960.\nL'Hockey Club Lugano viene costituito nel corso della stagione 1940/1941 quando, sul lago di Muzzano si giocavano le prime partite contro i \"cugini\" di Ambr\u00ec e le squadre improvvisate di Muzzano, Massagno e Paradiso. La costituzione vera e propria del club ha luogo durante la seduta dell'11 febbraio 1941 nella saletta del Ristorante Apollo. Tra i soci fondatori ci sono Antonio Caslani, i fratelli S. e Mario Arrigo, Ivo Badaracco, Bruno Soldini, Dino Bernardoni, Ivo Molina, Renato Crivelli, Guido Keller, Tullio Visani, Pepi Paulon, Livio Balmelli, Renato Paganetti, Kurt Tritten, Ezio Bernasconi, Federico Trachsel e Alfonso Weber. Proprio quest'ultimo viene eletto presidente anche perch\u00e9, giocando nel FC Lugano, pu\u00f2 assicurare alla squadra le maglie. Sette anni dopo la fondazione, il club abbandona il lago di Muzzano per andare nel quartiere di Loreto. Il cambiamento porta indubbiamente beneficio, facendo conoscere pian piano il gioco dell'hockey ai rioni cittadini.\nA Loreto si svolgono le prime vere partite di disco su ghiaccio con esibizioni, tra l'altro, di quelli che sarebbero diventati i campioni del mondo: i canadesi del Mercury. Malgrado il gioco dell'hockey prenda sempre pi\u00f9 piede, le autorit\u00e0 cittadine continuano a considerare Lugano citt\u00e0 sostanzialmente calcistica.\nA nulla servono in particolare gli sforzi dell'allora presidente Luigi Bellasi nella ricerca di un sostegno della politica locale, con conseguente sfratto anche da Loreto.\nNel 1955, dopo mille peripezie, il Lugano gioca alcune partite su quello che d'estate era il campo da tennis della pasticceria M\u00fcnger di Paradiso. Il tutto grazie a due grandi animatori della famiglia bianconera: Cuccio Viglezio e Guido Keller. Sempre nel 1955 Albino Mangili mette in funzione l'impianto di Noranco.\nE proprio a Noranco approda il primo vero acquisto della storia bianconera: il grigionese Beat R\u00fcedi.\nCon R\u00fcedi arriva il primo vero esempio da seguire: oltre a giocare e allenare, R\u00fcedi si muove abilmente a tutto campo per poter realizzare quello che a Lugano era considerato un vero sogno: la pista artificiale. Nei tre anni trascorsi a Noranco il Lugano disputa i suoi primi campionati ufficiali e nel 1956 festeggia la sua prima promozione in prima divisione. Presidente \u00e8 sempre Luigi Bellasi, mentre in comitato entrano l'onnipresente Cuccio Viglezio e Antonio Bariffi, gi\u00e0 giocatore e che sarebbe divenuto in seguito il primo ticinese a rivestire la carica di presidente della Lega Nazionale. Durante l'ultima stagione a Noranco, il Lugano trova anche il suo primo acquisto canadese: Bob Mitchell, difensore prelevato dai Diavoli di Milano che porta a Lugano quei nuovi tiri che si chiamano slapshot!\nIl 1. dicembre del 1957 viene inaugurata la prima pista artificiale che porter\u00e0 il nome di Resega.\nFra i presenti quel giorno anche colui che trent'anni anni dopo avrebbe portato il Lugano ai vertici dell'hockey svizzero e internazionale: Geo Mantegazza.\nIngegnere di professione, proprio facendo i calcoli statici della Resega ha il primo contatto con la famiglia bianconera. L'appuntamento pi\u00f9 importante vissuto nei primi anni della Resega \u00e8 ai quei tempi la Coppa Pedrolini, dal cognome della famiglia allora proprietaria dell'impianto, che ospita le pi\u00f9 forti compagini europee come lo Stoccolma, i Wembley Lions, il Parigi e i Diavoli di Milano.\nLa stagione inaugurale della Resega coincide con il primo professionista che indossa la maglia bianconera: Gene Miller, cui segue il funambolico cino-canadese Larry Kwong. Alla fine degli anni 50 passa da Lugano pure un giovinetto svizzero di nome G\u00e9rald Rigolet che in seguito, con il Villars e lo Chaux de Fonds si sarebbe rivelato uno dei pi\u00f9 grandi portieri della storia dell'hockey svizzero.\nAnni 1960-1980.\nNella stagione 1963/1964 l'HCL raggiunge finalmente l'agognata promozione in LNB grazie all'ingaggio del difensore Elwyn Friedrich e dell'ala Roland Bernasconi, entrambi nazionali e gi\u00e0 campioni svizzeri con il Villars. In quella stagione si affaccia sul ghiaccio della Resega un grande talento che avrebbe fatto storia a Lugano: Alfio Molina.\nEd \u00e8 proprio il quindicenne Alfio Molina a trascinare la squadra bianconera verso la serie B che viene conquistata per la precisione il 29 febbraio del 1964 sulla pista di Rapperswil. Grande \u00e8 poi lo choc per i sostenitori dell'Ambr\u00ec quando il Lugano supera i rivali in Coppa Svizzera: la partita si decide ai supplementari con una rete di Moretti. La vendetta dell'Ambri in campionato \u00e8 comunque terribile: 13 a 2! A tutt'oggi l'affermazione pi\u00f9 netta nella lunga storia dei derby. Ecco alcuni tra i nomi dei giocatori che hanno segnato i primi anni della storia bianconera alla Resega: Friedrich, Faoro, Moretti, Stephani, Hochstrasser, Mazzola, Brambilla, Molina, Rezzonico, Corti, Giudici, Bernardoni. Nelle varie formazioni di quegli anni s'inseriscono anche tre leventinesi: Silvio Baldi, Ennio e Danny Tenconi.\nRiserva di Molina \u00e8 Roger Corpataux. Nella stagione 1970/1971, con gli acquisti di Arturo Baldi dall'Ambri, Marzio Agustoni, un bellinzonese messosi in luce nel Grasshopers, di Bernard C\u00f4t\u00e9 e del cecoslovacco Karel Bla\u017eek, protagonista di una vera fuga in Svizzera durante un torneo a Lugano, i bianconeri festeggiano la promozione in LNA.\nL'incontro chiave della stagione \u00e8 Lugano-Losanna disputato alla Resega davanti a 6000 spettatori e vinto dai bianconeri per 3 a 1. La squadra comprende ben otto giocatori del vivaio: Molina, Corti, Rezzonico, Giudici, Brambilla, Bernardoni, Bernasconi e Cereghetti. A trent'anni dalla sua fondazione, la societ\u00e0 vede cos\u00ec il sogno diventare realt\u00e0! Dopo il Vallese il Ticino \u00e8 il secondo cantone a vantare due club nella massima categoria. Molina corona la sua straordinaria carriera quando, ai mondiali di Praga, risulta il secondo miglior estremo difensore in assoluto mentre l'avventura dei bianconeri in LNA dura solo due stagioni dopo la retrocessione in LNB nella stagione 1972/73.\nIl Lugano si appresta cos\u00ec a trascorrere nove anni nella serie cadetta, tra risultati altalenanti, anche se con diversi giocatori che negli anni 70 infiammano la Resega come i finnici Juha Pekka Rantasila e Henry Lepp\u00e4 e lo statunitense Tom Vanelli.\nNel 1975 il club bianconero fa le valigie e si trasferisce nella prima pista coperta di Lugano: quella di Mezzovico-Vira.\nI bianconeri vi giocheranno due campionati, il tempo necessario per coprire definitivamente anche la Resega. Nel 1978 nella storia del Lugano e dell'hockey svizzero entra colui che nel giro di pochi anni diventer\u00e0 un grande personaggio: Geo Mantegazza. Con lui si materializza anche quello che molte volte sar\u00e0 il settimo giocatore sul ghiaccio: la Curva Nord! Il nuovo staff dirigenziale formato da Geo Mantegazza, Severo Antonini e Fausto Senni conquista subito due risultati storici: per la prima volta il Lugano si classifica davanti all'Ambri, per la prima volta, il 23 ottobre 1979, viene espugnata la Valascia (5-2). L'uomo in pi\u00f9 \u00e8 nell'occasione Jim Koleff che diventa l'idolo della Nord. Vestir\u00e0 i colori bianconeri per due stagioni.\nGli anni ottanta.\nNella stagione 1979/1980 ritorna a Lugano dopo l'esperienza a Losanna anche un giocatore che rester\u00e0 legato ai colori bianconeri per molto tempo: Fabio Gaggini.\nDue grandi nomi approdano nel 1980 sulle rive del Ceresio. Freschi della straordinaria medaglia d'oro conquistata con la nazionale statunitense alle olimpiadi di Lake Placid, arrivano infatti Mark Pavelich e John Harrington. Ma i due deludono tifosi e societ\u00e0 e si fermano a Lugano solo un campionato. Pavelich passer\u00e0 poi ai New York Rangers risultando uno dei migliori.\nLa Resega vive comunque in quegli anni uno dei suoi campionati pi\u00f9 affollati facendo registrare una media di quasi 8.000 spettatori a partita! Cos\u00ec, nella stagione 1981/1982 Lugano decide di investire parecchio nella campagna acquisti, regalandosi ben otto nuovi giocatori. Fra tutti spicca il nome del capitano della nazionale svizzera Aldo Zenh\u00e4usern. Gli stranieri sono R\u00e9al Vincent e Bernard Gagnon.\nAltri due importanti arrivi sono quelli di Claude Domeniconi, arcigno difensore che negli anni successivi dar\u00e0 molto al club e Bruno Rogger, dei primi svizzeri d'America. Fino a dicembre per\u00f2 la squadra non rende come ci si aspetta, l'allenatore-giocatore Vincent decide allora di dedicarsi esclusivamente al ruolo di coach, abbandonando quello di difensore: al suo posto inserisce Rogger, fino a l\u00ec attaccante, mentre in attacco viene ingaggiato un nuovo straniero: Bob Sirois.\nLa mossa risulta vincente e il Lugano torna in LNA unitamente ai cugini leventinesi dopo un'entusiasmante poule di promozione, trionfatore anche su piste prestigiose come l'Allmend di Berna e l'Hallenstadion di Zurigo. Per l'avventura in serie A, il Lugano ingaggia un difensore americano, Bob Hess, oltre 300 partite in NHL e la capacit\u00e0 di infiammare i tifosi con discese spettacolari anche se non sempre redditizie. Altri giocatori di esperienza rinforzano i colori bianconeri: Giovanni Conte, Daniel Blaser e Jean-Claude Courvosier.\nMa il vero acquisto \u00e8 la grande promessa dell'hockey svizzero: l'appenzellese J\u00f6rg Eberle. Il campionato dei bianconeri non \u00e8 comunque memorabile con il sesto posto finale. A fine stagione un artefice della scalata bianconera in LNA conclude definitivamente la propria carriera: Alfio Molina.\nEberle lascia invece Lugano per trasferirsi a Davos. Per dare una scossa a tutto l'ambiente il presidente Mantegazza avvia allora una vera rivoluzione tecnica, chiamando un nuovo allenatore dalla Svezia: si tratta di John Slettvoll. Con lui, inflessibile dentro e fuori dal ghiaccio, arriva un giocatore destinato a diventare il beniamino della Resega: Kent Johansson!\nLo scattante no. 25 ha qualche problema di ambientamento, ma dopo Natale ecco la sua esplosione! Al suo fianco, un finlandese che non sempre si dimostra l'ala adatta per Johansson: H\u00e4kan Hjerpe.\nL'entusiasmo per l'hockey a Lugano cresce e altri giocatori importanti completano una rosa sempre pi\u00f9 competitiva, ossia Beat Kaufmann e Arnold L\u00f6rtscher.\nLa stagione 1983/84 \u00e8 molto regolare: la squadra si classifica al 4. posto. Per affrontare la stagione 1984/85, il Lugano di Slettvoll si rinforza ulteriormente con due pedine fondamentali: Mats Waltin e Fredy L\u00fcthi.\nIl primo \u00e8 un vero pilastro della nazionale svedese: con Ingemar Stenmark e Bj\u00f6rn Borg fa parte dei miti dello sport svedese. Con loro arriva anche un altro giocatore che trascorrer\u00e0 diverse stagioni in bianconero: Beat Eggimann.\nTra le partenze da notare quelle di Aldo Zenh\u00e4usern e Martin L\u00f6tscher mentre Fabio Gaggini chiude la carriera agonistica. Lo squadrone bianconero insegue i campioni del Davos per tutta la stagione ma non gli riesce di strappare l'ennesimo titolo ai grigionesi. Conclude comunque quella che fino a l\u00ec \u00e8 la miglior stagione della sua storia con la conquista del secondo posto. Gran mattatore tra i bianconeri \u00e8 il folletto Johansson.\nSlettvoll prepara la stagione 1985/1986 consapevole che potrebbe essere davvero la stagione pi\u00f9 importante della storia del club bianconero. La campagna acquisti porta a Lugano due altre pedine di belle speranze: Sandro Bertaggia e Andy Ton mentre ritorna da Davos, reduce da due titoli nazionali, J\u00f6rg Eberle. Con loro arriva anche un grigionese talentuoso: Roberto Triulzi da St. Moritz.\nUna stagione, quella 1985/1986, da incorniciare che finisce con il premio pi\u00f9 ambito, cio\u00e8 la consegna a capitan Kaufmann della coppa dei primi playoff svizzeri vinta sulla bellissima pista di Davos. Il Lugano \u00e8 campione svizzero. Mattatore della serata e del campionato intero ancora una volta Kenta Johansson con ben quattro reti nella gara decisiva che rovesciano il punteggio da 2-4 a 7-5. La pista di Davos \u00e8 tinta totalmente di bianconero con pi\u00f9 di 3000 tifosi a seguire la squadra. E quella sera comincia quella che sarebbe diventata l'era del \"Grande Lugano\". Seguendo il detto \"squadra che vince non si cambia\" Slettvoll affronta la sua prima stagione da campione in carica con gli stessi giocatori dell'anno precedente. Da notare infatti solo l'arrivo del portiere Urs R\u00e4ber, destinato a fare staffetta con Thierry Andrey.\nDurante la stagione 1986/1987 che vede sempre il Lugano in testa alla classifica, passa da Lugano per qualche partita anche l'artefice di quella che sarebbe risultata la pi\u00f9 grossa bagarre nella storia del derby ticinese: Mats Hallin. L'86/87 \u00e8 anche la stagione che lancia il Lugano in Europa. Vittoriosi dapprima a Berlino Est, i bianconeri eliminano quella che era considerata a quel momento la squadra occidentale pi\u00f9 forte in assoluto: il Colonia! Nessuna squadra svizzera era mai riuscita a raggiungere il traguardo della fase finale della Coppa Europa. In campionato il Lugano si ripete alla grande, conquistando il suo secondo titolo nazionale in finale dei playoff contro il Kloten. A fine stagione diverse pedine fondamentali lasciano per\u00f2 il Lugano: Waltin, L\u00f6rtscher, Kaufmann, Triulzi e Von Gunten.\nPer rimpiazzare le diverse partenze, dovute soprattutto al ritiro delle competizioni, sono chiamati per la stagione 1987/1988: il finlandese Kari Pekka Eloranta, Peter Jaks, Thomas Vrabec, Didier Massy e Remo Walder. Malgrado Slettvoll abbia una squadra da costruire, il Lugano si conferma padrone del campionato. Dopo il dominio nella regular season, nei playoff si aggiudica infatti il suo terzo titolo consecutivo, ancora a spese del Kloten.\nI bianconeri s'impongono nella finale in tre partite vincendo l'ultima gara alla Resega con una rete di Vrabec al tempo supplementare sotto una Curva Nord letteralmente in delirio! Nota di riguardo anche per la Coppa Europa svoltasi in una Resega entusiasta. Gli ospiti d'onore sono CSKA Mosca, allora grande leader mondiale con le leggende Larionov, Makarov, Krutov e Fetisov!, il F\u00e4rjestad e il Kosice.\nNulla pu\u00f2 tuttavia il Lugano contro questi mostri sacri dell'hockey europeo. Il Lugano di John Slettvoll e Geo Mantegazza conquista il primo posto anche nella regular season 1988/1989. Quando per\u00f2 si avvicina la primavera, gli orsi bernesi si svegliano dal letargo e gli uomini della capitale federale soffiano al Lugano il titolo!\nLa sfida infinita si conclude dopo cinque battaglie alla Resega, sotto gli occhi increduli dei tifosi bianconeri.\nPer la prima volta dall'introduzione dei playoff il Lugano lascia il titolo nazionale ad un avversario. La grande delusione porta alla sofferta separazione del pubblico dal suo grande idolo: Kenta Johansson. Con lui ritorna nel suo Ambri anche Peter Jaks e lascia Lugano anche Thierry Andrey.\nA rilanciare il Lugano nella stagione 1989/1990 sono cos\u00ec chiamati il portiere Markus Bachschmied, il difensore Patrice Brasey e lo sconosciuto statunitense Lane Mc Donald. L'americano a campionato inoltrato, deve dire addio all'hockey per un grave problema ad un occhio. Il Lugano si trova costretto a cercare un nuovo straniero e ingaggia il ceco Dusan Pasek. Squalificato quest'ultimo dopo una violenta bagarre contro l'Ambr\u00ec, il \"Mago\" Slettvoll decide di chiamare a Lugano per i playoff un piccolo nippo-canadese di nome Steve Tsujiura. Questo piccolo grande uomo sar\u00e0 all'origine del quarto titolo nazionale dei bianconeri, formando con Ton ed Eberle una linea terribile! In finale il Lugano si prende la rivincita per la precedente stagione vincendo in quattro partite e conquistando il titolo nell'impressionante pista dell'Allmend gremita di tifosi bianconeri. Il Lugano scrive ancora una volta il suo nome nell'albo d'oro dell'hockey svizzero. Un successo che in pratica chiude l'era del grande Lugano e con essa l'era di un presidente amatissimo dal pubblico, quella di Geo Mantegazza. Il Presidentissimo lascia infatti la squadra nelle mani di un altro beniamino della Resega: Fabio Gaggini.\nGli anni novanta.\nGaggini e Slettvoll si affidano per la stagione 1990/1991 a due stelle svedesi: Magnus Svensson, difensore potente e dal gran tiro e Mats N\u00e4slund, una star della NHL. Con loro approda a Lugano dall'HC Ajoie anche il portiere Wahl.\nLa stagione si chiude con il secondo posto in regular season e la sconfitta nella finale dei playoff contro il solito Berna in quattro partite. Il Lugano corona comunque l'annata con una nuova partecipazione al turno finale di Coppa Europa a D\u00fcsseldorf dove sfiora l'exploit con i campioni finlandesi del Turku.\nSiamo all'inverno 1991/1992, uno dei pi\u00f9 difficili. Il Lugano affronta la stagione con diversi nuovi acquisti. Per N\u00e4slund e Svensson, arrivano Gingras e Thibaudeau. Partono anche gli svizzeri Brasey, Fontana e Bachschmied e giungono sulle rive del Ceresio Doug Honegger, Andr\u00e9 R\u00f6theli, Patrick Sutter, JJ Aeschlimann e John Fritsche.\nAlla nona stagione alla guida del Lugano come allenatore, il \"Mago\" Slettvoll entra in crisi e con lui il suo Lugano.\nUna stagione tribolata con il secondo rango nella regular season e, subito dopo i Giochi Olimpici, la cocente eliminazione ai quarti di finale dei playoff ad opera dello Zurigo di Arno del Curto. Per la prima volta nella storia dei playoff, il Lugano non \u00e8 presente in finale. L'impresa della stagione resta comunque la qualificazione dei bianconeri alla finale della Coppa Spengler dove il Lugano stravince contro il Mannheim, batte il Malm\u00f6 al supplementare, perde di misura dal Team Canada e batte ai rigori il CSKA Mosca! Il giorno successivo, nell'atto conclusivo, i maestri russi s'impongono per 5 a 2. Separatosi a fine stagione da John Slettvoll, il Lugano cerca una nuova filosofia di gioco e un nuovo stile di societ\u00e0.\nAlla guida della squadra per la stagione 1992/93 viene ingaggiato il canadese Andy Murray, uomo dalla squisita gentilezza. Con lui arriva a Lugano un mito, colui che ha formato per anni un quintetto imbattibile nella nazionale russa e nel CSKA di Mosca: Igor Larionov.\nAd affiancare questa stella di prima grandezza dell'hockey mondiale, il ceco Petr Rosol. A Lugano atterrano da Berna anche due nazionali: Sven Leuenberger e Patrick Howald, oltre allo svizzero-canadese Mark Astley.\nSulla carta fortissimo, il Lugano non riesce per\u00f2 a prendere quota. Murray fatica ad adattarsi alla mentalit\u00e0 europea e a dicembre il club si vede costretto dalla situazione interna allo spogliatoio ad allontanarlo per richiamare Slettvoll. In aiuto arriva anche il canadese Brian Propp che con un Larionov finalmente ristabilitosi dopo una lunga pubalgia, former\u00e0 un duetto pericolosissimo. Tutto questo non basta per\u00f2 ad andare oltre la semifinale dei playoff. I bianconeri vengono infatti eliminati ai rigori dal Kloten alla Resega.\nLarionov lascia Lugano e torna nella NHL dove vincer\u00e0 per due anni di fila la Stanley Cup con i Detroit Red Wings. Con lui partono Massy, L\u00fcthi, Propp, Rosol ed Eggimann.\nLa stagione 1993/94 porta allora sulle rive del Ceresio altri due svedesi: Jan Larsson e P\u00e4r Djoos, oltre a Sami Balmer e due novellini destinati a diventare beniamini del pubblico bianconero: Lars Weibel e Marcel Jenni, scovati da John Slettvoll nella nazionale Under 18 da lui diretta.\nLa novit\u00e0 pi\u00f9 grande della stagione 1993/1994 \u00e8 tuttavia la pista provvisoria chiamata Reseghina.\nLa vecchia Resega \u00e8 infatti in fase di demolizione in attesa della costruzione di un impianto nuovo e moderno.\nTerzo in regular season, il Lugano di Slettvoll viene eliminato nelle semifinali dei playoff una volta ancora ad opera del Kloten guidato da Michael Johansson, il fratello di Kenta.\nJohn Slettvoll cambia ruolo e diviene il direttore sportivo dei bianconeri con il finlandese Timo Lahtinen ad occupare la panchina. I rinforzi per il campionato 1994/1995 si chiamano Tommy Sj\u00f6din, Pat Schafhauser e Peter Kobel.\nIl campionato 1994/95 porta il Lugano alla conquista del 2. posto nella regular season alle spalle dello Zugo.\nMa i playoff, ancora una volta, tradiscono i bianconeri, eliminati nei quarti di finale dal solito Kloten che si impone alla Reseghina alla quinta sfida. Corroborata dal buon spettacolo offerto, la societ\u00e0 rinnova la fiducia a Lahtinen e chiama a Lugano, per dargli una mano, un fresco vincitore della Stanley Cup, il franco-canadese Stephane Lebeau, oltre a due vecchie volpi dei cugini biancoblu, Keith Fair e Rick Tschumi. Il campionato 1995/96 si apre con un avvenimento che passer\u00e0 alla storia: l'inaugurazione della tanto desiderata nuova pista della Resega, avvenuta il 25 settembre 1995 con la prima di campionato fra Lugano e Losanna. Dopo l'indimenticabile festa per\u00f2 iniziano i tempi duri e a ottobre il club si separa per mancanza di risultati da Lahtinen. John Slettvoll torna allora in panchina ma l'arma non si rivela vincente.\nIl Lugano conclude il campionato solo al 7. rango e nei playoff viene subito eliminato, guarda caso ancora dal Kloten. Oltre che per l'inaugurazione della Resega, la stagione 1995/1996 sar\u00e0 ricordata per il triste destino toccato al difensore bianconero Pat Schafhauser che la sera del 5 dicembre 1995, sulla pista di Davos, va a sbattere violentemente contro la balaustra procurandosi una lesione del midollo spinale che lo costringe sulla sedia a rotelle. Dopo questo triste incidente viene costituita su iniziativa del Lugano la Fondazione Pat Schafhauser, ideata allo scopo di creare un fondo per eventuali incidenti di gioco. La Fondazione organizza ogni anno il famoso All Star Game.\nPer la stagione 1996/1997 occorrono nuovi stimoli e il Lugano chiama alla transenna una vecchia conoscenza dell'hockey bianconero: Mats Waltin, reduce da due stagioni alla guida del Davos. Con lui arriva un altro grande svedese, Michael Nylander che lascia i Calgary Flames (NHL) per indossare la maglia bianconera.\nParte invece per motivi professionali colui che con Kenta rester\u00e0 per sempre nel cuore dei tifosi luganesi, ovvero J\u00f6rg Eberle. Con lui lascia il club anche il nazionale Sutter.\nLa stagione 96/97 \u00e8 abbastanza deludente nella prima fase. Poi la squadra cresce, ispirata da Nylander e rinforzata dal russo Pavel Torgaev, sconfigge finalmente lo spauracchio Kloten prima di essere battuta nella semifinale dei playoff dal Berna di Gaetano Orlando.\nLa tifoseria ha fame di vittorie e la societ\u00e0 appronta una campagna acquisti da protagonista. Oltre ai promettenti giurassiani Julien e Geoffrey Vauclair, arrivano il nazionale Patrick Fischer, Andy N\u00e4ser, il canadese Todd Elik, croce e delizia dentro e fuori dal ghiaccio, lo svedese pluri-campione Peter Andersson, Trevor Meier, Rolf Ziegler e ritorna dal Canada lo svizzero-canadese Mark Astley.\nFra le partenze da notare quelle dei tre stranieri Lebeau, Torgaev e Nylander. La stagione comincia per\u00f2 male e a novembre Waltin viene sostituito da Jim Koleff che era venuto a Lugano in qualit\u00e0 di direttore sportivo.\nJim riporta la squadra nelle prime posizioni della classifica ma non riesce a salvare la stagione con la squadra bianconera eliminata al primo turno dei playoff dal Davos, ancora una volta dopo i tiri di rigore alla Resega.\nGrande soddisfazione invece per Julien Vauclair, selezionato addirittura dai prestigiosi Ottawa Senators.\nA Lugano si vuole tornare a vincere e per farlo Jim Koleff chiama due uomini di grande esperienza a lui ben noti: Gaetano Orlando e Misko Antisin: da Berna arrivano anche R\u00e9gis Fuchs e Gaetan Voisard. Per aiutare il reparto difensivo e Lars Weibel, ecco anche il primo portiere straniero della storia bianconera: Cristobal Huet, un giovane francese pronto ad esplodere. In previsione del futuro ottenimento del passaporto rossocrociato il Lugano fa suo inoltre Igor Fedulov, capocannoniere della LNB. Fra le partenze quella di Sj\u00f6din, per anni anima della difesa bianconera. La regular season \u00e8 all'insegna dell'incostanza anche per gli infortuni alla mano che colpiscono Orlando, sostituito da Bill Mc Dougall.\nAll'inizio dei playoff l'organico \u00e8 per\u00f2 al completo e in grande forma. Il Lugano soffre con il Davos, elimina alla grande e con una difesa e un portiere quasi insuperabili i campioni in carica dello Zugo e si prepara ad affrontare in finale l'Ambr\u00ec, protagonista di una regular season da record. Il Ticino \u00e8 in agitazione e l'aria del derby si sente in ogni parte. Grazie alla maggior freschezza ed esperienza, il Lugano edizione 1998/1999 conquista il suo quinto titolo nazionale il 5 aprile 1999 alla Valascia, superando i cugini in cinque partite e andando a vincere in valle ben 3 incontri su 3. Protagonisti di questa impresa tutti i giocatori, ma un gradino pi\u00f9 in alto troviamo sicuramente il portiere Huet, il difensore e capitano Andersson e l'indistruttibile Orlando che a 36 anni chiude la sua strepitosa carriera.\nLa stagione 1999/2000 offre ai tifosi bianconeri serate memorabili e di grande spettacolo hockeystico. Il Lugano domina in lungo e in largo la regular season, chiusa con 68 punti all'attivo e ben undici di vantaggio sul secondo classificato. Ma la vera impresa la squadra bianconera, rafforzatasi in particolare con Philippe Bozon, Christian Dub\u00e9, gi\u00e0 prima scelta dei New York Rangers nel 1996, Oliver Keller e dopo Natale anche Wes Walz la compie in Eurolega dove, dopo aver sconfitto alla Resega per 3-1 la Dynamo Mosca e ai rigori gli Ice Tigers di Norimberga approda al Semifinal Round.\nGli uomini di Koleff vincono la sfida casalinga con lo Slovan Bratislava e, in una partita dalle mille emozioni, espugnano al ritorno anche la pista dei campioni slovacchi per 6-5. La seriet\u00e0 e la professionalit\u00e0 del club portano a Lugano il Top Four Final, il girone finale a quattro per laureare la squadra campione d'Europa e, in una Resega in agitazione davanti a 24\u00a0000 spettatori in quattro partite, i russi del Metallurg Magnitogorsk capitanati da Gomoljako fanno il bis battendo in finale lo Sparta Praga. Proprio i campioni cechi avevano fatto svanire la sera prima all'overtime il sogno bianconero. Una partita fantastica risolta dal ceco Vujtek dopo che il Lugano aveva pi\u00f9 volte sfiorato il gol della vittoria.\nLa straordinaria avventura europea lascia per\u00f2 il segno nelle gambe e nella mente dei giocatori. I playoff si aprono con i facili successi su Friburgo e Ambr\u00ec ma in finale con gli ZSC Lions il Lugano cala vistosamente. Le partite sono tiratissime, Andersson \u00e8 a letto con l'angina e nonostante gli spunti di Dub\u00e9 e Bozon, il Lugano s'inchina all'Hallenstadion in \"gara 6\" quando a 10 secondi dalla sirena Plavsic insacca il gol del 4-3. Zurigo campione svizzero e Lugano protagonista di un'annata splendida pur senza titoli da aggiungere in bacheca.\nGli anni Duemila.\n2000-2001.\nLa stagione 2000/2001, quella del 60\u00ba compleanno dell'HCL, ricalca per certi versi quella precedente. I bianconeri chiudono infatti la regular season al comando, sempre davanti agli ZSC Lions.\nIn questa stagione entra per la prima volta nello staff tecnico del Lugano come video-coach della prima squadra e come assistente degli Juniori Elite un italiano, Alessandro Benin.\nIn occasione dei festeggiamenti del 60\u00ba, una partita casalinga contro il Davos viene giocata indoassando una maglia vintage.\nQuarti di finale e semifinali dei playoff sono assai sofferti e i successi contro rispettivamente Friburgo e Berna giungono grazie soprattutto al carattere e all'esperienza che consentono diverse vittorie all'overtime e soprattutto ai rigori dove, tra l'altro, l'implacabile JJ Aeschlimann chiude all'Allmend la grande carriera di Renato Tosio con la sua arma pi\u00f9 famosa: \"la finta JJ\".\nLa finalissima con lo Zurigo \u00e8 intensissima, spesso scorretta a tratti polemica. Il Lugano si porta sul tre a uno nella serie ma in \"gara 5\" alla Resega non chiude il conto. \"Gara 7\" del famoso 7 aprile 2001 \u00e8 allora palpitante: segna Dub\u00e9 ma Zeiter pareggia al 51'. Si va ai supplementari dove Morgan Samuelsson fulmina Huet e gela il sangue dei tifosi bianconeri. Malauguratamente, non gela per\u00f2 il sangue di una trentina di delinquenti, protagonisti di gravi atti d'incivilt\u00e0 durante la premiazione.\n2001-2002.\nNella stagione 2001/2002 viene costituita la Hockey Club Lugano SA, la societ\u00e0 anonima che gestisce l'attivit\u00e0 della prima squadra e della squadra Juniori Elite.\nLa gloriosa Associazione HCL resta in vita quale azionista di maggioranza della HCL SA e quale societ\u00e0 cappello per il settore giovanile, la Sezione Femminile del Club e la squadra veterani. Primo presidente del CdA della HCL SA diventa Beat Kaufmann, mentre Fabio Gaggini resta al vertice dell'Associazione HCL.\nIl campionato inizia con la partita Lugano-Rapperswil che sar\u00e0 ricordata come la prima (e si spera l'ultima) giocata a porte chiuse per gli incidenti durante la finale della stagione precedente. Sulla panchina del Lugano arriva un ex giocatore della \"Grande Russia\": Zinetoula Biljaletdinov.\nCon lui raggiunge Lugano un giocatore gi\u00e0 noto e apprezzato in Svizzera: Petteri Nummelin.\nInoltre fanno ritorno sulle sponde del Ceresio gli inseparabili Andr\u00e9 R\u00f6theli e Patrick Sutter, mentre da Ambr\u00ec arriva Ryan Gardner. Parte Philippe Bozon, sostituito da Mike Maneluk.\nIl Lugano ha un ottimo inizio di stagione ma gradualmente perde lucidit\u00e0 e gioco, fino all'eliminazione dalla Continental Cup ad opera dei Vipers Milano, cosicch\u00e9 la dirigenza bianconera si vede costretta a prendere la drastica decisione di allontanare l'allenatore in carica.\nAl suo posto ritorna sulla panchina Jim Koleff che fino ad allora ricopriva il ruolo di Direttore Sportivo.\nPrima dei playoff e dopo una storica tourn\u00e9e in Giappone, vengono acquistati due nuovi giocatori per rinforzare le file bianconere: No\u00ebl Guyaz da Coira e Ronnie R\u00fceger da Zugo.\nQuest'ultimo prender\u00e0 il posto tra i pali di Cristobal Huet, che in estate lascer\u00e0 poi Lugano per approdare alla corte dei Los Angeles Kings nella NHL, per permettere al Lugano di giocare con tre stranieri di movimento. Arrivano quindi l'attaccante Bob Lachance e il difensore Greg Andrusak.\nAl termine della regular season i bianconeri si ritrovano al secondo posto dietro al solo Davos, ma i playoff non regalano grandi soddisfazioni con la nuova eliminazione da parte dei soliti Lions dopo aver superato lo Zugo nei quarti. Campione Svizzero risulter\u00e0 la compagine grigionese, grande dominatrice dell'intera stagione.\n2002-2003.\nNella stagione 2002/2003 si apre il ciclo del \"dopo Dub\u00e9\" e del \"dopo Huet\", due giocatori che a Lugano hanno lasciato il segno.\nPer sopperire alla partenza del forte giocatore numero 96 viene chiamato un talento dell'hockey svizzero Adrian Wichser che risulter\u00e0, al termine della regular season, il giocatore di DNA con il maggior numero di reti segnate. Portiere titolare \u00e8 Ronnie R\u00fceger.\nJimmy Koleff chiama ad affiancare il duo straniero Maneluk-Nummelin, una vecchia conoscenza dell'hockey svizzero, l'americano Corey Millen, gi\u00e0 apprezzata pedina dell'HCAP, che delude tuttavia le aspettative.\nSulle rive del Ceresio fa ritorno anche Krister Cantoni, cresciuto nelle giovanili bianconere, che negli anni passati lontano dalla Resega ha maturato una buona esperienza.\nIl Lugano stenta per\u00f2 a ingranare e ha difficolt\u00e0 nel trovare il proprio gioco. Koleff decide di acquistare un altro giocatore canadese: Brandon Convery.\nLa mossa non d\u00e0 tuttavia i frutti sperati e, dopo l'ennesima sconfitta (ad opera del Berna dell'\"ex\" Dub\u00e9) i vertici luganesi si trovano alle corde e decidono di separarsi definitivamente da Koleff il cui rapporto con i tifosi e con i mass-media appare ormai logoro. Si chiude cos\u00ec bruscamente un'epoca.\nAlla transenna arriva Larry \"Harry Potter\" Huras che infonde fiducia e grinta partita dopo partita, rendendo nuovamente grande il Lugano che, come per magia, torna capace di imporre il suo gioco migliore e di divertire il pubblico.\nAl termine di una regular season molto equilibrata il Lugano \u00e8 quarto. Lo precedono nella graduatoria Davos, ZSC, e Berna.\nLa serie dei playoff inizia contro il Kloten, che si rivela come sempre avversario ostico, ma il ritrovato Lugano riesce a dettare ritmi e tempi, aggiudicandosi la qualificazione alla semifinale.\nNel frattempo, a rinforzo della linea difensiva priva temporaneamente di Nummelin infortunato, arriva anche il solidissimo e affidabile terzino americano Barry Richter.\nL'avversario da affrontare in semifinale \u00e8 ancora una volta lo Zurigo Lions.\nQuest'anno per\u00f2 finalmente la tendenza s'inverte e grazie a due convincenti vittorie all'Hallenstadion, i bianconeri s'impongono con il parziale di 4-1 grazie anche alla buona vena realizzativa di Convery e Maneluk e al grande lavoro difensivo di tutta la squadra.\nAd attendere il Lugano in finale, il Davos di Arno Del Curto, campione in carica.\nLe prime due partite vengono vinte dai grigionesi, che sembrano riuscire nell'impresa di respingere gli attacchi luganesi al trofeo nazionale, ma il Lugano non molla, mette in pista tutta la sua grinta e a partire da Gara 3, con un carattere da far invidia ai pi\u00f9 grandi gladiatori e sospinto dal famoso \"Non mollare mai\" intonato della Curva Nord, si aggiudicher\u00e0 le rimanenti quattro partite.\nUn'impresa firmata dalla squadra come tale pi\u00f9 che dalle individualit\u00e0, ad immagine di R\u00fceger, dell'infaticabile Keith Fair, dell'utilissimo Murovic, del geniale Nummelin, dell'ispiratissimo R\u00f6theli.\nGara-6, che conta quale match point, viene nettamente dominata da Capitan Fuchs e compagni davanti ad una Resega gremita in ogni ordine di posti, con un perentorio 4-0 scaturito da una prestazione collettiva d'eccellenza.\nLa formazione bianconera strappa cos\u00ec la coppa dalle mani di un delusissimo Reto Von Arx e porta il sesto titolo della storia bianconera sulle rive del Ceresio.\nUn titolo che tutti i tifosi luganesi ricorderanno come l'ultimo vinto dal grandissimo Sandro Bertaggia in qualit\u00e0 di giocatore. Sandro, indomito mastino, grande uomo e giocatore esemplare, decide infatti di concludere la propria carriera, al termine di una fantastica carriera durata ben 18 stagioni con pi\u00f9 di 800 presenze in LNA e sei titoli di campione svizzero con la maglia del Lugano! Quella maglia Numero 2 che nessun altro bianconero potr\u00e0 pi\u00f9 indossare.\n2003-2004.\nLa rosa bianconera degli svizzeri per la stagione 2003/2004 presenta solo qualche piccolo ritocco: in sostituzione del grande Sandro Bertaggia, arriva a Lugano da Langnau il talentuoso e giovane difensore Steve Hirschi, classe 1981.\nDurante l'estate si parla molto del possibile arrivo di Oleg Petrov in sostituzione di Maneluk ma poi, per volere di tutti (societ\u00e0 e Curva Nord in primis) si decide di tenere Iron Mike al quale \u00e8 affiancata un'icona dell'hockey finlandese, quel Ville Peltonen, gi\u00e0 campione del mondo con una sua tripletta in finale, che a gennaio aveva alzato proprio alla Resega, in qualit\u00e0 di capitano dello Jokerit, il trofeo di vincitore della Continental Cup. Terzo straniero \u00e8 l'intoccabile Petteri Nummelin che ricever\u00e0, tra l'altro, anche il premio come MVP per la stagione precedente. Da notare con orgoglio e piacere l'inserimento di due giovani nella rosa della prima squadra: Mattia Bianchi (classe 1984) e Roman Botta (pure classe 1984).\nIl campionato comincia e prosegue nel migliore dei modi con i bianconeri che, sospinti soprattutto dalla straordinaria vena offensiva degli stranieri, concludono la regular season davanti al Berna in testa alla classifica con il record di punti mai registrati: 74 punti in 48 partite giocate! In questa stagione viene anche occasionalmente utilizzata una terza maglia di colore giallo.\nAd inizio gennaio la squadra, accompagnata da oltre cento tifosi, vive l'esperienza sportiva e di vita di Homel', nella poverissima Bielorussia. Sportivamente, resta una certa delusione per la nuova medaglia di bronzo nel Superfinal della Continental Cup. Dopo la vittoria sul Rouen, il Lugano perde di misura con i padroni casa (3-2), prima di vincere la finalina giocando una bellissima partita contro i vice campioni russi in carica del Severstal Cherepovets.\nIl 22 febbraio 2004 la Resega vive un pomeriggio di profonda emozione. In un ambiente di grande partecipazione collettiva vengono ufficialmente ritirate le maglie no. 1 di Alfio Molina, no. 2 di Sandro Bertaggia e no. 4 di Pat Schafhauser con quest'ultimo collegato \"live\" via satellite ed estremamente commosso da Minneapolis sui nuovi schermi giganti.\nNel primo turno dei playoff i bianconeri affrontano il Friburgo che eliminano in quattro partite. In semifinale riecco spuntare i fantasmi degli ZSC Lions. Il Lugano vince nettamente la prima gara casalinga ma perde le tre successive di cui una all'overtime alla Resega e una ai rigori in trasferta! I bianconeri annullano il primo matchball zurighese alla Resega, il secondo all'Hallenstadion grazie ad un'incredibile rimonta negli ultimi istanti di gioco (con R\u00fceger in panchina e rete di Peltonen a pochi secondi dal termine) e un gol all'overtime di Maneluk ed il terzo ancora alla Resega: il Lugano elimina i Lions e si trova in finale.\nA giocarsi la finale per il titolo di Campioni Svizzeri saranno quindi gli uomini di Huras ed il Berna e per la finale si svolger\u00e0 \"best of five\". Si inizia alla Resega ed il Lugano appare in affanno per le energie psicofisiche spese in semifinale sino a due giorni prima, perdendo cos\u00ec subito il vantaggio casalingo. La seconda partita giocata alla BernArena viene vinta 2-1 ancora dagli orsi e, come con lo ZSC, ora il Lugano non pu\u00f2 pi\u00f9 perdere! Alla Resega la squadra scende sul ghiaccio giocando una partita perfetta e portando quindi il Berna alla quarta partita. Davanti ad un pubblico incredibile, impazzito per la squadra della capitale, ecco ancora una volta i bianconeri rimontare e segnare, grazie ad un guizzo geniale di Nummelin, il gol della vittoria a soli tre minuti dalla fine.\nL'assegnazione del titolo si decide quindi alla quinta ed ultima partita davanti ad una Resega esaurita in ogni ordine di posto e dopo una memorabile caccia al biglietto. L'incontro \u00e8 equilibrato fino alla fine, quando, a soli 32 secondi (!) dall'ultima sirena, Maneluk (con il Lugano ancora senza R\u00fceger in porta) pareggia con una saetta al volo e rimanda il tutto ai supplementari. Ma ormai le energie sono venute meno ed il Berna riesce a meritarsi la vittoria al 14.20 dell'overtime con una rete di Marc Weber al cospetto di un pubblico esemplarmente sportivo anche al momento della consegna della coppa. Un playoff davvero indimenticabile e che rimarr\u00e0 nella storia come il playoff pi\u00f9 bello mai giocato in Svizzera!\n2004-2005.\nLa stagione 2004/2005 rester\u00e0 negli annali come una tra le pi\u00f9 interessanti nella storia dell'hockey svizzero e una tra le pi\u00f9 curiose nella storia dell'Hockey Club Lugano. I motivi sono presto detti: il lockout della NHL, che arricchisce il campionato rossocrociato con star mondiali quali Joe Thornton, Rick Nash, Niklas Hagmann, Dan Bri\u00e8re e Martin St. Louis e la prematura eliminazione dei bianconeri nei quarti di finale dei playoff ad opera dei campioni uscenti del Berna, poi sconfitti in semifinale dai futuri trionfatori del Davos. Tutto questo dopo che la squadra di Huras ha ancora una volta chiuso la regular season saldamente al comando, forte soprattutto delle prestazioni dei suoi due portieri e degli stranieri finlandesi: Petteri Nummelin e Ville Peltonen. Eh s\u00ec, perch\u00e9, approfittando per l'appunto del lockout della NHL, l'HCL ingaggia l'estremo difensore dei Colorado Avalanche di origine friburghese David \u00c4bischer. Quest'ultimo stimola R\u00fceger ad una grande regular season, tanto che alla prova dei fatti, complice la spada di Damocle della possibile ripresa in ogni momento oltre Atlantico, sar\u00e0 proprio Ronnie a difendere la gabbia bianconera per un numero maggiore di incontri.\nL'inverno dell'HCL \u00e8 contrassegnato da una lunga trafila di infortuni tra cui i problemi agli adduttori che limitano il rendimento di Maneluk e due commozioni cerebrali che colpiscono in breve successione Benoit Gratton, il centro canadese voluto dallo staff tecnico per dare pi\u00f9 peso all'attacco ma, in realt\u00e0, raramente all'altezza delle aspettative. Nonostante ci\u00f2, il Lugano si mantiene costantemente al vertice. Dalla Resega transitano provvisoriamente diversi giocatori stranieri di provenienza NHL come Kimmo Timonen, Jason Blake ma soprattutto Alex Tanguay, ventiquattrenne quebecois che sub\u00ec il riacutizzarsi di un vecchio dolore ad un'anca poi, al rientro dopo due mesi, per lo stiramento di un legamento di un ginocchio. Tanguay deve quindi gettare la spugna e per i play-off, cui i bianconeri si presentano con il ruolo scomodo di favoriti, viene scelto Martin Gelinas (oltre 1000 presenze nella NHL, due Stanley Cup vinte e un'intera stagione alle spalle in LNB con il Forward Morges). Inoltre, proprio alla vigilia dei playoff, Paul Di Pietro, in forza al partner-team Coira per tutto il campionato, acquisisce la cittadinanza elvetica e pu\u00f2 quindi rinfoltire la rosa luganese.\nPer il secondo anno consecutivo, il Berna, reduce da un'annata tribolatissima e qualificatosi ai playoff per il rotto della cuffia, si rivela ostacolo insormontabile con un gioco difensivo efficace e maggior concretezza nei momenti topici. La serie si chiude complessivamente sul 4-1 con il suggello finale firmato dal giovane Furrer nell'ennesimo overtime perso nei playoff alla Resega. Per il club e i tifosi uno schiaffo difficile da digerire anche perch\u00e9 dopo quanto visto in regular season si ambiva decisamente pi\u00f9 in alto. Un velo di tristezza anche per JJ Aeschlimann che, dopo 14 stagioni giocate in bianconero, lascia il club per chiudere a 38 anni la sua carriera agonistica a Losanna.\n2005-2006.\nParte il campionato 2005/2006. Il Lugano vince con regolarit\u00e0. E spesso convince pure il suo pubblico esigente, nonostante i mugugni iniziali per la cessione di Maneluk. A Glen Metropolit, canadese tutto estro e concretezza proveniente dallo Jokerit Helsinki, che sar\u00e0 capocannoniere della regular season, bastano poche settimane per far capire che, con il suo arrivo, la squadra ha compiuto un salto di qualit\u00e0. Jason York, oltre 700 partite in carriera nella NHL, puntella la difesa. Si veleggia a lungo in testa alla classifica.\nQualche volta per\u00f2 la squadra assume un atteggiamento minimalista, tende a sedersi sul talento, a pavoneggiarsi, a guardarsi allo specchio.\nPrima di Natale, il club annuncia, urbi et orbi, che Larry Huras non sar\u00e0 il tecnico del futuro. Una notizia, francamente, non inattesa ma che alimenta polemiche perch\u00e9 parecchi uomini chiave accusano nelle settimane seguenti una flessione di rendimento. Un paio di vittorie pesanti ad Ambr\u00ec e a Davos danno comunque l'illusione che volere \u00e8 potere. Ma quando cominciano i giochi che contano, dopo le intense emozioni olimpiche di Torino 2006 cui sette bianconeri hanno contribuito con anima e corpo all'argento della Finlandia di Nummelin, Peltonen e Hentunen e agli exploit dei rossocrociati contro Canada e Cechia, affiorano fragilit\u00e0 di nervi e scarsa incisivit\u00e0. Un Ambr\u00ec che sfrutta appieno le sue risorse spinge la squadra sull'orlo del baratro di un insopportabile smacco. I vertici societari reagiscono con l'esonero notturno del tecnico.\nI nuovi condottieri Kreis (un'icona dell'hockey tedesco, head-coach in stagione al partnerteam Coira) e Ivano Zanatta ridistribuiscono le responsabilit\u00e0, chiedono cervello, cuore e coglioni. E con l'arma dei poveri, l'umilt\u00e0, il gruppo, ormai senza pi\u00f9 alibi, si compatta. Il gol rocambolesco di Vauclair alla Valascia \u00e8 un segno del destino. Lo spogliatoio diventa granitico. Impermeabile ad ogni tentativo di destabilizzazione. Ogni giocatore \u00e8 consapevole che solo immolandosi alla causa, il miracolo potr\u00e0 avvenire. E l'impresa di recuperare dallo 0-3 nella serie, mai riuscita a nessuno in Europa e solo due volte nella storia della NHL, si concretizza il 19 marzo 2006. L'angoscia di perdere con i cugini svanisce, adesso per i tifosi bianconeri arriva il bello.\nSullo slancio il Lugano abbatte (4-1) quel Kloten, giustiziere del capolista Berna, mordace ma acerbo e getta il guanto di sfida al campione in carica, il Davos. Non c'\u00e8 partita. Il Lugano sfiora la perfezione agonistica ed estetica, viaggia come un treno in accelerazione che travolge tutto e tutti. Ogni giocatore sublima le sue peculiarit\u00e0. Gli eroi non sono i singoli, il folletto Nummelin, il bombardiere Hentunen, il terminator Gardner, il gladiatore Sannitz, il satanasso Metropolit, il capitano Peltonen. A trionfare \u00e8 la squadra, la sua unit\u00e0 d'intenti cementata nelle difficolt\u00e0.\nE, quando alla Resega, il 13 aprile 2006, squilla la sirena finale che decreta il successo in \"gara 5\", il popolo bianconero sale al settimo cielo. \u00c8 la gioia pi\u00f9 autentica, viscerale, quella che per provare bisogna aver tanto sofferto prima, il piacer figlio d'affanno, come scrive il Leopardi.\nMa \u00e8 anche l'orgoglio per una squadra che ha insegnato al Ticino e alla Svizzera cosa significhi davvero onorare la maglia dell'Hockey Club Lugano.\nIl 2005/2006 \u00e8 anche l'anno del primo titolo di campionesse svizzere per il Ladies Team. Un \"double\" storico.\nAl termine del campionato 2005/2006, Dopo essere stati proiettati al settimo cielo, la societ\u00e0 e i tifosi bianconeri vivono mesi molto difficili. La societ\u00e0 viene a trovarsi al centro di un'inchiesta giudiziaria. Tale inchiesta, non ancora conclusasi, \u00e8 stata avviata a seguito di una serie di accertamenti di natura fiscale dai quali sarebbe emerso che, nel corso degli ultimi anni, gli stipendi di alcuni allenatori e di alcuni giocatori stranieri della squadra sarebbero stati versati, almeno parzialmente, \u00abin nero\u00bb il che configurerebbe un illecito fiscale per mancata sottoposizione di tali somme all'imposizione fiscale ed ai contributi alle assicurazioni sociali. Secondo quanto indicato dalla procura si tratterebbe di mancati pagamenti per oltre 400\u00a0000 franchi l'anno sull'arco di 10 anni. La Lega ha incaricato il giudice unico di rivedere la procedura per l'ottenimento della licenza. Le possibili punizioni vanno dal semplice ammonimento fino alla revoca della licenza stessa. Uno \"tsunami\" anche mediatico che sfocia nel rimpasto dell'assemblea generale del 29 novembre 2006 con le dimissioni di Beat Kaufmann e Fabio Gaggini dai rispettivi incarichi, l'elezione di Fausto Gianini a presidente dell'associazione e soprattutto quella di un nuovo Consiglio d'Amministrazione della societ\u00e0 anonima, presieduto e trascinato dal nuovo uomo forte del club, Paolo Rossi.\n2006-2007.\nCome se non bastasse, la National Hockey League bussa alla porta di Metropolit e, in poche ore a met\u00e0 giugno, anche di Nummelin, Peltonen e York. Un colpo durissimo sul piano sportivo. Mai un club svizzero aveva visto partire in un batter d'occhio quattro suoi giocatori per il palcoscenico pi\u00f9 prestigioso.\nSul piano tecnico l'head-coach Ivano Zanatta e l'assistant coach Glen Williamson si ritrovano tra le mani ad agosto una squadra da plasmare e rifondare nelle sue gerarchie interne e nella suddivisione delle responsabilit\u00e0. Tra i pali, dopo la partenza di Ronnie R\u00fceger per la nat\u00eca Kloten, viene data piena fiducia al giovane Simon Z\u00fcger. In difesa vengono ingaggiati lo svedese Dick T\u00e4rnstr\u00f6m, MVP dei Mondiali 2004 e fresco finalista della Stanley Cup e Jason Strudwick, solido lavoratore con una lunga esperienza in NHL. In attacco, i nuovi stranieri sono l'incostante scorer statunitense Landon Wilson e un altro svedese, il playmaker Rickard Wallin.\nImpermeabile alle turbolenze esterne, il gruppo cresce sull'arco della regular season. \u00c8 una squadra che ama definirsi operaia e che il popolo bianconero ama per questo. Sessanta minuti d'impegno costante, cambio dopo cambio, secondo i dettami di Ivano. Nonostante gli infortuni di Hirschi e Conne, capitan Jeannin e compagni disputano una stagione regolare addirittura superiore alle aspettative, lottando persino per il primo posto fino a tre giornate dalla fine e chiudendo al quarto rango.\nNel frattempo a gennaio 2007, la famiglia bianconera vive un'altra indimenticabile esperienza internazionale. Oltre duecento tifosi seguono l'HCL a San Pietroburgo nel Super Six con i campioni nazionali delle sei pi\u00f9 forti nazioni europee. Il Lugano sul podio superando per 3-0 il F\u00e4rjestad prima di inchinarsi con lo stesso punteggio all'Ak Bars Kazan, compagine russa dal potenziale finanziario degno della National Hockey League. Cinque giorni indimenticabili per chi li ha vissuti che rafforzano il calore e l'affetto verso i giocatori e verso il club, teso dal canto suo a dare di s\u00e9 un'immagine pi\u00f9 dinamica e istintiva come testimoniato dall'entrata gratuita offerta a tutti in occasione di una gara con il Basilea seguita da 6283 persone.\nSi arriva cos\u00ec ai playoff dove l'avversario nei quarti \u00e8 il Kloten di Eldebrink e Hollenstein in panchina e di Rintanen, Pittis e Hamr in pista. Il Lugano offre su un piatto d'argento all'avversario il vantaggio della prima partita in casa, perdendo \"gara 1\" con un inopinato crollo alla distanza. Espugnare la Schluefweg diventa cos\u00ec d'obbligo. L'impresa viene sfiorata nella prima rivincita, ma gli aviatori s'impongono dopo pochi secondi di overtime. Un roboante 8-1 rilancia le ambizioni bianconere, ma gli aviatori, grazie soprattutto al loro powerplay implacabile, allungano di nuovo. Dopo il nuovo successo ticinese alla Resega, \u00e8 \"gara 6\" a decretare l'eliminazione. Il colpo di grazia giunge, con una discutibile gestione arbitrale di Prugger che fischia, con il puck ancora in movimento, proprio mentre Jeannin lo sta infilando in rete a 32 secondi dalla sirena finale per quello che sarebbe stato il gol del 2-2. Un epilogo che lascia l'amaro in bocca per una stagione comunque costruttiva in ottica futura. Da sottolineare anche il bis del Ladies Team, nuovamente campione nazionale e la promozione in prima lega del Ceresio-Lugano, compagine formata soprattutto da elementi degli Juniores Elite HCL e da ex giocatori del vivaio bianconero.\n2007-2008.\nL'approccio alla stagione 2007/2008 \u00e8 positivo e gli addetti ai lavori indicano il Lugano come una tra le squadre da battere. Le partenze in difesa di T\u00e4rnstr\u00f6m e Strudwick, entrambi tornati in NHL, sembrano compensate sulla carta dall'arrivo dell'esperto difensore canadese Yannick Tremblay e dal ritorno in Svizzera, dopo alcuni anni in Nordamerica, dell'aitante Timo Helbling. In attacco, con Ryan Gardner ammaliato dalle sirene finanziarie degli ZSC Lions, il reparto perde uno dei suoi leader e cecchini, sostituito nelle aspettative dal nazionale Thierry Paterlini e dagli atletici Kostovic e Knoepfli. Per occupare il ruolo di primo centro al posto di Rickard Wallin, ritenuto dallo staff tecnico privo della necessaria personalit\u00e0, viene ingaggiato il piccolo playmaker canadese Marty Murray, gi\u00e0 vincitore della Calder Cup in AHL.\nIl campionato inizia discretamente, anche se s'intuisce che la squadra appare poco creativa in fase offensiva. Il 18 ottobre 2007 Jukka Hentunen, top scorer dei bianconeri, lascia il Lugano confrontato con l'imperdibile opportunit\u00e0 di un contratto superlucrativo in Russia con la maglia dell'Ak Bars Kazan. L'addio improvviso del finlandese si rivela pi\u00f9 pesante di quanto ci si potesse aspettare. La forza d'urto dell'attacco cala paurosamente, Tremblay e soprattutto Murray non riescono a trascinare i compagni al pari dell'acciaccato Wilson e degli svizzeri pi\u00f9 blasonati, l'insicurezza serpeggia anche in retrovia, non da ultimo per il prolungarsi dell'assenza del convalescente Hirschi e per l'incostanza di rendimento del portiere Z\u00fcger. A met\u00e0 novembre, dirigenza e tifoseria s'illudono di aver trovato la soluzione. L'ex stella NHL (674 partite, 421 punti), il colored Anson Carter, noto anche per aver realizzato il gol fantasma che regal\u00f2 al Canada i Mondiali 2003, atterra ad Agno ed esordisce con il botto, siglando tre reti in tre partite e destando immediata simpatia per il suo atteggiamento verso l'hockey e la vita. Tra infortuni ripetuti, ritardo di condizione fisica e qualche dubbio sulla sua reale motivazione, Carter sparir\u00e0 tuttavia ben presto dal palcoscenico.\nLa societ\u00e0 investe quanto ricavato dalla cessione di Hentunen riportando alla Resega con un accordo quadriennale David Aebischer, il primo svizzero ad aver sfondato in NHL (214 presenze), gi\u00e0 vincitore della Stanley Cup, portiere di grande talento, relegato tuttavia nel frattempo ai margini della scena nordamericana. Simon Z\u00fcger viene ceduto al Basilea. A cavallo tra novembre e dicembre il Lugano entra per\u00f2 in una crisi nera. 209 minuti senza reti, una fragilit\u00e0 psicologica e un'incapacit\u00e0 di reagire agli episodi negativi che, il 5 dicembre 2007, costano la panchina a Ivano Zanatta. Per dare una scossa viene chiamato Kent Ruhnke, con la reputazione del sergente di ferro e del motivatore. La mossa non sortisce tuttavia gli effetti desiderati. Ruhnke non riesce a trovare il feeling con i giocatori, non riesce ad imporre il suo credo di hockey aggressivo, fatica ad essere accettato da capitan Jeannin e compagni.\nDopo undici gare consecutive senza aver realizzato pi\u00f9 di due reti, un'imbarazzante 0-5 casalingo contro i Langnau Tigers e con la linea dei playoff sempre pi\u00f9 lontana, ecco allora, il 9 gennaio 2008, il clamoroso ritorno di John Slettvoll alla transenna. Per provare a salvare un'annata quasi compromessa irrimediabilmente, il club tocca le corde dell'emozione, si affida al carisma e alla psicologia di colui che, unanimemente all'interno e all'esterno dell'HCL, incarna la gloriosa storia dell'Hockey Club Lugano. Mancano tredici gare alla fine della regular season e il compito del sessantatreenne tecnico di Ume\u00e5 \u00e8 improbo: ricostruire il morale e restituire la voglia di giocare e di divertirsi ad un gruppo allo sbando, fortemente criticato dai tifosi e dai media con l'eccezione di pochi singoli tra cui spiccano l'instancabile Julien Vauclair e il fratello Tristan, le uniche due vere note liete della stagione.\nJohn, venuto ad aiutare il club del suo cuore, si getta anima e corpo nell'impresa. Per completare il contingente degli stranieri vengono integrati il navigato scorer svedese Jonas H\u00f6glund e il centro finlandese Toni H\u00e4pp\u00f6l\u00e4. Ma la rincorsa ai playoff, partita con una striscia di quattro successi, resta incompiuta e, per la prima volta dopo ventidue anni, il Lugano si trova a disputare i playout. Playout che, come prevedibile, si rivelano un'esperienza da incubo. L'ansia di dover vincere, la paura di perdere al cospetto di una squadra pi\u00f9 debole come il Basilea, gli infortuni a catena, trasformano cinque partite in sofferenza pura per gli oltre duemila tifosi che sono rimasti fedeli alla squadra e al club. Alla fine il Lugano ce la fa, grazie anche ad una rete pesantissima del giovane Chiesa in terra renana e alla ritrovata vena realizzativa di Landon Wilson. I pensieri pi\u00f9 cupi svaniscono e l'ultima serata si chiude persino in letizia con John Slettvoll acclamato dal pubblico della Resega come un eroe a firmare autografi e a stringere mani che trasudano gratitudine. Una stagione che resta comunque un vero bagno d'umilt\u00e0 a tutti i livelli. Una stagione da cui trarre i giusti insegnamenti per impostare il futuro.\n2008-2009.\nE per la stagione 2008/2009, almeno alla transenna, si punta allora sulla continuit\u00e0, con John Slettvoll che rinnova il suo accordo con l'HCL per una stagione e convince la societ\u00e0 ad affiancargli due giovani connazionali assistenti di sua fiducia: Jesper J\u00e4ger e Christian Lechtaler.\nLa campagna acquisti \u00e8 importante. All'addio di Jeannin, che varca la Sarine alla corte di Pelletier, Wirz e Knoepfli, il club risponde con l'ingaggio del nazionale Romano Lemm, che sub\u00ec un serio incidente alla spalla che lo mette k.o per oltre met\u00e0 stagione e soprattutto di Domenichelli, l'attaccante canadese per diversi anni leader dell'Ambr\u00ec, sposato ad una cittadina svizzera e pertanto in attesa di passaporto rossocrociato. Hnat parte con l'handicap del grave infortunio sub\u00ecto a dicembre 2008 con la rottura del legamento crociato del ginocchio destro.\nAd agosto \u00e8 gi\u00e0 sul ghiaccio, conferma le sue doti di scorer con una ventina di reti, prima di essere bloccato da un nuovo problema allo stesso ginocchio. Certamente meno grave, ma sufficiente per fargli perdere il treno dei playoff.\nIl vero botto \u00e8 per\u00f2 il ritorno di Petteri Nummelin alla Resega dopo due stagioni in NHL. Il folletto finlandese non ha perso nulla del suo talento: il suo genio, le sue reti e i suoi assist sono un valore sicuro e uno spettacolo per gli occhi.\nIn un campionato sempre pi\u00f9 equilibrato verso l'alto\u00a0\u2013 tanto che alla fine s'imporr\u00e0 il Davos di Del Curto, quarto della regular season e vincitore alla settima sfida di ogni serie di playoff, che il Berna dominatore della stagione regolare uscir\u00e0 di scena ai quarti e gli ZSC Lions, trionfatori addirittura nella Champions League, lasceranno le penne pure loro nei quarti contro il Friburgo senza neppure vincere un incontro\u00a0\u2013 il Lugano di Slettvoll ha un comportamento altalenante. A buone prestazioni si accavallano sconfitte che lasciano perplessi.\nSul piano delle individualit\u00e0, oltre a Nummelin, all'ottimo Aebischer e al cecchino di licenza svizzera Brady Murray (figlio di Andy Murray), spicca il ventiquattrenne norvegese Patrick Thoresen, proveniente da Philadelphia, un vero ariete, capace di combinare, come pochi, forza fisica e qualit\u00e0: sar\u00e0 lui il vero trascinatore.\nDeludente invece Randy Robitaille. Il centro canadese, giunto a Lugano a fine agosto accompagnato da enormi aspettative (top scorer in Svizzera nella stagione del lockout, pi\u00f9 di 10 stagioni in NHL), deve superare anche un problema cardiaco ma, salvo rare eccezioni, non riesce praticamente mai ad ingranare.\nUn capitolo a s\u00e9 lo scrive John Pohl. Lo statunitense convince nella fase di preparazione, inizia il campionato con buon rendimento, viene lasciato in tribuna dallo staff tecnico con argomenti fors'anche poco convincenti ma, purtroppo, reagisce nel peggiore dei modi, assumendo un'attitudine negli allenamenti davvero inaccettabile. Sar\u00e0 liberato a fine gennaio per far spazio al giovane difensore offensivo svedese Johan Fransson.\nIl tormentone dei cinque stranieri diventa comunque la rovina dello spogliatoio e dell'ambiente. John Slettvoll non riesce a gestirlo nel modo pi\u00f9 opportuno, i malumori si assommano e i media ci sguazzano. Sono i primi segnali di debolezza dell'uomo di Ume\u00e5 che, attorno a Natale, non digerisce la comunicazione della societ\u00e0 di non voler proseguire in futuro con lui alla guida tecnica. Il 7 gennaio 2009 alla vigilia di un derby, il Mago abbandona tutto e tutti, accusando l'HCL e tutte le sue componenti di lesa maest\u00e0.\nCon la squadra che galleggia nel ventre molle di met\u00e0 classifica, dopo l'interim per il derby vinto di Ruben Fontana, a dirigere capitan N\u00e4ser e compagni viene chiamato dalla Finlandia Hannu Virta, gi\u00e0 coach del TPS Turku. Al suo fianco viene promosso Sandro Bertaggia, ormai maturo dopo alcuni anni di formazione nella Sezione Giovanile. L'avvicinamento ai playoff, la cui partecipazione \u00e8 ormai sicura, \u00e8 quantomeno curioso. I bianconeri non riescono pi\u00f9 a vincere entro il sessantesimo e disputano una serie impressionante di overtime e tiri di rigore.\nL'abbinamento nei quarti di finale \u00e8 Davos-Lugano. Una serie spettacolare, con emozioni dispensate a gog\u00f2, partite dal ritmo folle e l'entusiasmo che torna ad animare il popolo bianconero. Con una rete del generosissimo Conne al supplementare, il Lugano resta in vita anche sull'orlo del baratro, vince gara 6 alla Resega ai penalty e si presenta alla Vaillant Arena per la bella. Un vero disastro (7-1) che segna l'immaginario collettivo dei tifosi e macchia anche quanto di buono costruito sull'arco dei mesi. Dall'esplosione ad alto livello dei promettenti Matteo Nodari e Mauro J\u00f6rg al rientro alle competizioni, quando ormai solo pochi osavano sperarci, di Steve Hirschi. \u00c8 lui, alla fine, con la sua capacit\u00e0 di uscire dal tunnel, il vero eroe da applaudire e l'esempio di professionalit\u00e0 su cui ricostruire!\n2009-2010.\nNell'estate del 2009 cambia la presidenza del club. Dopo la comunicazione di Paolo Rossi di non volersi ricandidare per ragioni personali e professionali, la Commissione Cerca designata a questo scopo identifica in Silvio Laurenti la nuova guida societaria.\nLaurenti porta in dote un curriculum manageriale di tutto rispetto, come direttore generale di BIC Suisse e BIC Graphic Europe e come CEO di Caran d'Ache. Notevole anche l'esperienza accumulata quale dirigente sportivo alla testa del Viganello e dell'FV Lugano nei tempi d'oro del basket cantonale e in seguito alla vicepresidenza del FC Lugano.\nLa seconda grossa novit\u00e0 \u00e8 quella di Kent Johansson in panchina come head coach affiancato da Sandro Bertaggia. Tra i tecnici pi\u00f9 quotati nel suo Paese dove ha conquistato anche un titolo con l'HV 71, a Kenta viene affidato il compito di costruire un progetto a medio termine.\nIn sede di mercato, si registra la partenza di Thoresen per il lucrativo campionato russo della KHL a Ufa. Al suo posto in attacco viene ingaggiato lo statunitense Jeff Hamilton che confermer\u00e0 doti di scorer ma anche scarsa propensione al gioco per il collettivo. In difesa Johansson porta alla Resega un suo pupillo, Johan Akerman che, per la verit\u00e0, sapr\u00e0 per\u00f2 dare pochi impulsi. Ritiratosi Krister Cantoni e partito per Rapperswil Paterlini, approda in Ticino da Kloten il giovane Roman Schlagenhauf.\nLa stagione parte male. Una striscia di nove sconfitte consecutive tra met\u00e0 settembre e met\u00e0 ottobre fa precipitare il Lugano sotto la linea. La squadra tuttavia reagisce almeno sul piano dei risultati e, pur senza incantare dal profilo del gioco, trova un certo rendimento. I punti in classifica per la risalita arrivano in particolar modo con la creativit\u00e0 del primo terzetto d'attacco composto da Domenichelli, Hamilton e da un ritrovato Randy Robitaille, ma anche grazie all'innesto a stagione inoltrata del canadese Boyd Devereaux, elemento poco appariscente ma di grande utilit\u00e0.\nLa sua stagione si chiuder\u00e0 malauguratamente alla Coppa Spengler con la maglia del Team Canada, quando una carica proditoria di Forster gli procurer\u00e0 un grave problema ad una vertebra cervicale. Quanto a Robitaille, il talentuoso canadese sar\u00e0 il Top Scorer della Lega in regular season, ma bucher\u00e0 clamorosamente nel momento topico dei playoff.\nIl vero tallone d'Achille resta comunque per tutta la stagione il gioco difensivo. Una certa incostanza di Aebischer tra i pali ma soprattutto l'insufficiente copertura del portiere da parte dei compagni rendono la retroguardia bianconera tra le pi\u00f9 permeabili del campionato.\nA met\u00e0 novembre la societ\u00e0 bianconera vive una svolta nel settore tecnico. Con il ruolo di direttore sportivo viene infatti assunto Roland Habisreutinger, uomo di personalit\u00e0 e carattere reduce, nella medesima funzione, dalla finale dei playoff persa alla settima partita con i Kloten Flyers. Per J\u00f6rg Eberle prende avvio una nuova sfida all'interno dell'organizzazione: quella di responsabile della formazione.\nIl mese di dicembre permette alla squadra di ritrovare la zona playoff. I diversi punti deboli, che si evidenziano ad ogni gara, sono per\u00f2 ben lungi dall'essere risolti e cos\u00ec tra il 10 gennaio e il 23 gennaio N\u00e4ser e compagni entrano in un nuovo buco nero perdendo malamente cinque gare di fila.\nLa societ\u00e0 si rende conto definitivamente che Kent Johansson, di cui non \u00e8 in discussione la competenza, non \u00e8 l'uomo giusto nell'ambiente particolare dell'hockey svizzero. Il suo carattere schivo e introverso ne rendono difficile il dialogo con i giocatori e con il club e l'effetto \u00e8 quello di un gruppo spaesato allo sbando.\nPer dare la classica scossa emotiva e non rischiare i playout, si sceglie allora di cambiare la guida in panchina, affidandosi all'indimenticato gladiatore Philippe Bozon, alla prima esperienza con i professionisti.\nIl nuovo staff tecnico, con Bertaggia confermato nel ruolo di assistant-coach, conquista i punti necessari per accedere ai playoff.\nComplice la lunga pausa per le Olimpiadi di Vancouver, non ha per\u00f2 il tempo materiale per cambiare il volto della squadra e soprattutto per dare una sua impronta ad un team dotato di classe in parecchi elementi ma privo di quella gerarchia e di quella leadership che sono la base di una squadra vincente.\nNei playoff il Berna, che conquister\u00e0 poi il titolo dopo una dura lotta in finale con il Ginevra, ha cos\u00ec gioco facile. I giocatori pi\u00f9 attesi del Lugano spariscono letteralmente dalla scena e gli uomini di Larry Huras vincono la serie in sole quattro partite. Il peggior risultato dell'HCL nella storia dei playoff.\nIl 6 aprile 2010 la famiglia bianconera piange invece per una tragedia. Sotto una slavina sul suo amato Monte Bar viene ritrovato il corpo del preparatore atletico Tiziano Muzio. Un uomo speciale che ha attraversato per trent'anni la vita del club, guadagnandosi la stima e il rispetto di tutti per la sua competenza, ma ancor di pi\u00f9 per la sua sensibilit\u00e0 e la sua generosit\u00e0. Il suo nome evocher\u00e0 per sempre a Lugano valori come lo spirito di sacrificio e la passione per il proprio lavoro.\n2010-2011.\nLa stagione 2010/2011 coincide con il settantesimo anno di fondazione dell'Hockey Club Lugano. Un anniversario che viene celebrato con diverse iniziative sull'arco dei mesi, culminate il 29 gennaio 2011 con la disputa della gara di campionato alla Resega contro il Berna con una maglia \u201cvintage\u201d alla presenza nella cerimonia prepartita di gran parte dei giocatori che nei decenni hanno indossato la prestigiosa \u201cC\u201d.\nSul piano sportivo, la guida tecnica \u00e8 affidata a Philippe Bozon, head coach e Sandro Bertaggia, assistant coach. Parecchie le partenze per motivi diversi: Romano Lemm, Alessandro Chiesa, Jeff Hamilton, Johan \u00c5kerman, Evgeni Chiriajev.\nNel corso della tradizionale maccheronata di fine agosto, viene ritirata la maglia numero 44 di capitan Andy N\u00e4ser, protagonista di tredici generosissimi campionati con i colori bianconeri. Fuori dal roster anche Randy Robitaille. Bench\u00e9 ancora sotto contratto per una stagione, la societ\u00e0 non lo vuole pi\u00f9 in spogliatoio dopo i problemi caratteriali evidenziati l'inverno precedente. In corso d'opera se ne andr\u00e0 anche Timo Helbling, reo di aver aggredito fisicamente un compagno e l'head coach durante un allenamento.\nTra i nuovi, oltre al ritorno di S\u00e9bastien Reuille e all'ingaggio dei giovani difensori Lorenz Kienzle e Stefan Ulmer, spicca una batteria di stranieri, la maggior parte dei quali piuttosto giovani. Con arrivo scaglionato sull'arco dei mesi indossano cos\u00ec la maglia del Lugano quali \u201cImport Players\u201d il portiere S\u00e9bastien Caron (in alternanza con l'incostante David Aebischer), Petteri Nummelin (spesso acciaccato), il difensore Mark Popovic e gli attaccanti Josh Hennessy, Chris Bourque (figlio del famoso Ray Bourque) e Colby Genoway.\nNei mesi di settembre, ottobre e novembre il Lugano fatica maledettamente a trovare una velocit\u00e0 di crociera accettabile. La squadra non riesce mai a vincere due partite consecutive, la fase difensiva non convince e i presunti leader svizzeri si fanno desiderare con qualche lodevole eccezione (Julien Vauclair, Steve Hirschi, Hnat Domenichelli). I giocatori stranieri non danno gli impulsi sperati e finiscono troppo spesso nell'anonimato.\nLa linea per qualificarsi ai playoff si allontana sempre pi\u00f9 e cos\u00ec, il 29 novembre 2010, Philippe Bozon e Sandro Bertaggia vengono sollevati dall'incarico. Al loro posto, inizialmente ad interim, in realt\u00e0 fino al termine della regular season, la societ\u00e0 d\u00e0 fiducia a due uomini del club: Mike Mc Namara e Patrick Fischer, fino a quel momento brillanti head coach e assistant coach degli Juniores Elite.\nCon il nuovo duo alla transenna, la squadra sembra in un primo tempo beneficiare di una scossa positiva. Qualche successo illude sulla possibilit\u00e0 di risalire la classifica ma le due sconfitte prenatalizie contro rivali diretti come Lakers e Ambr\u00ec pregiudicano in modo quasi definitivo la rimonta. Per la prima volta nella sua storia il Lugano \u00e8 praticamente out dai playoff gi\u00e0 a Natale!\nIl rendimento generale migliora parzialmente in gennaio e febbraio ma ormai \u00e8 troppo tardi per scalare la graduatoria. I bianconeri chiudono pertanto al decimo rango e il destino oppone loro nei playout i Lakers di Rapperswil da cui sono stati battuti quattro volte su quattro in regular season.\nPer i playout vi \u00e8 apprensione. A tre giorni dal via, la societ\u00e0 decide di inserire un volto nuovo a capo dello staff tecnico. Mc Namara e Fischer restano come assistenti e il quarantaseienne canadese Greg Ireland, con una significativa esperienza in AHL, assume la guida del coaching staff. La mossa si rivela azzeccata se \u00e8 vero come \u00e8 vero che il Lugano liquida i temuti playout con quattro meritati successi consecutivi contro i Lakers. La giusta attitudine, un gioco semplice ed efficace, la crescita di qualche elemento rispetto ad una scialba regular season garantiscono la salvezza, suggellata all'overtime della quarta sfida da uno slapshot di capitan Vauclair.\nSi chiude in questo modo un'annata di scarse soddisfazioni e con una preoccupante e progressiva disaffezione del pubblico. Tra le poche note liete l'integrazione in prima squadra di Alessio Bertaggia e Andrea Grassi, entrambi provenienti dalla Sezione Giovanile.\n2011-2012.\nLa campagna acquisti \u00e8 rumorosa. Soprattutto la batteria degli stranieri subisce mutamenti di spessore. Caron, Bourque, Hennessy, Genoway e Popovic vengono congedati. Al fianco dell'altalenante Nummelin, arrivano Jaroslav Bedn\u00e1\u0159, spettacolare topscorer ceco del Davos campione svizzero, l'attaccante Kimmo Rintanen, garanzia di classe e reti dopo dieci stagioni a Kloten e Rob Niedermayer, diciotto stagioni in NHL quale prezioso centro two-ways. Purtroppo quest'ultimo sar\u00e0 vittima di un infortunio ad un ginocchio e, dopo una ventina di partite, lascer\u00e0 il palcoscenico. Lo sostituir\u00e0 dopo Natale il canadese Brett McLean, grande lavoratore a tutta pista mentre il difensore canadese Jordan Hendry completer\u00e0 in corso d'opera il pacchetto degli stranieri. Ripartito Aebischer per il Nordamerica, grande fermento per il nuovo estremo difensore, il ventenne talentuoso Benjamin Conz in prestito per un anno dal Ginevra di Mc Sorley. Il giovane Schlumpf e i rodati Blatter e Steiner costituiscono ulteriori rinforzi.\nA guidare questa squadra estremamente rinnovata nei suoi ranghi viene chiamato Barry Smith, sessantenne coach statunitense con grande esperienza in NHL. Smith fatica per\u00f2 sin dall'inizio a familiarizzare con le dinamiche dell'hockey rossocrociato e il 21 ottobre 2011, dopo un'umiliante scoppola a Kloten (9-1), abbandona la nave al suo destino rientrando inopinatamente in Nordamerica, non senza aver attaccato giocatori e societ\u00e0.\nIl caso vuole che proprio la stessa sera il Berna licenzi sui due piedi Larry Huras, reo di non proporre un gioco sufficientemente brioso. Dopo un interludio di due gare del duo Fischer/Mc Namara, Larry l'esigente riabbraccia quindi Lugano e lo fa con la sua tipica carica di energia, dedizione quotidiana e attenzione ai dettagli. E sotto la bacchetta di Larry Potter, la squadra ritrova gradatamente una sua identit\u00e0 e l'accettazione del proprio ruolo per ogni attore.\nMomenti-clou di una regular season all'insegna dell'incostanza ma chiusa abbastanza in scioltezza in sesta posizione sono senz'altro i sei derby tutti vinti contro l'Ambr\u00ec - un record - e l'impiego costante dei giovani Dario Simion e Diego Kostner, un traguardo importante per la sezione giovanile del club.\nSono comunque i play-off a far riassaporare ai tifosi le vere emozioni ed a far scorrere l'adrenalina che accompagna le sfide pi\u00f9 equilibrate. Avversario dei bianconeri \u00e8 quel Friborgo che in estate aveva dichiarato senza mezzi termini di puntare al titolo, assicurandosi elementi del calibro di Dub\u00e9, Gamache e Rosa. Gli uomini di Huras e Fischer bissano l'exploit di espugnare la BCF Arena con due prestazioni tatticamente e agonisticamente perfette. Non sono tuttavia in grado di ripetersi alla Resega dove s'inchinano a tre riprese. Sono cos\u00ec i burgundi a passare la serie dei quarti di finale con il punteggio complessivo di 4-2. Per societ\u00e0, staff e giocatori la soddisfazione di essere usciti a testa alta con il caloroso applauso della Resega. E ad incarnare il rinnovato spirito gladiatorio del Lugano \u00e8 senz'altro S\u00e9bastien Reuille, eroico e stoico miglior marcatore della squadra nei playoff dopo aver sub\u00ecto la bellezza di 80 punti di sutura al palato.\n2012-2013.\nLa squadra diretta alla transenna da Larry Huras presenta per la stagione 2012/2013 alcune significative novit\u00e0. Il parco straniero si compone, oltre che di Nummelin, McLean e Bednar, dell'acclamatissimo Glen Metropolit e del difensore finlandese Ilkka Heikkinen, acquistati per far crescere la produzione offensiva, come pure del difensore Johann Morant e dell'attaccante Thomas R\u00fcfenacht, ingaggiati per aumentare il potenziale di aggressivit\u00e0.\nTra i pali invece, terminato il prestito da Mc Sorley di Conz, Daniel Manzato e Michael Fl\u00fcckiger (entrambi ventottenni) si dimostreranno all'altezza delle aspettative alternandosi nella difesa della gabbia. Il giovane Jordy Murray completa il pacchetto d'attacco.\nIl rendimento fino a Natale \u00e8 altalenante. A brillanti prestazioni casalinghe fanno spesso seguito sconfitte di misura in trasferta. Il campionato 2012/2013 sar\u00e0 comunque iscritto a caratteri cubitali nella storia dell'hockey svizzero. La mitica NHL resta infatti invischiata nel lockout fino a met\u00e0 gennaio. Sul ghiaccio elvetico i tifosi possono cos\u00ec ammirare star del calibro di Zetterberg, Tavares, Kane, Seguin, Spezza ma anche i figliol prodigi Streit, Diaz, Weber ecc. In questa corsa al fenomeno, il Lugano pesca piuttosto bene. In difesa rafforza la squadra il giovane difensore Luca Sbisa, proveniente dagli Anaheim ma soprattutto in attacco celebra la sua classe a tutta pista Patrice Bergeron, punto di forza dei Boston Bruins e persona davvero squisita. In 21 partite con i colori bianconeri, Bergeron realizza 11 gol e 18 assist, lavora come un matto ed insegna hockey ai compagni.\nNonostante il contributo degli NHLers e complici infortuni pesanti (Hirschi, Domenichelli, Brady Murray in primis) il Lugano arriva alla pausa di Natale non tra i primi quattro come auspicato in agosto ma, inaspettatamente, sotto la riga. Fa molto discutere la separazione a novembre da Jaroslav Bednar. Il ceco si dimostra impaziente e non accetta la convivenza di cinque stranieri. Huras non lo \u201cvede\u201d e, dopo un'intervista di troppo, la societ\u00e0 trova un accordo per la sua liberazione immediata. A posteriori, probabilmente un errore.\nGrazie ad un ottimo mese di febbraio, Vauclair e compagni chiudono la regular season al sesto posto e affrontano con ottimismo lo Zugo nei quarti di finale dei playoff. In una serie di sette partite tirate passano per\u00f2 i ragazzi di Doug Shedden. Molto impiegati nella regular season, alcuni uomini chiave del Lugano non riescono a fare la differenza e gli svizzero centrali utilizzano in modo pi\u00f9 furbo l'intero organico.\nNessuno degli obiettivi sportivi prefissati viene pertanto raggiunto. N\u00e9 il quarto rango in regular season, n\u00e9 la semifinale dei playoff. Alcuni ragazzi del settore giovanile si sono ben profilati come titolari (Kostner, Simion, a tratti Fazzini), ma non \u00e8 abbastanza.\nLa lunga ed approfondita analisi tecnica non lascia dunque scampo a Larry Huras che viene esonerato e sostituito in vista della nuova stagione con il suo assistente Patrick Fischer (nuovo head coach) e Peter Andersson (nuovo assistant coach).\n2013-2014.\nIl 31 agosto 2013 dopo una gara amichevole alla Resega contro il TPS Turku l'HCL ritira la maglia no. 33 di Petteri Nummelin in segno di gratitudine verso il protagonista di due straordinari cicli di cinque anni all'insegna di estro, fantasia e spettacolo.\nPochi giorni dopo inizia la stagione 2013/2014. \u00c8 il Lugano di Patrick Fischer e Peter Andersson che non tardano a far capire di avere le idee chiare. Con coraggio e spalleggiati dalla societ\u00e0, i due coach danno avvio a quella che viene chiamata la \u201cFischerrevolution\u201d. Sull'arco dei mesi, a stagione in corso, il club si separa da Johann Morant, Jordy Murray, Dan Fritsche, Hnat Domenichelli e Glen Metropolit. L'obiettivo \u00e8 quello di costruire una squadra veloce in grado di giocare con intensit\u00e0 ma anche quello di ridurre il budget. Sempre in corso d'opera raggiungono la Resega l'attaccante della Nazionale Julian Walker e il possente difensore Marco Maurer. Sul fronte stranieri dura poco l'avventura del difensore canadese Chris Campoli mentre il connazionale attaccante Jacob Micflikier disputa una buona regular season ma non incide nei playoff.\nIl vero acquisto \u00e8 lo svedese, campione del mondo, Fredrik Pettersson. Talentuoso, instancabile, vero leader, Pettersson diventa in breve tempo il valore aggiunto della squadra. Deludente invece l'apporto di Mikko Lehtonen approdato in Ticino nel mese di febbraio. I bianconeri partono male dal punto di vista dei risultati ma poi crescono alla grande e conquistano il calore dei tifosi. Quinti a fine stagione regolare, affrontano nei playoff l'ostico Ginevra di Mc Sorley. Le partite sono tirate ma la superiorit\u00e0 fisica dei granata che s'impongono 4-1 nella serie prevale. Le note positive da annotare a fine stagione sono comunque parecchie. L'inserimento costante dei giovani provenienti dal settore giovanile tra cui Giacomo Dal Pian, Luca Fazzini e soprattutto il portiere lettone di licenza svizzera Elvis Merzlikins. Agile e dotato di forte personalit\u00e0, il diciannovenne Elvis gioca 22 partite ufficiali, viene selezionato in estate dai Columbus Blue Jackets e si aggiudica lo Swiss Ice Hockey Award per il miglior Rookie del campionato.\n2014-2015.\nAnche la stagione successiva, la 2014/2015, viene lanciata il 6 agosto 2014 dal ritiro di una maglia storica, quella di Flavien Conne. Dopo 14 campionati in bianconero, due titoli svizzeri, cinque partecipazioni ai Mondiali e due ai Giochi Olimpici, il centro no. 40 chiude a Lugano la sua esemplare carriera. Il colpaccio di mercato della primavera 2014 si chiama Linus Klasen. Dotata di talento ed estro come pochi in Europa, la guizzante ala incanter\u00e0 la platea del campionato svizzero, ispirando soprattutto il suo \u201cgemello diverso\u201d Fredrik Pettersson. Il duo svedese occuper\u00e0 i primi due posti della classifica dei marcatori della regular season, rispettivamente con 69 e 55 punti. L'opera di rafforzamento della squadra \u00e8 completata dall'ingaggio del centro finlandese Ilari Filppula, dal ritorno all'ovile del sempre pi\u00f9 solido Alessandro Chiesa e dall'ingaggio del centro difensivo Janick Steinmann. In corso d'opera, in cambio dei partenti Dominik Schlumpf, Brady Murray ed Eric Walsky, approderanno sulle rive del Ceresio il ventenne difensore Calle Andersson, il figliol prodigo Alessio Bertaggia e l'altro attaccante Jurai Simek.\nMa il nome Lugano sar\u00e0 sulla bocca dell'intero mondo hockeystico a met\u00e0 dicembre, quando il club annuncia l'arrivo alla Resega, con un contratto quadriennale, di Damien Brunner dopo la sua decisione di mettere la parola fine all'avventura NHL (Detroit Red Wings, New Jersey Devils). Per le sue accelerazioni sul ghiaccio e la sua velocit\u00e0 d'esecuzione, l'MVP e capocannoniere della stagione 2011/2012 con lo Zugo \u00e8 considerato dagli addetti ai lavori l'attaccante svizzero pi\u00f9 spettacolare in circolazione. La stagione regolare \u00e8 estremamente positiva con il terzo rango finale, il miglior piazzamento dal 2006, oltre 4'000 abbonati e una media spettatori di 5'559 persone. A testimonianza della passione crescente verso un HCL finalmente stabile a tutti i livelli.\nPurtroppo i playoff regalano per\u00f2 poche soddisfazioni. L'incubo Ginevra si materializza per il secondo anno consecutivo. Anche se la serie (persa 4-2) \u00e8 molto pi\u00f9 tirata della precedente. Alla fine a sollevare la coppa sar\u00e0 il Davos del sempiterno Del Curto. In campo femminile il massimo alloro nazionale resta invece a Lugano grazie all'ennesima impresa del Ladies Team, campione svizzero per la sesta volta nella storia."}
{"id": "3102516", "revid": "400694", "url": "https://it.wikipedia.org/wiki?curid=3102516", "title": "Liv Sansoz", "text": "Pratica l'arrampicata in falesia, il bouldering, le vie lunghe e la arrampicata su ghiaccio. Ha gareggiato nelle competizioni di difficolt\u00e0.\nBiografia.\nNata in montagna e figlia di appassionati di montagna ha cominciato ad arrampicare a quattordici anni nella palestra locale di Bourg-Saint-Maurice. Abitando in montagna ha praticato anche altri sport tipici come lo sci e lo sci alpinismo.\nHa partecipato alle competizioni internazionali di arrampicata per dieci anni dal 1993 al 2003 ottenendo tantissimi successi.\nScalata su ghiaccio.\nHa ottenuto il secondo posto finale nella stagione 2001 della Coppa del mondo di arrampicata su ghiaccio."}
{"id": "3102518", "revid": "984922", "url": "https://it.wikipedia.org/wiki?curid=3102518", "title": "Distretto di B'hai", "text": "Il distretto di B'hai \u00e8 un distretto della Liberia facente parte della contea di Grand Gedeh."}
{"id": "3102521", "revid": "86343", "url": "https://it.wikipedia.org/wiki?curid=3102521", "title": "Distretto di Bhai", "text": ""}
{"id": "3102522", "revid": "1534511", "url": "https://it.wikipedia.org/wiki?curid=3102522", "title": "Akiyo Noguchi", "text": " Pratica le competizioni di difficolt\u00e0 e boulder, l'arrampicata in falesia e il bouldering.\nBiografia.\nHa cominciato ad arrampicare a dodici anni, dedicandosi sia all'arrampicata con corda (lead climbing) che ai boulder, specialit\u00e0 quest'ultima in cui eccelle. Dal 2007 prende parte alla Coppa del mondo boulder. In quel primo anno gareggia in quattro gare su sette, salendo tre volte sul podio (due secondi posti e un terzo posto) e concludendo sesta nella classifica finale. Nella stagione 2008 vince la sua prima tappa a Montauban e ottiene il secondo posto finale alle spalle Anna St\u00f6hr. Nella stagione 2009 con tre vittorie, un secondo e un terzo posto su cinque gare, si aggiudica la sua prima Coppa, davanti alla rivale St\u00f6hr. Nel 2010 vince una seconda Coppa. Questi risultati le hanno valso il La Sportiva Competition Award nel 2010, con la motivazione: \nBoulder.\nHa salito due boulder di 8a entrambi in Giappone."}
{"id": "3102523", "revid": "86343", "url": "https://it.wikipedia.org/wiki?curid=3102523", "title": "B'hai", "text": ""}
{"id": "3102524", "revid": "86343", "url": "https://it.wikipedia.org/wiki?curid=3102524", "title": "Bhai", "text": ""}
{"id": "3102525", "revid": "984922", "url": "https://it.wikipedia.org/wiki?curid=3102525", "title": "Distretto di Cavala", "text": "Il distretto di Cavala \u00e8 un distretto della Liberia facente parte della contea di Grand Gedeh."}
{"id": "3102528", "revid": "287204", "url": "https://it.wikipedia.org/wiki?curid=3102528", "title": "Madonna col Bambino e santi (Giovanni di Paolo)", "text": "La Madonna col Bambino e santi \u00e8 un dipinto a tempera e oro su tavola (247x212 cm) di Giovanni di Paolo, databile al 1445 e conservata nella Galleria degli Uffizi a Firenze.\nStoria.\nJohn Pope-Hennessy identific\u00f2 questo polittico con quello dipinto per la famiglia Guelfi nella chiesa di San Domenico di Siena, dove rimase probabilmente fino alle soppressioni. In un documento del Seicento si ricorda come esso avesse originariamente una predella con il \"Storie della Genesi e Giudizio Universale\", della quale si conosce oggi uno scomparto (\"Cacciata dal Paradiso terrestre\") al Metropolitan Museum di New York.\nDescrizione e stile.\nSi tratta dell'unica opera a Firenze del maestro del Quattrocento senese. In un polittico di grandi dimensioni di foggia tradizionale, sono rappresentati su fondo oro la \"Madonna col Bambino tra angeli\", al centro, tra i santi Domenico, Pietro, Giovanni Evangelista e Tommaso d'Aquino. Evidenti sono i richiami al gotico internazionale, nei volteggi del panneggio, nel praticello fiorito, nelle silhouettes allungate.\nL'artista venne ispirato dalle opere del Sassetta, di poco pi\u00f9 anziano di lui."}
{"id": "3102529", "revid": "984922", "url": "https://it.wikipedia.org/wiki?curid=3102529", "title": "Distretto di Gbao", "text": "Il distretto di Gbao \u00e8 un distretto della Liberia facente parte della contea di Grand Gedeh."}
{"id": "3102530", "revid": "86343", "url": "https://it.wikipedia.org/wiki?curid=3102530", "title": "Gbao", "text": ""}
{"id": "3102533", "revid": "76963", "url": "https://it.wikipedia.org/wiki?curid=3102533", "title": "Jo\u00e3o Garcia de Guilhade", "text": "Di riconosciuta capacit\u00e0 e maestria poetica, molta della sua produzione ha un carattere impudico. \u00c8 autore di poesie celebri e mordaci, come \u00ab\"Ai Dona fea, fostes-vos queixar\"\u00bb, a cui toccher\u00e0 introdurre il tema degli \u00abolhos verdes\u00bb nella lirica portoghese, con \u00ab\"Amigos, non poss'eu negar\"\u00bb.\nHa frequentato senza dubbio la Casa dei Correias nella \"freguesia\" vicina a Monte de Fral\u00e3es, come infatti ammette Costa Lopes, il suo biografo pi\u00f9 autorevole."}
{"id": "3102535", "revid": "984922", "url": "https://it.wikipedia.org/wiki?curid=3102535", "title": "Distretto di Gboe-Ploe", "text": "Il distretto di Gboe-Ploe \u00e8 un distretto della Liberia facente parte della contea di Grand Gedeh."}
{"id": "3102536", "revid": "1305772", "url": "https://it.wikipedia.org/wiki?curid=3102536", "title": "Frances Cleveland", "text": "Biografia.\nFrances Clara Folsom nacque a Buffalo, figlia di Oscar Folsom, avvocato, discendente dei primi coloni di Exeter, ed Emma Harmon-Folsom. Fu l'unica dei loro figli a sopravvivere all'infanzia.\nTutti gli antenati di Frances provenivano dall'Inghilterra e si stabilirono in quelli che sarebbero diventati il Massachusetts, il Rhode Island e il New Hampshire, migrando infine nella parte occidentale di New York. Un amico intimo di lunga data di Oscar Folsom, Grover Cleveland, all'et\u00e0 di 27 anni, incontr\u00f2 la sua futura moglie poco dopo la sua nascita. Prese un particolare interesse per la bambina. Quando suo padre mor\u00ec in un incidente il 23 luglio 1875, senza aver scritto un testamento, il tribunale nomin\u00f2 Cleveland amministratore della sua eredit\u00e0. Questo port\u00f2 Cleveland a uno stretto contatto con Frances, che all'epoca aveva undici anni.\nFrequent\u00f2 la Central High School di Buffalo e la Medina High School a Medina, New York e ha frequentato il Wells College. Mentre era al college, i sentimenti che Cleveland nutriva per lei hanno preso una piega romantica. Si propose per lettera nell'agosto del 1885, subito dopo la sua laurea; tuttavia, il loro fidanzamento venne annunciato solo cinque giorni prima del loro matrimonio.\nIn onore di Frances Cleveland, fu costruita nel 1911 Cleveland Hall nel campus del Wells College. Originariamente una biblioteca, l'edificio attualmente ospita corsi di lingua straniera.\nMatrimoni.\nPrimo Matrimonio.\nTerminati gli studi, il 2 giugno 1886 spos\u00f2 alla Casa Bianca Grover Cleveland, un amico del padre, che la conosceva dalla nascita. Frances aveva ventuno anni, mentre il presidente Cleveland quarantanove: i ventisette anni che li dividevano restano la maggiore differenza di et\u00e0 di una coppia presidenziale statunitense. La coppia trascorse una luna di miele di cinque giorni al Deer Park nelle Cumberland Mountains del Western Maryland.\nEbbero cinque figli: \nFrances Cleveland fu accolta con molta curiosit\u00e0 dai mass media dell'epoca. Molto amata dal popolo, quando il presidente fu sconfitto alle elezioni presidenziali negli Stati Uniti d'America del 1888, i Cleveland lasciarono Washington per trasferirsi a New York. La \"first lady\" lasci\u00f2 detto al personale della Casa Bianca di prendersi cura della casa finch\u00e9 non fossero tornati.\nLa previsione si rivel\u00f2 esatta: il marito fu eletto per un secondo mandato presidenziale dal 1893 al 1897. \nSecondo Matrimonio.\nDopo la morte di Cleveland nel 1908, Frances rimase a Princeton nel New Jersey. Il 10 febbraio 1913, all'et\u00e0 di quarantanove anni, spos\u00f2 Thomas J. Preston, Jr, professore di archeologia all'Universit\u00e0 di Princeton. Fu la prima vedova di un presidente statunitense a risposarsi.\nEra in vacanza a St. Moritz, in Svizzera, con le sue figlie Marion ed Esther e suo figlio Francis quando scoppi\u00f2 la prima guerra mondiale. Tornarono negli Stati Uniti via Genova il 1 ottobre 1914. Durante la Grande Depressione degli anni '30, guid\u00f2 la Needlework Guild of America. \nMentre si trovava a casa di suo figlio Richard per il suo compleanno a Baltimora, Frances mor\u00ec nel sonno all'et\u00e0 di 83 anni il 29 ottobre 1947. Fu sepolta nel cimitero di Princeton accanto al presidente Cleveland, il suo primo marito."}
{"id": "3102537", "revid": "86343", "url": "https://it.wikipedia.org/wiki?curid=3102537", "title": "Distretto di Gboe Ploe", "text": ""}
{"id": "3102538", "revid": "86343", "url": "https://it.wikipedia.org/wiki?curid=3102538", "title": "Gboe-Ploe", "text": ""}
{"id": "3102539", "revid": "86343", "url": "https://it.wikipedia.org/wiki?curid=3102539", "title": "Gboe Ploe", "text": ""}
{"id": "3102541", "revid": "124230677", "url": "https://it.wikipedia.org/wiki?curid=3102541", "title": "Belovo (Russia)", "text": "Belovo () \u00e8 una citt\u00e0 della Russia siberiana meridionale, situata nella oblast' di Kemerovo e capoluogo del Belovskij rajon.\nSorge sulle sponde del fiume Ba\u010dat, nella depressione di Kuzneck, 170 chilometri a sud del capoluogo Kemerovo.\nLa citt\u00e0 \u00e8 al centro di un distretto urbano dipendente direttamente dalla \"oblast'\", che comprende anche gli importanti insediamenti di tipo urbano di Ba\u010datskij, Gramoteino, Inskoj e Novyj Gorodok."}
{"id": "3102542", "revid": "984922", "url": "https://it.wikipedia.org/wiki?curid=3102542", "title": "Distretto di Glio-Twarbo", "text": "Il distretto di Glio-Twarbo \u00e8 un distretto della Liberia facente parte della contea di Grand Gedeh."}
{"id": "3102545", "revid": "86343", "url": "https://it.wikipedia.org/wiki?curid=3102545", "title": "Distretto di Glio Twarbo", "text": ""}
{"id": "3102546", "revid": "86343", "url": "https://it.wikipedia.org/wiki?curid=3102546", "title": "Glio-Twarbo", "text": ""}
{"id": "3102547", "revid": "86343", "url": "https://it.wikipedia.org/wiki?curid=3102547", "title": "Glio Twarbo", "text": ""}
{"id": "3102549", "revid": "1543377", "url": "https://it.wikipedia.org/wiki?curid=3102549", "title": "Distretto di Konobo", "text": "Il distretto di Konobo \u00e8 un distretto della Liberia facente parte della contea di Grand Gedeh."}
{"id": "3102550", "revid": "86343", "url": "https://it.wikipedia.org/wiki?curid=3102550", "title": "Konobo", "text": ""}
{"id": "3102551", "revid": "767487", "url": "https://it.wikipedia.org/wiki?curid=3102551", "title": "Regole di Hume-Rothery", "text": "Le regole di Hume-Rothery sono regole di derivazione statistica che descrivono le condizioni necessarie per l'esistenza di una lega sostituzionale. Sono chiamate cos\u00ec dal loro enunciatore, William Hume-Rothery.\nSecondo le regole di Hume-Rothery, affinch\u00e9 due metalli possano dare leghe sostituzionali devono:\nIn molti casi basta rispettare le prime due regole in quanto le ultime due si verificano di conseguenza."}
{"id": "3102552", "revid": "349054", "url": "https://it.wikipedia.org/wiki?curid=3102552", "title": "Coppa del mondo di mountain bike 2011", "text": "La Coppa del mondo di mountain bike 2011 organizzata dall'Unione Ciclistica Internazionale (UCI), \u00e8 stata disputa su tre discipline: cross country, downhill e four-cross (7 tappe ciascuno)."}
{"id": "3102553", "revid": "219355", "url": "https://it.wikipedia.org/wiki?curid=3102553", "title": "Regola di Hume-Rothery", "text": ""}
{"id": "3102554", "revid": "984922", "url": "https://it.wikipedia.org/wiki?curid=3102554", "title": "Distretto di Putu", "text": "Il distretto di Putu \u00e8 un distretto della Liberia facente parte della contea di Grand Gedeh."}
{"id": "3102555", "revid": "86343", "url": "https://it.wikipedia.org/wiki?curid=3102555", "title": "Putu", "text": ""}
{"id": "3102557", "revid": "1714743", "url": "https://it.wikipedia.org/wiki?curid=3102557", "title": "Elisabetta d'Asburgo-Lorena", "text": "Famiglia e infanzia.\nElisabetta nacque postuma il 31 maggio 1922; suo padre, Carlo I, deposto nel 1918, si era ammalato di polmonite e ne era morto il 1\u00ba aprile 1922. Dopo la sua morte, la moglie incinta, Zita, venne invitata da Alfonso XIII di Spagna a vivere nella penisola iberica; essa diede quindi alla luce la piccola Elisabetta nel palazzo reale di El Pardo, a Madrid. La bambina venne chiamata come l'imperatrice \"Sissi\", moglie di Francesco Giuseppe d'Austria; il padre aveva scelto il nome con grande anticipo, intuendo che il nascituro sarebbe stato di sesso femminile. Elisabetta fu quindi l'ultima di otto figli: cinque fratelli (Otto, Roberto, Felice, Carlo Ludovico e Rodolfo) e due sorelle (Adelaide e Carlotta).\nSu invito di re Alfonso XIII, la sua famiglia stabil\u00ec la propria residenza nel \"Palacio Uribarren\" a Lekeitio, sul golfo di Biscaglia; per i seguenti sei anni l'ex imperatrice visse quindi a Lekeitio, dove si dedic\u00f2 a crescere ed educare i propri figli. Le loro lezioni seguivano un rigido schema e la maggior parte erano dedicate ad Otto, man mano decrescendo secondo l'et\u00e0, cosicch\u00e9 Elisabetta aveva il carico di lavoro minore. La madre amava ritrarli in fotografie in ordine di grandezza, con Otto ad una estremit\u00e0 ed Elisabetta all'altra. La famiglia imperiale deposta doveva accontentarsi di finanze limitate, vivendo principalmente delle entrate derivanti da propriet\u00e0 private in Austria e dai proventi di un vigneto a Johannisberg, in Assia, nonch\u00e9 da offerte volontarie; in ogni caso, altri membri in esilio della dinastia asburgica reclamavano parte di questo denaro e c'erano regolari richieste d'aiuto da parte di ex funzionari imperiali.\nNel 1929 la famiglia di Elisabetta si trasfer\u00ec a Steenokkerzeel, una piccola cittadina belga nei pressi di Bruxelles; dal momento che avevano dei parenti stretti in Belgio, i fratelli maggiori di Elisabetta decisero di frequentarvi l'universit\u00e0. Essi vennero costretti a fuggire nel 1940, quando le truppe tedesche invasero il Belgio; scamparono all'uccisione durante un bombardamento della loro residenza e cos\u00ec si rifugiarono nel castello francese di Bostz del principe Saverio di Borbone-Parma, fratello di Zita.\nCon l'avvento al potere del governo collaborazionista di Philippe P\u00e9tain, gli Asburgo fuggirono verso il confine spagnolo, raggiungendolo il 18 maggio; si trasferirono quindi in Portogallo, dove il governo statunitense garant\u00ec loro i visti d'ingresso il 9 luglio. Dopo un periglioso viaggio arrivarono a New York il 27 luglio, stabilendosi a Long Island e poi a Newark, nel New Jersey; ad un certo punto, Zita e alcuni dei suoi figli vissero come ospiti a Tuxedo Park, a Suffern (stato di New York).\nI rifugiati imperiali austriaci si stabilirono infine nel Qu\u00e9bec, che aveva il vantaggio di essere una provincia di lingua francese: i figli pi\u00f9 piccoli, tra cui Elisabetta, non erano ancora in grado di parlare fluentemente inglese. Dal momento che non riuscivano a incassare i redditi provenienti dall'Europa, le loro finanze furono ulteriormente ridimensionate: l'imperatrice Zita arriv\u00f2 a dover preparare l'insalata e altre preparazioni a base di spinaci con il tarassaco. I fratelli di Elisabetta erano in ogni caso coinvolti nello sforzo bellico: Otto si fece promotore del ruolo della dinastia nell'Europa post-bellica e si incontrava regolarmente con Franklin Delano Roosevelt; Roberto era il rappresentante degli Asburgo a Londra; Carlo Ludovico e Felice entrarono nell'esercito statunitense, prestando servizio assieme ad altri austriaci nati in America della nobile famiglia Mauerer; Rodolfo riusc\u00ec invece a introdursi in Austria durante gli ultimi giorni di guerra per aiutare ad organizzare la resistenza.\nMatrimonio.\nIl 12 settembre 1949 l'arciduchessa Elisabetta spos\u00f2 il principe Enrico del Liechtenstein (1916-1991), a Ligni\u00e8res; lo sposo era un figlio del principe Alfredo del Liechtenstein, a sua volta figlio del principe Alfredo e della principessa Teresa Maria di Oettingen-Oettingen, e quindi cugino del principe regnante Francesco Giuseppe II.\nElisabetta ed Enrico ebbero cinque figli:"}
{"id": "3102558", "revid": "1543377", "url": "https://it.wikipedia.org/wiki?curid=3102558", "title": "Distretto di Tchien", "text": "Il distretto di Tchien \u00e8 un distretto della Liberia facente parte della contea di Grand Gedeh."}
{"id": "3102559", "revid": "86343", "url": "https://it.wikipedia.org/wiki?curid=3102559", "title": "Tchien", "text": ""}
{"id": "3102561", "revid": "785863", "url": "https://it.wikipedia.org/wiki?curid=3102561", "title": "Katana (Highlander)", "text": ""}
{"id": "3102562", "revid": "984922", "url": "https://it.wikipedia.org/wiki?curid=3102562", "title": "Distretto di Barclayville", "text": "Il distretto di Barclayville \u00e8 un distretto della Liberia facente parte della contea di Grand Kru."}
{"id": "3102567", "revid": "298229", "url": "https://it.wikipedia.org/wiki?curid=3102567", "title": "Sarah Harrow", "text": "Carriera.\nNel 1993 ha vinto la medaglia d'oro ai mondiali di Manchester - categoria \"junior\" - con un tempo di 2:13:23, davanti all'australiana Natalya Orchard e alla danese Marie Overbye.\nL'anno successivo ha vinto la medaglia di bronzo ai mondiali di Wellington, stavolta nella categoria \"\u00c9lite\", alle spalle dell'australiana Emma Carney e della danese Anette Pedersen.\nNel 1995 si \u00e8 classificata 5\u00aa nelle gare di coppa del mondo di Gamagori e di Drummondville. Ai campionati del mondo di Cancun non \u00e8 andata oltre un 33\u00ba posto assoluto.\nInfine, nel 1996 ha ottenuto un ottimo 2\u00ba posto nella gara di coppa del mondo di Auckland, sempre alle spalle dell'australiana Emma Carney, \u00e8 arrivata tra le prime dieci in altre quattro gare: in particolare, 6\u00b0 a Ilheus, 7 a Parigi, 8\u00b0 a Ishigaki e 9\u00b0 Noosa. Ai mondiali di Cleveland si classifica al 13\u00ba posto."}
{"id": "3102568", "revid": "767487", "url": "https://it.wikipedia.org/wiki?curid=3102568", "title": "Barclayville", "text": "Barclayville \u00e8 una citt\u00e0 della Liberia, capoluogo della Contea di Grand Kru."}
{"id": "3102570", "revid": "945903", "url": "https://it.wikipedia.org/wiki?curid=3102570", "title": "Progress (Michael Giles)", "text": "Progress \u00e8 un album di Michael Giles, ex membro dei King Crimson del primo LP \"In the Court of the Crimson King\".\nL'album, pubblicato nel 2002 ma inciso nel 1978, presenta un carattere molto ritmato e molto dolce di un progressive leggero ma interessante, non datato ma musicalmente attuale, il racconto di un viaggio con una partenza ed un arrivo, con una linea melodica superba completata dalla voce delicata del batterista che accompagna i pezzi in una passeggiata nel cielo. Tutti i brani sono stati composti, incisi e prodotti dallo stesso Giles.\nMusicisti.\nSunrise\nDeparture\nRolling\nDaydream\nMoving\nMidsummer Day\nProgress\nSunset\nShunter\nRocking\nNightdream\nArrival"}
{"id": "3102571", "revid": "120524336", "url": "https://it.wikipedia.org/wiki?curid=3102571", "title": "Connie Morella", "text": "Si schier\u00f2 contro le posizioni del partito anche sulle questioni dell'aborto, del controllo delle armi, dei diritti degli omosessuali e della condizione ambientale. Ha votato a favore dell'utilizzo di fondi governativi per i contraccettivi, per la riabilitazione dei tossicodipendenti ed ha favorito l'uso della marijuana per scopi terapeutici.\nNel 2003 il Presidente George W. Bush l'ha nominata ambasciatrice presso l'Organizzazione per la Cooperazione e lo Sviluppo Economico. \u00c8 membro onorario dell'Organizzazione Nazionale delle Donne Italoamericane."}
{"id": "3102572", "revid": "110157", "url": "https://it.wikipedia.org/wiki?curid=3102572", "title": "Kisel\u00ebvsk", "text": "Kisel\u00ebvsk \u00e8 una citt\u00e0 della Russia siberiana meridionale, situata nella oblast' di Kemerovo.\nSorge sulle sponde del fiume \"Aba\" (bacino idrografico del fiume \"Tom\"'), 193 chilometri a sud del capoluogo Kemerovo."}
{"id": "3102574", "revid": "287204", "url": "https://it.wikipedia.org/wiki?curid=3102574", "title": "Kiselevsk", "text": ""}
{"id": "3102575", "revid": "80339", "url": "https://it.wikipedia.org/wiki?curid=3102575", "title": "Kiselyovsk", "text": ""}
{"id": "3102576", "revid": "767487", "url": "https://it.wikipedia.org/wiki?curid=3102576", "title": "Denise Qui\u00f1ones", "text": "Biografia.\nDopo aver vinto Miss Lares Universe 2001 e Miss Universo Porto Rico 2001, Denise Qui\u00f1ones \u00e8 stata incoronata l'11 maggio 2001 Miss Universo presso il \"Coliseo Rub\u00e9n Rodr\u00edguez\" a Bayam\u00f3n a Porto Rico.\nIn seguito, Qui\u00f1ones ha studiato recitazione ed ha recitato in alcune produzioni dal 2003 al 2010 a spettacoli teatrali (\"Ana en el tr\u00f3pico\", \"Do\u00f1a Rosita la soltera\" e \"Zanahorias\"). Successivamente ha recitato in un episodio della quinta stagione di \"Smallville\", in \"The Bedford Diaries\", in \"Freddie\" e nell'episodio pilota di \"Aquaman\".\nHa anche recitato in alcuni film cinematografici: dopo un breve ruolo cameo in \"Bad Boys 2\", nel 2009 ha debuttato nel film spagnolo \"La soga\".Dal 2010 si dedica a scrivere musica per il gruppo musicale Calle 13 e inoltre cura \u00e8 organizzatrice del gruppo riguardo anche alle date dei tour. Nel 2013 dopo tre anni di assenza dalla televisione ritorna al cinema argentino nel film El secreto de retrato.\nLa Qui\u00f1ones \u00e8 stata sentimentalmente legata a Ren\u00e9 P\u00e9rez, anche conosciuto come \"Residente\", del duo musicale Calle 13."}
{"id": "3102577", "revid": "767487", "url": "https://it.wikipedia.org/wiki?curid=3102577", "title": "Omar Borr\u00e1s", "text": "Carriera.\nAllenatore.\nDopo aver seguito svariati corsi accademici riguardanti vari sport, tra cui nuoto, pallavolo e atletica, inizi\u00f2 la carriera nel calcio in qualit\u00e0 preparatore fisico della Nazionale di Ondino Viera nel 1965. Dopo aver affiancato il CT uruguaiano durante il e nell'esperienza statunitense con i New York Skyliners, rimase nell'ambiente sportivo; nel 1982 la Federazione calcistica uruguaiana lo nomin\u00f2 commissario tecnico della selezione nazionale. Durante buona parte del suo periodo sulla panchina dell'Uruguay fu oggetto di critiche da parte della stampa. Ci\u00f2 nonostante, la Nazionale da lui guidata conquist\u00f2 la Copa Am\u00e9rica 1983 \u2014 giocatasi senza sede fissa \u2014, arrivando a confrontarsi con il nella doppia finale. Vittorioso 2-0 a Montevideo, l'Uruguay di Borr\u00e1s riusc\u00ec a pareggiare a Salvador grazie ad Aguilera, e si aggiudic\u00f2 il titolo dopo 16 anni dall'ultima vittoria in campo continentale. Durante il , Borr\u00e1s fu squalificato in seguito a proteste in seguito all'incontro con la \u2014 nel corso del quale l'arbitro francese Jo\u00ebl Quiniou aveva espulso Batista per fallo su Strachan dopo quaranta secondi \u2014 e dovette dunque seguire lontano dalla panchina l'incontro decisivo con l'Argentina, e la sua Nazionale perse per 1-0, venendo cos\u00ec eliminata dal torneo. A Mondiale finito, si dimise, dato che aveva gi\u00e0 deciso di lasciare l'incarico, a prescindere dall'esito della manifestazione. Nel 1988 ha allenato l'."}
{"id": "3102579", "revid": "287204", "url": "https://it.wikipedia.org/wiki?curid=3102579", "title": "Omar Borras", "text": ""}
{"id": "3102580", "revid": "767487", "url": "https://it.wikipedia.org/wiki?curid=3102580", "title": "Viaggi di formazione di Camillo Benso, conte di Cavour", "text": "Camillo Benso, conte di Cavour fra il 1835 e il 1843, e cio\u00e8 fra i 25 e i 33 anni, comp\u00ec una serie di viaggi di formazione che furono determinanti per la sua formazione politica.\nSvizzera, Francia e Gran Bretagna.\nGi\u00e0 molto interessato alle problematiche sociali, con l'unico impegno della carica di sindaco di Grinzane, nel dicembre 1834 Cavour lasci\u00f2 Torino e si rec\u00f2 a Ginevra, luogo d'origine della famiglia della madre. In quella citt\u00e0 frequent\u00f2 i corsi universitari pi\u00f9 vari: dall'economia, alla storia, alla frenologia, alla fisica; con una ampiezza di interessi che era segno della tradizione culturale settecentesca alla quale egli ancora si rifaceva in parte.\nAccompagnato dall'amico Pietro di Santarosa, Cavour nel febbraio del 1835 raggiunse Parigi, dove si ferm\u00f2 per quasi due mesi e mezzo. In questo periodo visit\u00f2 ospedali, prigioni, scuole e istituzioni pubbliche di ogni genere. Accanto agli ambienti legittimisti filoborbonici, frequent\u00f2 ampiamente quelli a lui politicamente pi\u00f9 vicini, e cio\u00e8 quelli dei sostenitori del regime di Luigi Filippo. In queste occasioni pot\u00e9 incontrare anche uomini che ammirava come il futuro Primo Ministro Fran\u00e7ois Guizot.\nPartito da Parigi, il 14 maggio 1835 Cavour arriv\u00f2 a Londra, citt\u00e0 nella quale incontr\u00f2 altre personalit\u00e0 che desiderava conoscere, tra cui il riformatore sociale Edwin Chadwick (1800-1890) e Alexis de Tocqueville. Cos\u00ec come nella capitale francese, anche a Londra si interess\u00f2 di questioni sociali: visit\u00f2 ospedali, prigioni, ed entr\u00f2 in contatto con gli aspetti pi\u00f9 concreti della rivoluzione industriale. A maggio Cavour part\u00ec, sempre in compagnia di Santarosa, per un giro dell'Inghilterra e del Galles, dopo di che, il 3 luglio 1835, si reimbarc\u00f2 per la Francia.\nTornato a Torino, l'interesse e l'entusiasmo di Cavour per il progresso dell'industria, per l'economia politica e per il libero scambio si rivelarono senza riserve e crescenti. In quel periodo si rafforz\u00f2 anche il suo europeismo, che lo indusse ad auspicare: \u00abL'ingiustizia verso le altre nazioni cesser\u00e0 di essere riguardata come un lodevole patriottismo\u00bb. Fu questa, quindi, un'epoca decisiva per la formazione del pensiero politico di Camillo Benso, che fra i venti e i trent'anni svilupp\u00f2 anche una propensione conservatrice, di deciso contrasto all'evento rivoluzionario.\nRiguardo alla religione, ad essa riconosceva un'importante funzione, ma solo come una fase dello sviluppo che la sua cultura borghese aveva gi\u00e0 superato. Il Cristianesimo rimase, tuttavia, vivo in Cavour come insegnamento etico.\nI salotti intellettuali.\nFra il 1837 e il 1840, il giovane conte torn\u00f2 a Parigi e ne frequent\u00f2 la mondanit\u00e0. Ma nei soggiorni francesi del 1842-1843 occuparono il primo posto i salotti intellettuali. In quegli anni frequent\u00f2 assiduamente la Sorbona, e incontr\u00f2 scrittori come Alexander Dumas, Sainte-Beuve e Prosper M\u00e9rim\u00e9e, il filosofo Victor Cousin e soprattutto gli esponenti della monarchia di Luigi Filippo della quale Cavour conservava una viva ammirazione: Adolphe Thiers, Louis-Mathieu Mol\u00e9 e \u00c9tienne-Denis Pasquier. Assistette alle sedute parlamentari, dove ebbe modo di riconfermare la propria stima per Guizot e Tocqueville, ed entr\u00f2 in contatto con esponenti dell'alta finanza francese.\nCavour, tuttavia, continuava a nutrire grande considerazione anche per la Gran Bretagna dove, nel 1843, riusc\u00ec ad entrare in uno dei salotti pi\u00f9 importanti dell'aristocrazia londinese, quello dell'esponente \"whig\" Henry Petty-Fitzmaurice di Lansdowne.\nNonostante provasse tale stima per la Francia e la Gran Bretagna, Cavour non dimentic\u00f2 mai che queste due nazioni, progredite e fortunate, erano s\u00ec un esempio politico ma non per questo si sarebbero trasformate per lui in una nuova patria."}
{"id": "3102582", "revid": "767487", "url": "https://it.wikipedia.org/wiki?curid=3102582", "title": "Shame (Robbie Williams)", "text": "Shame \u00e8 una canzone di Robbie Williams, primo singolo estratto dal suo secondo greatest hits, intitolato \"\". Il singolo \u00e8 una ballata pop eseguita in duetto con Gary Barlow.\nIl brano vede Barlow e Williams duettare assieme, i due non si esibivano assieme dal 1995, anno in cui Williams lasci\u00f2 i Take That. \u00c8 stato scritto a quattro mani da Barlow e Williams, nel febbraio 2010.\nDopo la diffusione radiofonica, avvenuta dal 26 agosto 2010, il singolo \u00e8 stato pubblicato su etichetta Virgin Records il 4 ottobre 2010.\nVideoclip.\nIl videoclip del singolo \u00e8 stato diretto da Vaughan Arnell e girato sulle montagne rocciose di Santa Barbara. Il video \u00e8 un omaggio al pluripremiato film di Ang Lee \"I segreti di Brokeback Mountain\", in cui Williams e Barlow si scambiano languidi sguardi in un bar dalle atmosfere country. Attratti l'uno dall'altro, i protagonisti si denudano con l'intento di buttarsi in un lago da un dirupo, come una delle scene del film, ma alla fine del video Williams e Barlow desistono dal loro intento."}
{"id": "3102588", "revid": "1048993", "url": "https://it.wikipedia.org/wiki?curid=3102588", "title": "Trollz", "text": "Trollz \u00e8 una serie televisiva animata statunitense del 2005, trasmessa per la prima volta in Italia dal 3 aprile 2006 su Italia 1.\nTrama.\nLa serie narra le avventure di cinque fatine, le trollz, amanti della moda, della musica e dei ragazzi. Sono caratterizzate da folte capigliature dai colori brillanti e vivono nella cittadina di Trollzpolis; il loro \u00e8 un mondo caratterizzato dalla magia, dai colori sgargianti e da tanta allegria, quest'ultima, per\u00f2, viene offuscata dal perfido Simon, un folletto malvagio che insieme al suo animaletto Snarf, metter\u00e0 le cinque eroine molto spesso nei guai. Le trollz si definiscono amiche per tutta la vita e considerano l'amicizia il valore principale del loro gruppo.\nEdizione italiana.\nLa serie animata \u00e8 andata in onda per la prima volta in Italia il 3 aprile 2006 su Italia 1, alle ore 7:50. \u00c8 stato replicato dopo alcuni anni dalla rete del digitale terrestre Hiro dal 17 agosto 2010 alle 9:05 e 13:40.\nSigla italiana.\n\"Siamo le Trollz\" \u00e8 il titolo della sigla iniziale e finale della serie, composta da Luca Orioli e Graziella Caliandro e interpretata da Elena Tavernini. La sigla \u00e8 reperibile nei CD \"Cartoonlandia Boys &amp; Girls Story\" e \"Cristina D'Avena e i tuoi amici in TV 19\" pubblicati nel 2006."}
{"id": "3102597", "revid": "120511176", "url": "https://it.wikipedia.org/wiki?curid=3102597", "title": "Hotel Nettuno", "text": "L'albergo Nettuno di Pisa prendeva il suo nome dalla presenza di una statua romana, oggi non pi\u00f9 in loco, che alcuni eruditi indicavano all'entrata dello scalo pi\u00f9 importante della Repubblica medioevale a cui avrebbero attraccato trionfalmente le navi di ritorno dalla conquista delle Baleari nel 1115, conquista che permise a Pisa di rafforzare le relazioni commerciali con i regni catalani e tutta l'area occitanica. \nI recenti restauri della facciata hanno mostrato i resti di una torre in verrucano, attribuita in propriet\u00e0 alla famiglia Gaetani, probabili feudatari del castello di Ibelin in Israele. \nStoria.\nL'albergo venne realizzato dalla famiglia Feroci, gestori a met\u00e0 ottocento dell'adiacente caff\u00e8 dell'Ussero, acquistando due edifici storici: il palazzo Lupo Parra con la facciata realizzata dall'architetto Alessandro Gherardesca nel 1831, che ha conferito all'edificio una immagine decisamente mitteleuropea, e palazzo Aulla Franceschi in angolo a via Curtatone. \nUna leggenda vorrebbe che dal palazzo Lupo Parra sarebbe partito il corteo con l'Albero della libert\u00e0, quando i francesi repubblicani fecero il loro ingresso a Pisa alla fine del settecento.\nLauretta Cipriani, vedova Parra, vi terr\u00e0 un importante salotto politico e letterario a met\u00e0 ottocento.\nPalazzo Aulla Franceschi fu abitazione di Luca Martini, provveditore delle Galee e dell'Ufficio dei fossi in Pisa dalla fine del 1547 alla morte e promotore del rinnovamento urbanistico della citt\u00e0 Granducale.\nL'albergo era dotato di centodieci camere e di vari saloni di rappresentanza, arredati con estrema eleganza. Una \"brochure\" pubblicata alla fine dell'Ottocento descriveva una \u00ab...\"salle de rec\u00e9ption pour 300 personnes, des salons r\u00e9s\u00e9rv\u00e9s aux dames, des salons de lecture et de musique, d'un jardin d'hiver, d'une galerie, d'un salon concert (...). Aucun hotel de Pise ne surpasse l'Hotel Nettuno en \u00e9l\u00e9gance et bon gout.\"\u00bb.\nNel 1845 al secondo piano dell'albergo vi si spense il nonno di Mademoiselle De La Morini\u00e8re: Jean Poussielgue, esiliato a Pisa dal 1821 e che aveva partecipato alla Campagna d'Egitto di Napoleone insieme a Marc B\u00e9darride, a Jean Baptiste Joseph Fourier, a Bernardino Drovetti ed a Jean Baptiste Henraux.\nil 25 marzo 1925 vi soggiornarono la regina vittoria e il re George V in visita a Pisa. \nL'ex albergo Nettuno \u00e8 rimasto in attivit\u00e0 fino alla seconda met\u00e0 del novecento ed \u00e8 oggi sede della casa dello studente conosciuta come Residenza Nettuno.\nLetteratura.\nL'hotel Nettuno di Pisa offr\u00ec alloggio a Mattia Pascal durante il suo ritorno da Roma verso la Liguria nel romanzo \"Il fu Mattia Pascal\" di Luigi Pirandello.\nVirginia Woolf nell'aprile del 1933, nel corso di una vacanza in Italia, in compagnia del marito Leonard, soggiorn\u00f2 al Nettuno di Pisa. Era venerd\u00ec 12 maggio e la scrittrice appunt\u00f2 nel suo diario \u00abNon riesco a pensare, stasera, sentendomi alle stelle in una stanza del Nettuno di Pisa, popolatissimo di turisti francesi. L'Arno corre via col la solita spuma color caff\u00e8. Abbiamo passeggiato nei chiostri: questa \u00e8 la vera Italia, con l'antico odore di polvere, la gente che brulica nelle strade, sotto la - come si chiama? - credo che le strade coi portici si chiamino loggiati\u00bb. Virginia e il marito viaggiavano a bordo della loro Lanchester."}
{"id": "3102598", "revid": "767487", "url": "https://it.wikipedia.org/wiki?curid=3102598", "title": "Skindred", "text": "Gli Skindred sono un gruppo musicale heavy metal britannico, formatosi nel 1998 nel Galles per iniziativa del cantante Benji Webbe.\nStile musicale.\nNella loro musica la band mescola diversi generi come reggae, rock alternativo, punk rock, hardcore punk, drum and bass, dubstep e rap."}
{"id": "3102600", "revid": "647919", "url": "https://it.wikipedia.org/wiki?curid=3102600", "title": "SKBiH", "text": ""}
{"id": "3102609", "revid": "36426", "url": "https://it.wikipedia.org/wiki?curid=3102609", "title": "Madonna col Bambino (Angelico Uffizi)", "text": ""}
{"id": "3102612", "revid": "212348", "url": "https://it.wikipedia.org/wiki?curid=3102612", "title": "Kathy Dahlkemper", "text": "Membro del Partito Democratico, ha rappresentato la Pennsylvania al Congresso dal 2009 al 2011. Ha vinto le elezioni battendo Phil English, rappresentante da ben sette mandati, ma \u00e8 stata poi sconfitta a sua volta quando ha cercato la rielezione. La Dahlkemper faceva parte della Blue Dog Coalition."}
{"id": "3102620", "revid": "1543377", "url": "https://it.wikipedia.org/wiki?curid=3102620", "title": "Campionati mondiali di triathlon long distance", "text": "Una gara non ufficiale di Campionati del mondo long distance (4\u00a0km di nuoto, 120\u00a0km bici e 32\u00a0km corsa) si \u00e8 svolta con cadenza annuale a Nizza, dal 1982 al 1993.\nNel 1994 la competizione \u00e8 diventata ufficiale, sotto il patrocinio della World Triathlon e dal 1996 si svolge in localit\u00e0 situate in tutto il mondo."}
{"id": "3102621", "revid": "124123", "url": "https://it.wikipedia.org/wiki?curid=3102621", "title": "Pero da Ponte", "text": "Di possibile origine galiziana e scudiero di professione, Afonso Eanes do Coton lo chiama segrel: \nFu attivo durante i regni di Ferdinando III e Alfonso X. \n\u00c8 autore di 53 testi: 7 \"cantigas de amor\", 7 \"cantigas de amigo\", 23 \"cantigas de escarnio\", 3 satire letterarie contro Sueiro Eanes, 1 \"planto\" burlesco, 4 \"serventesios\" morali, 2 elogi, 4 \"plantos\", 1 \"tenz\u00f3n\" e 1 partimen. "}
{"id": "3102622", "revid": "1543377", "url": "https://it.wikipedia.org/wiki?curid=3102622", "title": "Miss Tanzania", "text": "Miss Mondo Tanzania \u00e8 un concorso di bellezza che si tiene annualmente dal 1994. La vincitrice ha la possibilit\u00e0 di rappresentare la Tanzania a Miss Mondo. Attraverso il concorso di \"Miss Universo Tanzania\" vengono selezionate le rappresentanti della Tanzania per gli altri concorsi internazionali: Miss Universo (vincitrice), Miss Terra e Miss International (le altre finaliste)."}
{"id": "3102623", "revid": "223320", "url": "https://it.wikipedia.org/wiki?curid=3102623", "title": "Miss Universo Tanzania", "text": ""}
{"id": "3102631", "revid": "2099184", "url": "https://it.wikipedia.org/wiki?curid=3102631", "title": "Isabell Werth", "text": "Vanta 6 partecipazioni ai Giochi olimpici e 12 medaglie conquistate nell'Equitazione.\nBiografia.\n\u00c8 stata quattro volte consecutive (dal 1991 al 1997), campionessa europea di dressage a livello individuale."}
{"id": "3102632", "revid": "287204", "url": "https://it.wikipedia.org/wiki?curid=3102632", "title": "Walmart Soundcheck (Ashley Tisdale)", "text": "Walmart Soundcheck \u00e8 un EP contenente le performance live di sei canzoni provenienti dall'album \"Guilty Pleasure\" di Ashley Tisdale. L'EP \u00e8 stato pubblicato il 1\u00ba agosto 2009 dai Warner Bros. Records nel solo formato di download digitale."}
{"id": "3102633", "revid": "465169", "url": "https://it.wikipedia.org/wiki?curid=3102633", "title": "He Said She Said (EP)", "text": ""}
{"id": "3102635", "revid": "1924342", "url": "https://it.wikipedia.org/wiki?curid=3102635", "title": "Flashing Lights (Kanye West)", "text": "Flashing Lights \u00e8 un brano musicale del rapper statunitense Kanye West, estratto come quarto singolo dall'album \"Graduation\" del 2007.\nLa canzone \u00e8 stata prodotta da West e Eric Hudson e figura il featuring del cantante R&amp;B Dwele, oltre ad ulteriori parti cantante di Connie Mitchell degli Sneaky Sound System. La copertina del CD Singolo \u00e8 stata disegnata dall'artista giapponese Takashi Murakami.\nHa raggiunto la tredicesima posizione nella classifica dei migliori singoli del 2008 redatta da Pitchfork."}
{"id": "3102642", "revid": "465169", "url": "https://it.wikipedia.org/wiki?curid=3102642", "title": "Homecoming (Kanye West)", "text": "Homecoming \u00e8 un brano musicale del rapper statunitense Kanye West, estratto come quinto ed ultimo singolo dall'album \"Graduation\" del 2007. La canzone \u00e8 stata prodotta da West e Warryn \"Baby Dubb\" Campbell e figura il featuring di Chris Martin, frontman dei Coldplay.\nIl video musicale del brano \u00e8 stato diretto da Hype Williams."}
{"id": "3102644", "revid": "438304", "url": "https://it.wikipedia.org/wiki?curid=3102644", "title": "Heike Kemmer", "text": "Vincitrice di due medaglie d'oro olimpiche nel dressage a squadre (ad Atene 2004 e Pechino 2008) ed un bronzo nel dressage individuale (a Pechino 2008)."}
{"id": "3102650", "revid": "599013", "url": "https://it.wikipedia.org/wiki?curid=3102650", "title": "Marc\u00e3o (calciatore 1973)", "text": "Caratteristiche tecniche.\nEra un attaccante forte fisicamente e concreto nel suo modo di giocare, cercando spesso il gol.\nCarriera.\nInizi\u00f2 la sua carriera nel 1990 nella Juventus di San Paolo del Brasile. La stagione successiva pass\u00f2 al Matsubara di Paran\u00e0 dove realizz\u00f2 8 gol in 15 partite del campionato statale.\nNel 1992 si trasfer\u00ec agli uruguaiani del Montevideo Wanderers dove disput\u00f2 due campionati di Primera Divisi\u00f3n. Nella stagione 1993 segn\u00f2 9 gol.\nNel 1993 torn\u00f2 in patria prima allo Sport di Recife, poi all'Ara\u00e7atuba prima di espatriare nuovamente, in Messico, al Toluca.\nNel 1994 si riaccas\u00f2 al Matsubara, in S\u00e9rie C, e a novembre prima fece un provino e poi ottenne l'ingaggio da parte degli italiani del Torino, che lo presero in prestito.\nCon i \"granata\" esord\u00ec in Serie A l'11 dicembre 1994 in Torino- (2-0), subentrando al 90' ad Andrea Silenzi.\nA fine stagione, dopo 4 presenze senza reti, fece nuovamente ritorno in patria al Mogi Mirim, dove rest\u00f2 tre stagioni e mezza vincendo la S\u00e9rie A2 del campionato dello stato di San Paolo. Dal 1999 al 2000 gioc\u00f2 nel Mirassol.\nNel 2000 fu ingaggiato dallo Spartak Mosca, con cui disput\u00f2 due stagioni vincendo due titoli nazionali e due Coppe dei Campioni della CSI, partecipando inoltre anche a una Champions League, nella quale segn\u00f2 4 reti, di cui una in pallonetto.\nNel 2001-2002 approd\u00f2 in Germania, al St. Pauli, giocando una Bundesliga e una Zweite Liga, la seconda divisione tedesca.\nNel 2004 fece di nuovo ritorno in Brasile, prima al Bahia e poi al Guarani.\nNel 2005-2006 torn\u00f2 in Europa nel campionato svizzero con la maglia dell'Yverdon.\nChiuse la carriera vestendo le maglie di Nacional-PR (Rol\u00e2ndia) (con cui vinse un campionato statale di seconda divisione nel 2008) e Portuguesa."}
{"id": "3102652", "revid": "438304", "url": "https://it.wikipedia.org/wiki?curid=3102652", "title": "Nadine Capellmann", "text": "Ha vinto due medaglie d'oro olimpiche nel dressage a squadre, sia ad Sydney 2000 che a Pechino 2008."}
{"id": "3102655", "revid": "36426", "url": "https://it.wikipedia.org/wiki?curid=3102655", "title": "Giuliano d'Arrigo", "text": ""}
{"id": "3102659", "revid": "110157", "url": "https://it.wikipedia.org/wiki?curid=3102659", "title": "Serie A 1967 (hockey su pista)", "text": "La Serie A 1967 \u00e8 stata la 44\u00aa edizione (la 18\u00aa a girone unico), del torneo di primo livello del campionato italiano di hockey su pista. La competizione ha avuto inizio il 3 giugno e si \u00e8 conclusa il 30 settembre 1967.\nLo scudetto \u00e8 stato conquistato dalla per la diciannovesima volta nella sua storia.\nStagione.\nNovit\u00e0.\nA prendere il testimone del e del retrocesse in serie B vi furono, vincendo il campionato cadetto, la di Milano e la ; i meneghini mancavano dalla serie A dal 1964 mentre l'ultima apparizione dei toscani era avvenuta nella stagione del 1965. Al torneo parteciparono: , , , , , , , e appunto la Pirelli e la Pro Follonica. \nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in serie B.\nAvvenimenti.\nIl campionato inizi\u00f2 il 3 giugno e si concluse il 30 settembre 1967. Il girone di andata fu caratterizzato da un equilibrio tra le varie squadre partecipanti; nessun team riusc\u00ec ad imporsi in maniera marcata. Fu l'Amatori Modena a prendere la testa della classifica ma fu subito scalzata da tale posizione al turno successivo dai campioni in carica del Monza; anche i brianzoli per\u00f2 persero subito la posizione venendo superati nuovamente dai modenesi e dal sorprendente Breganze. Furono proprio i veneti ad issarsi in cima alla classifica all'ottava tornata per poi incappare in sei turni senza vittorie lasciando via libera al ritorno della Triestina e del Novara. Furono quest'ultimi due club a caratterizzare la lotta finale per il titolo, lotta che arrise ai friulani che in questo modo vinsero per la diciannovesima volta il titolo. Questo fu l'ultimo campionato vinto dalla formazione di Trieste, guidata per l'ultima volta in panchina da Mario Cergol, prima di avviarsi a un lento declino che la porter\u00e0 prima a retrocedere nelle serie inferiori del campionato e poi a cessare le attivit\u00e0. La Triestina acquis\u00ec il diritto di rappresentare l'Italia in coppa dei Campioni. Il Novara vinse la seconda edizione della coppa Italia. Retrocedettero in serie B l'Arengo Mona e Pirelli di Milano. Per entrambe le squadre questo fu l'ultimo campionato di massima serie disputato. Beniamino Battistella del Laverda Breganze segnando 43 reti vinse per la prima volta la classifica dei cannonieri.\nClassifica finale.\nLegenda:\nNote:"}
{"id": "3102663", "revid": "30610", "url": "https://it.wikipedia.org/wiki?curid=3102663", "title": "Pesello", "text": "Biografia.\nLa sua figura, nota dalle fonti antiche, \u00e8 piuttosto oscura, nonostante si conoscano alcuni documenti che lo riguardano, ricostruiti da Ugo Procacci nel 1960. Si sa che nel 1416 aveva costituito una compagnia di pittori e che nel 1420 fu tra i partecipanti al concorso per la cupola del Duomo.\nNon si conosce alcuna opera certa di sua mano. Federico Zeri gli ha assegnato la \"Madonna dell'Umilt\u00e0\" degli Uffizi (attribuzione contesa con Masolino), due frammenti con \"Teste di sante\" oggi a Gloucester, una testa forse di \"Madonna\" in collezione Schuster a Milano e un dipinto a Rotterdam, che costituirebbero un \"corpous\" di un artista dallo stile elegante e calligrafico, aggiornato alle delicatezze dello stile gotico internazionale. \nA lui sono attribuite anche alcune decorazione in opere di Filippo Brunelleschi, come i cieli stellati della Sagrestia Vecchia e della cappella dei Pazzi. \nSuo nipote abiatico (figlio di sua figlia) fu il pittore Pesellino, a sua volta figlio di Stefano di Francesco. "}
{"id": "3102676", "revid": "729019", "url": "https://it.wikipedia.org/wiki?curid=3102676", "title": "C\u00f4te Fleurie", "text": "La C\u00f4te Fleurie (\"Costa Fiorita\") \u00e8 un tratto di costa affacciata sulla Baia della Senna, nella Manica, della regione francese della Normandia (Francia nord-occidentale) e, pi\u00f9 precisamente, del dipartimento del Calvados, in Bassa Normandia, caratterizzato dalla presenza di localit\u00e0 balneari mondane.\nLe localit\u00e0 pi\u00f9 famose della costa sono Deauville, Trouville, Honfleur, Cabourg (stazione balneare dove soggiorn\u00f2 a lungo Marcel Proust) e Houlgate.\nGeografia.\nCollocazione.\nLa C\u00f4te Fleurie si trova ad est della C\u00f4te de Nacre (\"Costa di Madreperla\"), la costa delle spiagge dello sbarco in Normandia e a sud-ovest di Le Havre e della C\u00f4te d'Alb\u00e2tre (\"Costa d'Alabastro\"), nonch\u00e9 ad ovest dell'estuario della Senna. I suoi confini sono segnati approssimativamente dall'estuario del fiume Orne ad ovest e da quello della Senna ad est, nonch\u00e9 tra le localit\u00e0 di Merville-Franceville-Plage (ad ovest) ed Honfleur (ad est)."}
{"id": "3102688", "revid": "729019", "url": "https://it.wikipedia.org/wiki?curid=3102688", "title": "No. 225 Squadron RAF", "text": "Il No. 225 Squadron RAF fu costituito il 1\u00ba aprile 1918 ad Alimini, nei dintorni di Otranto come \"Camel Flight\", nel No. 66 Wing del Royal Naval Air Service (RNAS) di Otranto, e fu equipaggiato con caccia biplani Sopwith Camel per scortare missioni di bombardamento contro obiettivi in Albania e Montenegro. A settembre \u00e8 stato suddiviso in n. 481, 482 e 483 Flights. Cessate le ostilit\u00e0 della prima guerra mondiale, lo Squadron venne sciolto il 18 dicembre 1918.\nL'11 ottobre 1939 lo Squadron fu ricostituito presso la base RAF di Odiham dalla sezione 'B' del No. 614 Squadron RAF, su velivoli leggeri da ricognizione Westland Lysander. Nel 1942 lo Squadron transit\u00f2 sugli Hawker Hurricane e poi sui North American Mustang. Dopo la partecipazione all'invasione Alleata della Tunisia lo Squadron inizi\u00f2 il passaggio ai Supermarine Spitfire nel gennaio 1943.\nNel settembre 1944, dopo l'invasione della Francia meridionale, lo Squadron torn\u00f2 in Italia, dove rimase fino allo scioglimento avvenuto il 7 gennaio 1947.\nVenne ricostituito l'ultima volta il 1\u00ba gennaio 1960 dalla Joint Experimental Helicopter Unit operante sui Bristol Sycamore e Westland Whirlwind. Lo Squadron fu basato ad Andover fino allo spostamento a Odiham nel maggio 1960, e poi in Malaysia nel novembre 1963. Lo Squadron si sciolse il 1\u00ba novembre 1965.\nCuriosit\u00e0.\nLo Spitfire Mk.IX EN 199, ultimo superstite degli aeroplani che volarono con il 225 Squadron in Italia, \u00e8 stato sottoposto a restauro negli anni novanta ed ora \u00e8 visibile al Malta Aviation Museum."}
{"id": "3102691", "revid": "31886", "url": "https://it.wikipedia.org/wiki?curid=3102691", "title": "Battaglia di Bapaume (1871)", "text": "La battaglia di Bapaume fu combattuta nel contesto della guerra franco-prussiana il 3 gennaio 1871, presso il centro di Bapaume, tra le forze del generale dell'Armata del Nord, Louis Faidherbe e quelle prussiane del generale Edwin von Manteuffel.\nFaidherbe, deciso il ritiro delle proprie truppe dal teatro dello scontro, sar\u00e0 affrontato nuovamente dalla forze prussiane due settimane dopo nella Battaglia di Saint-Quentin, ultimo atto della guerra.\nSvolgimento.\nIl 2 gennaio il generale Faidherbe, al comando di due corpi d'armata, si mosse per attaccare al fine di liberare dall'assedio la citt\u00e0 di P\u00e9ronne.\nIl comandante francese calcol\u00f2 male i movimenti prussiani: egli reputava di dover trovare il grosso delle forze nemiche ad ovest di Bapaume e Bucquoy; in questo modo spost\u00f2 una parte consistente delle sue forze (il XXII corpo) in prossimit\u00e0 di questi luoghi. Le condizioni climatiche erano delle peggiori. La neve copriva l'intera zona della battaglia e il freddo era intenso. Il XXIII corpo avanz\u00f2 dritto su Bapaume e una divisione del XXIII corpo venne bloccata da una piccola forza di cavalleria. Solo il 3 gennaio Faidherbe riusc\u00ec a condurre il suo XXII corpo a Bapaume e a quel punto i tedeschi sembrarono pronti ad uno scontro casa per casa.\nI francesi tuttavia decisero di compiere movimenti al di fuori dell'abitato ed evitare i combattimenti per le strade. Il XXIII corpo che avrebbe dovuto costituire il lato a sinistra della forza che doveva stringere i prussiani in una morsa, fu tuttavia rallentato dall'artiglieria. Alla fine, Faidherbe decise di ritirarsi, tra lo stupore del XXII corpo che pure aveva condotto assalti vittoriosi, mentre i tedeschi erano provati, a corto di munizioni e, in pi\u00f9, in inferiorit\u00e0 numerica. La conquista di Bapaume, con un'insistenza maggiore da parte dei francesi, si sarebbe potuta raggiungere. Cinque giorni pi\u00f9 tardi, dopo una settimana di cannoneggiamenti ininterrotti, P\u00e9ronne capitol\u00f2."}
{"id": "3102692", "revid": "466539", "url": "https://it.wikipedia.org/wiki?curid=3102692", "title": "Freedom Press", "text": "Freedom Press \u00e8 la pi\u00f9 antica casa editrice anarchica di tutti i paesi anglofoni ed \u00e8 la pi\u00f9 grande del Regno Unito. Venne fondata nel 1886 a Whitechapel, un quartiere nel East End di Londra. Oltre che ai suoi numerosi libri e opuscoli, il gruppo pubblica anche un periodico quindicinale, \"Freedom\" (libert\u00e0, in inglese), l'unico giornale nazionale anarchico regolare in Gran Bretagna.\nStoria.\nNel 1886 un gruppo di amici, tra cui P\u00ebtr Kropotkin, che gi\u00e0 pubblicavano il giornale Freedom, decisero di fondare la casa editrice, che ha operato, con brevi pause, sin da allora. Quando, all'inizio del 1945, Vernon Richards, il gestore di Freedom Press, ed altri tre editori furono arrestati con l'accusa di \"aver minato l'affetto dei membri delle Forze di Sua Maest\u00e0\", Benjamin Britten, E. M. Forster, Augustus John, Herbert Read, Osbert Sitwell e George Orwell istituirono il Comitato per la Difesa della Libert\u00e0 con l'obbiettivo di \"ripristinare le libert\u00e0 elementari degli individui e delle organizzazioni, e per difendere coloro che sono stati perseguitati per aver esercitato il loro diritto d'esprimersi\".\nNel marzo 1993 la libreria fu attaccata dal gruppo neofascista Combat 18, e infine bruciata. L'edificio conserva ancora qualche danno visibile e sono state installate delle protezioni di metallo alle porte e le finestre al piano terra, per proteggere da qualsiasi altro atto di violenza. Oggi Freedom Press rimane in uso come casa editrice, mentre la stampa \u00e8 stata affidata ad Aldgate Press (una cooperativa fondata nel 1981). L'edificio ospita inoltre un club indipendente, un archivio, una biblioteca, un hacklab e un giornale. Freedom Press ha pubblicato opere di Colin Ward, Murray Bookchin, Gaston Leval, William Blake, Herbert Read e molti altri, oltre a 43 edizioni del giornale The Raven. I soggetti dei libri recenti sono stati Emiliano Zapata, Nestor Makhno e la ristampa di \"L'ABC dell'anarchismo\" di Alexandr Berkman."}
{"id": "3102694", "revid": "1543377", "url": "https://it.wikipedia.org/wiki?curid=3102694", "title": "Galciana", "text": "Galciana \u00e8 una frazione del comune di Prato in Toscana, attraversata dal Fosso di Iolo, situata nella zona occidentale della provincia di Prato. Il paese conta circa abitanti e dista da Firenze.\nStoria.\nLe prime notizie del centro abitato risalgono al VI o VII secolo quando si insediarono i longobardi e inizi\u00f2 la coltivazione del riso nella zona forse prima paludosa.\nLa prima fonte scritta sull'esistenza di Galciana risale al 1040. Secondo alcuni cenni storici sembra che la frazione sia la pi\u00f9 antica della provincia di Prato. Il paese si \u00e8 successivamente sviluppato intorno alla chiesa di San Pietro.\nInsieme a tutto il territorio pratese, Galciana conosce un periodo di notevole sviluppo demografico tra il Trecento e il Cinquecento, grazie alla favorevole collocazione del territorio vicino ai maggiori crocevia del tempo.\nIl territorio galcianese \u00e8 circondato da alcuni piccoli riferimenti toponomastici che hanno una propria storia, identit\u00e0 e riconoscibilit\u00e0: Borgo Organo, Case Landini, il Paradisino, le Lame, i Trebbi, Valdingole e il Fondaccio.\nMonumenti e luoghi d'interesse.\nChiesa di San Pietro a Galciana.\nLa chiesa di San Pietro a Galciana risale al XII secolo, ed \u00e8 stata oggetto di restauro ottocentesco. Conserva all'interno dell'abside affreschi del tardo Trecento, opera di Antonio Vite (un redentore benedicente, luminosa figura giovanile, e gli Apostoli), e un ciborio quattrocentesco a tempietto di ambito michelozziano.\nNuova Chiesa di San Pietro a Galciana.\nTra il 1956 e il 1965, alla vecchia chiesa, \u00e8 stata affiancata l'attuale chiesa parrocchiale, realizzata da Ivo Lambertini con la collaborazione di Primo Saccardi, caratterizzata dalle numerose vetrate di Tito Amodei e dagli spazi liturgici curati dallo scultore pistoiese Iorio Vivarelli nel 1965-66, con un drammatico crocifisso e un originale ciborio.\nVilla Cesare Guasti.\nLa costruzione della villa risale agli inizi del 1600. Nel XIX secolo fu acquistata dallo scrittore e filosofo italiano Cesare Guasti.\nLa Colombaia.\nLa Colombaia, composta da un corpo allungato e una robusta torre, \u00e8 stata edificata in epoca medievale. La torre ha una muratura in mattoni e ciottoli di fiume. Il corpo allungato aggiunto, presenta una loggia al primo piano adesso murata.\nVilla Organi o del Dottore.\nNon \u00e8 chiara la propriet\u00e0 originaria della villa. Si ipotizza che fosse della famiglia di Matteo degli Organi, detto Matteo da Prato, celebre organaio pratese del '400. Quest'edificio \u00e8 oggetto di una leggenda diffusa a Galciana, che narra di una festa interrotta dalla visita del diavolo in persona.\nVilla Baroncelli detta Il Cembalo.\n\u00c8 una villa ottocentesca che in passato \u00e8 stata oggetto di avvenimenti particolari: nel 1917 il padre di famiglia, nonch\u00e9 proprietario della villa, Baroncello Baroncelli uccise i suoi figli. Negli anni successivi, Ferruccio Baroncelli, un discendente, raccontava di aver trovato delle monete di epoca romana nei campi di sua propriet\u00e0.\nCasa Fondaccio.\nCasa Fondaccio \u00e8 un'antica dimora di origine contadina, edificata in via del Fondaccio intorno al 1820 all'interno della vecchia Tenuta del Fondaccio. Nel corso dei secoli la Tenuta si \u00e8 ridotta lentamente fino a quasi scomparire ed essere inglobata nell'attuale zona residenziale della parte vecchia del paese. L'antica dimora ha subito nel tempo diverse ristrutturazioni, in particolar modo dopo la seconda guerra mondiale, quando fu aggiunto il secondo piano mansardato. A tutt'oggi Casa Fondaccio appartiene ai discendenti della famiglia che la fece edificare, nel XIX secolo, a presidio della Tenuta.\nSociet\u00e0.\nTradizioni e folclore.\nSet cinematografici.\nNel 1977 Galciana fu il set di alcune scene di \"Berlinguer ti voglio bene\" di Giuseppe Bertolucci. Nella pellicola sono riconoscibili le vie storiche del paese ed il circolo \"Renzo degli Innocenti\".\nNel 1982 Galciana fu il set di una scena di \"Madonna che silenzio c'\u00e8 stasera\" di Maurizio Ponzi. Nella pellicola si vede uno scorcio del passaggio a livello, un tempo posto in via Ciulli.\nLa processione di Ges\u00f9 morto del Venerd\u00ec Santo.\nUna manifestazione religiosa del venerd\u00ec Santo con processioni in costume.\nFesta San Pietro Apostolo.\nManifestazione dedicata ai festeggiamenti in onore di San Pietro Apostolo patrono del paese di Galciana. L'iniziativa si svolge per un periodo di circa 10 giorni e termina il 29 giugno con una celebrazione pirotecnica.\nOspedali.\nLa frazione di Galciana ospita dal settembre 2013 il nuovo Ospedale di Prato che \u00e8 situato tra l'abitato di Galciana a sud e la ferrovia a nord, delimitato ad est da via Becherini ed a ovest da via Ciulli.\nCultura.\nBiblioteca comunale circoscrizione Prato Ovest.\nLa Biblioteca della Circoscrizione Ovest, comunemente conosciuta come Biblioteca di Galciana, appartiene alla rete bibliotecaria urbana del Comune di Prato, coordinata dalla Biblioteca comunale \"A. Lazzerini\" e possiede circa \nFilarmonica G. Puccini.\nNel 1856 venne fondata la banda musicale A. Boito in onore del noto compositore italiano. Dopo un periodo di inattivit\u00e0, fu ricostituita nel 1979 con l'attuale nome di Filarmonica G. Puccini e dal 1990 fa parte del Comitato Cittadino Attivit\u00e0 Musicali e pi\u00f9 recentemente si \u00e8 iscritta all'associazione nazionale Anbima (Associazione Nazionale delle Bande Italiane Musicali Autonome).\nTeatro di Galciana.\nIl teatro di Galciana \u00e8 un teatro di performance d'arte costruito nell'ex cinema del paese.\nInfrastrutture e trasporti.\nAutostrade.\nLa frazione \u00e8 collegata alla rete autostradale nazionale tramite L'autostrada A11, nota anche come Firenze-Mare, tramite lo svincolo di Prato ovest.\nFerrovie.\nLa frazione \u00e8 collegata al sistema ferroviario nazionale tramite la Stazione di Prato Borgonuovo che dista circa dal centro del paese. Il tratto \u00e8 servito dalla CAP tramite la linea LAM BLU.\nCucina.\nMortadella di Prato.\nI primi documenti noti a riguardo risalgono al 1733. Quasi scomparsa all'epoca del secondo dopoguerra, \u00e8 stata rilanciata a partire dagli anni '90 da parte di un salumificio di Galciana che le diede rapida diffusione. La ricetta originale \u00e8 stata modificata, all'inizio del millennio, da un salumificio di Prato, unico produttore a livello provinciale, per renderla pi\u00f9 adeguata ai gusti contemporanei. Si abbina ai fichi, preferibilmente di variet\u00e0 dottato di Carmignano, al miele, ai carciofini all'olio, con pecorino stagionato e alla \u201cbozza\u201d pratese, un tipico pane locale.\nPresidio Slow Food dal 2000, ha acquisito il marchio IGP dal febbraio 2016.\nRiso in brodo di carne con uovo benedetto sbriciolato.\nIl giorno della Pasqua, in genere a pranzo, secondo la tradizione viene preparato riso in brodo di carne con un uovo benedetto sbriciolato. La mattina di Pasqua le uova, tipicamente di gallina, vengono immerse in acqua bollente con le loro conchiglie integre e cotte in modo tale che l'albume e il tuorlo si solidifichino. Successivamente vengono portate in chiesa per la messa e, una volta benedette, vengono sgusciate e sbriciolate all'interno di una scodella e successivamente viene aggiunto il riso in brodo di carne. Elemento distintivo della ricetta galcianese, rispetto ad altri piatti simili, sta nel fatto che l'uovo deve essere \"spiaccicato\" con una forchetta nel piatto.\nSport.\nCalcio.\nLa principale squadra di calcio della frazione \u00e8 la \"S.S.D. Galcianese\", fondata nel 1952 sulle ceneri della \"Giovent\u00f9 Nuova\" di Prato. Il periodo di maggiore successo della societ\u00e0 \u00e8 stato negli anni '50, con la partecipazione al campionato di Prima Divisione, fino agli inizi degli anni '60.\nNegli anni a seguire si succedono promozioni in Prima Categoria e retrocessioni in Seconda Categoria. Nel giugno del 2017, piazzandosi come seconda classificata nel girone D del campionato di Seconda Categoria della Toscana, chiede ed ottiene il ripescaggio in Prima Categoria. Dal campionato 2017-18 \u00e8 stata inserite nel girone B della Toscana.\nLa Galcianese disputa le sue partite interne presso lo Stadio Comunale Luca Conti."}
{"id": "3102695", "revid": "767487", "url": "https://it.wikipedia.org/wiki?curid=3102695", "title": "Simon Curtis (cantante)", "text": "Ha raggiunto la fama per l'interpretazione di Royce Du Lac nel film \"Spectacular!\".\nDopo aver pubblicato un extended play, \"Alter Boy\", Curtis ha inciso il suo album di debutto, \"8Bit Heart\", nel 2010, seguito da \"\u2206ML\", secondo album pubblicato l'anno seguente.\nCurtis ha vinto la rivista il concorso \"Get Famous\" di Johnny Wright, \u00e8 arrivato tra i dieci finalisti del \"Britney Spears Samsung Superstar Tour\", \u00e8 stato ingaggiato dalla Disney per creare una canzone per l'evento annuale di Disneyland, \u00e8 stato nominato \"Ambasciatore della musica dell'Oklahoma\" e infine ha vinto il premio dell'Universit\u00e0 di Tulsa.\nBiografia.\nSimon Curtis \u00e8 nato nello stato del Michigan, Stati Uniti e cresciuto a Tulsa, Oklahoma. All'et\u00e0 di dieci anni, gli fu diagnosticata la leucemia. Due settimane dopo la diagnosi, la malattia and\u00f2 in remissione. Dopo aver chiesto a sua madre di iscriverlo ad un'audizione mentre faceva una trasfusione di sangue, Simon conquist\u00f2 un ambito ruolo nel musical \"Joseph and the Amazing Technicolor Dreamcoat\". Simon \u00e8 dichiaratamente gay.\nCarriera.\nDopo anni di performance in musical e opere, Curtis cambia totalmente aspirazioni riguardo alla musica pop. Ispirato dai pi\u00f9 famosi artisti come Britney Spears ed *NSYNC, decide di incidere il suo primo demo. All'et\u00e0 di 15 anni finisce di incidere il primo blocco di canzoni e inizia a venderle in proprio.\nA sedici anni conosce il produttore locale Jadion, che gli offre la sua collaborazione dopo averlo visto partecipare al Britney Spears Superstar Karaoke tour a Tulsa. Qualche mese dopo, Curtis si sente pronto per affrontare nuovamente lo studio di registrazione, questa volta con un approccio pi\u00f9 fresco, e quindi contatta il produttore Jadion. Iniziano ad incidere il primo demo e per la prima volta Curtis vede le canzoni scritte da lui diventare una realt\u00e0.\nPochi mesi prima del suo diciannovesimo compleanno, Curtis viene invitato ad andare ad abitare nella stessa casa del suo produttore e di sua moglie a Los Angeles.\nAll'et\u00e0 di vent'anni, Curtis trova finalmente la sua voce nell'appartamento di Jadion e proprio l\u00ec ultimer\u00e0 il suo primo EP \"Alter Boy\". Recentemente a Curtis e Jadion \u00e8 stata commissionata la creazione di una sigla per l'annuale evento di Disneyland, Flashback, che sarebbe poi diventato un singolo per beneficenza destinato alla Leukemia and Lymphoma Society of America.\nAlla fine del 2009 Curtis si riunisce con Jadion e in soli tredici giorni scrive e incide \"8Bit Heart\". Dopo aver raggiunto ottomila utenti sul suo profilo Twitter, Curtis decide di distribuire il suo album gratuitamente sul suo sito internet. L'album viene accolto bene dalla comunit\u00e0 pop e viene scaricato 150\u00a0000 volte in due settimane dopo la sua messa in rete. Tutto questo viene fatto senza l'appoggio di un manager di un'etichetta discografica. Curtis spera di poter essere ingaggiato al pi\u00f9 presto e intanto promuove il suo album sui vari blog musicali. Successivamente viene ingaggiato per aprire lo show di AJ McLean (componente dei Backstreet Boys) al Roxy Theatre il 6 maggio 2010. Nei mesi successivi Curtis lavora sul suo secondo album, che esce il 7 giugno 2011 sotto il nome di \"R\u2206\"."}
{"id": "3102700", "revid": "1501558", "url": "https://it.wikipedia.org/wiki?curid=3102700", "title": "Supercoppa UEFA 2007", "text": "La Supercoppa UEFA 2007 \u00e8 stata la trentaduesima edizione della Supercoppa UEFA.\nSi \u00e8 svolta il 31 agosto 2007 allo stadio Louis II di Monaco, dove si sono affrontate la squadra vincitrice della Champions League 2006-2007, ovvero gli italiani del Milan, e la squadra vincitrice della Coppa UEFA 2006-2007, ossia gli spagnoli del .\nLa gara \u00e8 stata segnata da numerosi omaggi in memoria di Antonio Puerta, difensore del Siviglia scomparso tragicamente nei giorni precedenti. Per ricordarlo tutti i giocatori di entrambe le squadre hanno indossato una maglia che, sotto il proprio numero, riportava il suo nome. Il minuto di silenzio fu davvero tale, e in tribuna vi erano numerosi striscioni dedicati al difensore, uno di questi, recante la scritta \"Onore a Puerta\", fu portato con il permesso UEFA da due tifosi rossoneri sotto la curva dei tifosi del Siviglia, che hanno ringraziato con il coro \"Milan, Milan\".\nA conquistare il titolo \u00e8 stato il Milan che ha battuto per 3-1 il Siviglia con i gol di Inzaghi, Jankulovski e Kak\u00e1 dopo il gol iniziale di Renato. Essendo arrivato il quinto successo, sempre come vincitrice della Champions, la squadra ora mantiene in bacheca il trofeo originale, rinnovato da un anno nelle dimensioni.\nA fine gara la squadra rossonera, sempre per onorare Puerta, si \u00e8 limitata al ritiro della coppa, alle foto di rito, e al saluto alle tifoserie, evitando ulteriori celebrazioni."}
{"id": "3102703", "revid": "599013", "url": "https://it.wikipedia.org/wiki?curid=3102703", "title": "Egidio Chiecchi", "text": "Era conosciuto anche come Chiecchi II per distinguerlo dai fratelli calciatori Augusto Chiecchi o \"Chiecchi I\" e Giovanni Chiecchi o \"Chiecchi III\".\nCarriera.\nGiocatore.\nChiecchi gioc\u00f2 dal 1921 al 1927 per l'Hellas Verona ottenendo piazzanementi a met\u00e0 classifica nei gironi della Lega Nord, tra cui due quarti posti nel girone B della stagione 1923-1924 e nel girone A nella stagione 1925-1926.\nNella stagione 1928-1929 veste la maglia del Padova.\nNella stagione 1929-1930 torna all'Hellas Verona, in Serie B, piazzandosi al sesto posto.\nAllenatore.\nNella stagione 1934-1935 allena il Verona di Serie B.\nDopo la guerra guida il , nella Serie B-C Alta Italia 1945-1946, piazzandosi al sesto posto del girone A. In seguito sar\u00e0 alla guida del ."}
{"id": "3102704", "revid": "287204", "url": "https://it.wikipedia.org/wiki?curid=3102704", "title": "Eccellenza Abruzzo 2001-2002", "text": "Eccellenza Abruzzo 2001-2002 \u00e8 stato il campionato regionale della regione Abruzzo nell'ambito del campionato italiano di calcio di Eccellenza regionale 2001-2002, che \u00e8 stato l'undicesimo organizzato in Italia. Esso rappresenta il sesto livello del calcio italiano.\nBibliografia.\nL'Annuario F.I.G.C. 2001-02, Roma (2002) conservato presso:"}
{"id": "3102710", "revid": "287204", "url": "https://it.wikipedia.org/wiki?curid=3102710", "title": "Eccellenza Basilicata 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano. Questo \u00e8 il campionato regionale della regione Basilicata.\nStagione.\nNovit\u00e0.\nDal campionato di Eccellenza Basilicata 2000-2001 era stato promosso in Serie D il Pisticci, mentre l'Agromonte e il Balvano erano stati retrocessi nel campionato di Promozione Basilicata. Dal campionato di Promozione Basilicata 2000-2001 erano stati promossi in Eccellenza il Cogliandrino, il C.U.S. Potenza, il Tricarico e il Chiaromonte, classificatisi nelle prime quattro posizioni, portando cos\u00ec il numero di squadre partecipanti da 16 a 18. Dalla Serie D 2000-2001 era stato retrocesso il Ruggiero di Lauria.\nLo Sporting Potenza ha cambiato denominazione in Sporting Avigliano e sede da Potenza ad Avigliano. Il C.U.S. Potenza ha cambiato denominazione in A.S.C. Potenza.\nFormula.\nLe 18 squadre partecipanti disputano un girone all'italiana con partite di andata e ritorno per un totale di 34 giornate. La prima classificata viene promossa in Serie D. La squadra seconda classificata viene ammessa agli spareggi nazionali per la promozione in Serie D. Le ultime tre classificate vengono retrocesse direttamente nel campionato di Promozione.\nClassifica finale.\nLegenda:\nNote:"}
{"id": "3102713", "revid": "287204", "url": "https://it.wikipedia.org/wiki?curid=3102713", "title": "Sigrid Agren", "text": "Carriera.\nSigrid Agren inizia la sua carriera nel mondo della moda, partecipando all'et\u00e0 di tredici anni al concoros Elite Model Look in Francia, ed arrivando alla finale a Shanghai.. Il concorso alla fine fu vinto da Charlotte Beillard, nota col nome di Charlotte di Calypso, ma la Agren ottenne ugualmente un contratto con l'agenzia Elite Model Management. Tuttavia Sigrid Agren non lavorer\u00e0 mai effettivamente sino al 2007, anno in cui completa gli studi.\nNel 2008 debutta sulle passerelle, chiudendo le sfilate di Prada. In seguito lavorer\u00e0 con decine di importanti case di moda internazionali come Calvin Klein, Ralph Lauren, Donna Karan, Rodarte, Yves Saint Laurent, Karl Lagerfeld, Alexander McQueen, CoSTUME NATIONAL, e Louis Vuitton. Nel 2009 collabora nuovamente con Prada, diventandone la testimonial insieme a Giedre Dukauskaite e Anna Jagodzi\u0144ska. Nello stesso anno Sigird Agren \u00e8 anche il volto della campagna pubblicitaria internazionale di Armani Jeans. Nel 2010 \u00e8 testimonial per Fa\u00e7onnable, la linea di cosmetici di Yves Saint Laurent e per il profumo \"Chanel Chance\".\nNel corso della sua carriera la modella francese \u00e8 comparsa sulle copertine di numerose riviste di moda, fra cui si possono citare l'edizione cinese di \"Vogue\" di agosto 2009 e l'edizione britannica di \"i-D\" di giugno/luglio 2009, in cui \u00e8 ritratta insieme alle colleghe Tasha Tilberg e Raquel Zimmermann. \u00c8 stata ritratta anche in vari servizi di \"Harper's Bazaar\" e \"Num\u00e9ro\". Nel 2013 e 2014 partecipa al Victoria's Secret Fashion Show."}
{"id": "3102719", "revid": "61051", "url": "https://it.wikipedia.org/wiki?curid=3102719", "title": "225 Squadron RAF", "text": ""}
{"id": "3102722", "revid": "599013", "url": "https://it.wikipedia.org/wiki?curid=3102722", "title": "Antonio Colognese", "text": "Carriera.\nCresciuto nel Montebelluna, in seguito con la maglia del Padova prese parte al primo campionato di Serie A del 1929-1930, scendendo in campo in 11 occasioni, e disput\u00f2 i due successivi tornei di Serie B."}
{"id": "3102723", "revid": "287204", "url": "https://it.wikipedia.org/wiki?curid=3102723", "title": "Eccellenza Calabria 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano.\nQuesto \u00e8 il campionato della Calabria, gestito dal Comitato Regionale Calabria; \u00e8 costituito da un girone all'italiana, che ospita 16 squadre.\nBibliografia.\nL'Annuario F.I.G.C. 2001-02, Roma (2002) conservato presso:"}
{"id": "3102724", "revid": "729019", "url": "https://it.wikipedia.org/wiki?curid=3102724", "title": "Societ\u00e0 italiana di biologia evoluzionistica", "text": "La Societ\u00e0 italiana di biologia evoluzionistica, nota anche con l'acronimo SIBE, \u00e8 la societ\u00e0 scientifica che raccoglie i ricercatori di biologia evolutiva italiani operanti nel campo dell'evoluzione biologica, si occupa dell'organizzazione dei convegni della comunit\u00e0 scientifica italiana riguardo agli studi sull'evoluzione; In ambito internazionale \u00e8 maggiormente nota con la dicitura inglese \"Italian society for evolutionary biology\" e l'acronimo \"ISEB\".\nStoria.\nLa fondazione ufficiale avvenne nel 2005, ed a partire dal 2007 \u00e8 consorziata con la Federazione italiana scienze della vita (FISV). I ricercatori della SIBE collaborano con l'Associazione nazionale musei scientifici (ANMS) e con \"Pikaia\", portale dedicato alla divulgazione scientifica italiana, al fine di promuovere la ricerca scientifica e la divulgazione delle scoperte scientifiche tramite articoli rivolti al grande pubblico e tramite il costante aggiornamento e salvaguardia dei musei nazionali di storia naturale.\nCaratteristiche.\nLa SIBE si occupa dell'organizzazione dei congressi scientifici biennali, gestisce la scuola di dottorato in biologia evolutiva; i ricercatori e membri della SIBE si sono impegnati nella corretta divulgazione della teoria dell'evoluzione e dei progressi della ricerca scientifica in campo evolutivo.\nCompetenze.\nLa SIBE, a livello nazionale, si occupa del monitoraggio dei vari settori delle discipline evoluzionistiche, proponendosi il fine di mantenerli a livelli di eccellenza, promuove premi e borse di studio finalizzati al mantenimento sul territorio italiano dei progetti di ricerca e dei ricercatori d'eccellenza, della divulgazione in lingua italiana delle scoperte riguardanti le tematiche evolutive, del mantenimento e della promozione dei musei di storia naturale.\nSoci.\nSebbene la candidatura a membro della Societ\u00e0 italiana di biologia evoluzionistica sia libera e sia concessa l'autocandidatura, l'ammissione alla Societ\u00e0 italiana di biologia evoluzionistica \u00e8 subordinata all'approvazione del nuovo membro da parte della stessa, gli iscritti sono suddivisi in tre tipologie di soci:\nSono persone fisiche, la loro ammissione \u00e8 subordinata all'approvazione del Consiglio Direttivo dietro la presentazione dell'aspirante socio da parte di un socio ordinario, l'ammissione di un nuovo socio ordinario viene valutata sulla base dei meriti scientifici e sulle competenze accademiche dell'aspirante socio.\nSono persone fisiche, la loro ammissione \u00e8 subordinata all'approvazione dell'Assemblea dei soci, come soci onorari vengono ammessi i ricercatori che si siano distinti per attivit\u00e0 di ricerca rilevanti in ambito nazionale ed internazionale.\nSono persone fisiche od enti, la loro ammissione \u00e8 subordinata all'approvazione dell'Assemblea dei soci, come soci onorari vengono ammessi persone od enti che contribuiscano alla Societ\u00e0 italiana di biologia evoluzionistica con donazioni o contributi giudicati rilevanti dall'Assemblea dei soci.\nPremi scientifici.\nCon cadenze biennali la SIBE assegna: il premio \"Giovanni Canestrini\" per la migliore pubblicazione scientifica recente in campo evolutivo (al premio \u00e8 associata una somma in denaro offerta dal Comune di Rev\u00f2 (Trento)), il premio per la miglior tesi di laurea in Scienze Biologiche ed il premio per il miglior poster presentato da un giovane ricercatore.\nPrincipali premi scientifici concessi.\nLa SIBE assegna anche un premio in denaro ad un giovane che si affaccia alla carriera di ricercatore per il miglior poster scientifico presentato:"}
{"id": "3102725", "revid": "36426", "url": "https://it.wikipedia.org/wiki?curid=3102725", "title": "Madonna col Bambino (Jacopo Bellini)", "text": "La Madonna col Bambino \u00e8 un dipinto a tempera su tavola (69x49 cm) di Jacopo Bellini, databile al 1450 e conservato nella Galleria degli Uffizi a Firenze.\nStoria.\nL'opera si trovava in un convento nel lucchese quando venne acquistata dal museo fiorentino nel 1906 da Corrado Ricci, che la not\u00f2 presso l'antiquario Costantini. La compravendita provoc\u00f2 numerose polemiche nella stampa.\nIl dipinto \u00e8 attribuito alla fase di rinnovamento in senso rinascimentale dell'artista, dovuta alla mediazione dell'opera di Masolino da Panicale, in citt\u00e0 tra il 1435 e il 1440, ed assimilata attraverso Antonio Vivarini.\nDescrizione e stile.\nLa Madonna, a mezzo busto, appare da uno sfondo scuro col Bambino portato in mano, come ad offrirlo alla contemplazione dello spettatore. La forma della pala e della cornice suggerisce un affaccio come da una finestra, che in un'opera simile dello stesso periodo (alle Gallerie dell'Accademia) mostra addirittura un parapetto, aggiornato alle novit\u00e0 fiamminghe. Lo sguardo di Maria diverge verso destra, mentre il Bambino si sporge per cercare la madre.\nNello sforzo di aggiornarsi alle novit\u00e0 rinascimentali il contorno \u00e8 semplificato e la figura pi\u00f9 solida e monumentale, tramite morbidi passaggi chiaroscurali. Un tentativo di prospettiva \u00e8 nel piede del Bambino, che affiora sotto il manto della madre.\nMolto curati sono i dettagli, che riecheggiano la tradizione bizantina della laguna: la corona e l'aureola con motivo calligrafico, i bordi ricamati delle vesti, con le frange dipinte una per una in fondo al velo."}
{"id": "3102729", "revid": "424221", "url": "https://it.wikipedia.org/wiki?curid=3102729", "title": "Biafra Record", "text": ""}
{"id": "3102730", "revid": "72396", "url": "https://it.wikipedia.org/wiki?curid=3102730", "title": "Eccellenza Campania 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Campania.\nFormula.\nAnche per la stagione 2001-2002 il campionato regionale campano di Eccellenza si \u00e8 disputato in due gironi; di particolare livello agonistico si \u00e8 dimostrato il girone A, dominato dall'Internapoli, erede del fallito Savoia che solo nel 2000 militava in serie B; non ha demeritato nemmeno il Pomigliano che arresosi solo all'Internapoli, ha ottenuto l'accesso alla serie D grazie ai play off nazionali; a completare il trio delle big del girone, al terzo posto si \u00e8 piazzata la Boys Caivanese che ha invece sfruttato la vittoria in coppa Italia Dilettanti per raggiungere la promozione; il girone B ha visto invece la risalita dell'Ariano Irpino dopo quindici anni di assenza dal massimo campionato dilettanti.\nBibliografia.\nL\"'Annuario F.I.G.C. 2001-2002\", Roma (2002) conservato presso:"}
{"id": "3102731", "revid": "125380086", "url": "https://it.wikipedia.org/wiki?curid=3102731", "title": "Maest\u00e0 di Sant'Agostino", "text": "La Maest\u00e0 di Sant'Agostino \u00e8 un affresco (128\u00d7240 cm) di Ambrogio Lorenzetti del 1337-1338 circa, che si trova nella Cappella Piccolomini della chiesa di Sant'Agostino a Siena. \u00c8 una delle tre grandi \"Maest\u00e0\" di quest'artista; un'altra \u00e8 dipinta a fresco nella cappella di San Galgano a Montesiepi (Chiusdino, in provincia di Siena) e un'altra ancora, dipinta a tempera e oro su tavola, si trova nel Museo di Arte Sacra di Massa Marittima. \u00c8 una delle sue grandi opere allegoriche dal complesso significato teologico.\nStoria.\nNon si possiedono documenti del XIV secolo che recano notizie su quest'opera. I \"Commentari\" di Lorenzo Ghiberti (XV secolo), descrivono affreschi di Ambrogio Lorenzetti presenti nella Sala Capitolare del convento di Sant'Agostino, sala che nei secoli successivi prese il nome attuale di Cappella Piccolomini. Fu proprio per la trasformazione operata dalla famiglia Piccolomini che l'ambiente in questione sub\u00ec un profondo processo di rinnovamento artistico che comport\u00f2 la totale cancellazione degli affreschi. Si salv\u00f2 solo l'affresco della \"Maest\u00e0\" in quanto, a partire dal 1596, venne a trovarsi occultato dietro un altare in marmi policromi realizzato quell'anno per custodire la tavola del Sodoma raffigurante l\u2019\"Adorazione dei Magi\". L'altare Piccolomini venne risparmiato dalle alterazioni operate negli anni permettendo, indirettamente, anche la preservazione dell'affresco del Lorenzetti. L'affresco fu riscoperto nel 1944 quando si volle mettere la tavola del Sodoma al sicuro dai bombardamenti. L'altare Piccolomini intero venne quindi spostato sul lato opposto della Cappella per permettere alla \"Maest\u00e0\" del Lorenzetti di essere di nuovo visibile.\nL'affresco \u00e8 oggi attribuito ad Ambrogio Lorenzetti all'unanimit\u00e0, non solo per il documento di Lorenzo Ghiberti, ma anche per l'inconfondibile stile dell'artista senese.\nPer quanto riguarda la datazione, si ritiene che l'affresco sia stato realizzato intorno al 1337-1338. La complessa allegoria dell'opera e le posture libere dei personaggi collocano infatti l'opera oltre il 1335. Inoltre l'Ordine degli Agostiniani si riun\u00ec nel 1338 proprio in questa Cappella, allora Sala Capitolare del convento, per dibattere questioni interne al proprio ordine. \u00c8 probabile che gli Agostiniani senesi vollero accogliere i rappresentanti dell'ordine con una Sala Capitolare degnamente affrescata. Alternativamente l'affresco potrebbe essere stato realizzato a conclusione della riunione del Capitolo (nel 1338 o poco dopo) per raffigurare e celebrare i principi stabiliti in quella sede.\nDescrizione.\nAl pari delle pressoch\u00e9 coeve Maest\u00e0 di Massa Marittima (1335 circa) e Montesiepi (1334-1340), anche questa \"Maest\u00e0\" \u00e8 caratterizzata da una complessa simbologia che rendono l'opera un'allegoria. Al centro una Madonna apparentemente distaccata e con sguardo ieratico si siede su un trono immateriale costituito dalle sole ali dispiegate dei cherubini. Sul suo grembo siede il Bambino. Ai lati uno stuolo di santi si inchina offrendo doni al Bambino. Tra di essi sono riconoscibili, a sinistra, santa Agata e santa Caterina d\u2019Alessandria, che offrono rispettivamente i seni amputati e il capo mozzo come oggetto del loro martirio. Sullo stesso lato, in seconda fila, sono visibili sant'Agostino, che offre i tre libri che descrivono la regola per gli eremi (due libri per l'eremo agostiniano e uno per gli eremi in generale) e san Bartolomeo, che mostra il coltello con cui fu scorticato vivo. Sull'altro lato troviamo sant'Apollonia, che brandisce l'enorme tenaglia con cui le furono strappati tutti i denti, e santa Maria Maddalena, che offre un vaso da cui escono cherubini infuocati, segno di devozione passionale verso Cristo. In seconda fila vediamo invece san Michele Arcangelo, con le ali e la spada, e sant'Antonio abate, con i fiori in mano. Ben quattro di questi santi offrono i simboli cruenti del loro martirio, facendo sobbalzare il piccolo di terrore. Il pettirosso che sua madre gli mostra \u00e8 la cosa che pi\u00f9 lo spaventa essendo un segno premonitore della sua stessa sofferenza umana (nella simbologia medioevale la macchia rossa sul petto di questo uccellino simboleggia il dolore che Ges\u00f9 dovr\u00e0 patire). La Madonna ha un'aria del tutto distaccata. Il suo sguardo ieratico \u00e8 perso nel vuoto e non partecipa minimamente alla scena. A differenza di altre raffigurazioni della Madonna col Bambino di Ambrogio Lorenzetti, la sua presa manuale non mostra alcuna energia e si limita a mostrare il solo pettirosso al bambino. In questa immagine in cui il trono \u00e8 materialmente assente e rappresentato in forma stilizzata solo dalle ali dispiegate di alcuni cherubini, Maria non \u00e8 la Madonna in trono, ma il trono stesso su cui siede un piccolo lasciato solo alla sua sofferenza. Il contrasto tra la serenit\u00e0 e la devozione dei santi adulti e lo spavento di Ges\u00f9, che essendo bambino non pu\u00f2 rispondere con altrettanta serenit\u00e0 alla premonizione del proprio martirio, enfatizza la natura umana di Ges\u00f9, solo e vulnerabile come un bambino. Il suo martirio non \u00e8 patito da Dio che si \u00e8 fatto uomo, ma prima di tutto da un essere umano che soffre e si agita come tale. \nL'offerta del proprio martirio da parte dei quattro santi \u00e8 una rappresentazione della Carit\u00e0, la pi\u00f9 importante e celebrata delle tre Virt\u00f9 teologali in tutta l'opera del Lorenzetti. In questo caso, la Carit\u00e0 \u00e8 quella divina, amore per Ges\u00f9 Cristo.\nLa presenza di Sant'Agostino si spiega in quanto il committente dell'affresco era proprio l'ordine agostiniano. Proprio nella riunione del capitolo che ebbe luogo nel 1338 nella Cappella Piccolomini si sanc\u00ec che Sant'Agostino scrisse tre libri per definire la regola degli eremi, di cui ben due per quelli agostiniani. Inoltre il santo \u00e8 raffigurato con il vestito nero degli agostiniani sotto il piviale vescovile, in sintonia con la nuova volont\u00e0 dell'Ordine di vedere nel santo il fondatore \"ex institutione\" e non \"ex devotione\" dell'ordine. Allo stesso modo possiamo spiegare la presenza di sant'Antonio abate, non solo fondatore del monachesimo cristiano, ma anche ufficialmente considerato uno dei \"fundatores\" dell'ordine dopo la riunione. Queste considerazioni mostrano come l'affresco avesse anche un valore politico, oltre ad essere una celebrazione della Carit\u00e0 e dell'umanizzazione di Ges\u00f9 Cristo.\nAncora inspiegata \u00e8 invece la presenza di san Michele Arcangelo.\nStile.\nIntorno al 1335 si registra una transizione dello stile di Ambrogio Lorenzetti. Alle figure gi\u00e0 volumetriche ben collocate nello spazio e rese gi\u00e0 con un ottimo uso dei chiaroscuri, ma ancora forse un po' troppo statiche ed ingessate dei primi anni '30 del secolo (come si riscontra nel \"Trittico di San Procolo\" del 1332 che si trova alla Galleria degli Uffizi di Firenze), si passa a figure con una postura pi\u00f9 sciolta e naturale, anche laddove le figure non sono in movimento. Questo si registra per tutte le figure di quest'affresco, che si inginocchiano, muovono le loro braccia e la testa con enfasi. In aggiunta, tutti guardano la Madonna e suo figlio creando unit\u00e0 compositiva.\nTuttavia, a differenza delle precedenti \"Maest\u00e0\" di altri artisti e dello stesso Ambrogio, i personaggi sono ben distanziati tra di loro: un espediente che porta anche i santi laterali all'attenzione dell'osservatore. Nelle due precedenti \"Maest\u00e0\" di Ambrogio Lorenzetti un tale distanziamento era riservato solo per le figure pi\u00f9 importanti e significative, cio\u00e8 per le tre \"Virt\u00f9\" della \"Maest\u00e0 di Massa Marittima\" e per le due Carit\u00e0 ed Eva in quella di Montesiepi. \nI volti delle figure rivelano le fisionomie tipiche di Ambrogio Lorenzetti, contribuendo quindi, insieme al carico allegorico del dipinto, a non suscitare dubbi sulla paternit\u00e0 dell'opera."}
{"id": "3102733", "revid": "123478735", "url": "https://it.wikipedia.org/wiki?curid=3102733", "title": "Episodi di Scooby-Doo! Mystery Incorporated (prima stagione)", "text": "La prima stagione della serie animata Scooby-Doo! Mystery Incorporated va in onda negli Stati Uniti d'America dal 12 luglio 2010 sul canale statunitense Cartoon Network.\nIn Italia la serie viene trasmessa dal 29 agosto 2011 sul canale satellitare Boomerang.\nCrystal Cove.\nLa banda di giovanissimi risolutori di misteri, non ancora con uno specifico nome con cui celebrarsi, \u00e8 formata da 4 ragazzi e un cane alano: troviamo Fred Jones, diciassettenne, leader del gruppo, nonch\u00e9 amante di trappole che utilizza per acciuffare i nemici, ed \u00e8 figlio del sindaco della citt\u00e0, Fred Jones Senior; Daphne Blake, bella e radiosa ragazza di 16 anni, membro di una delle famiglie pi\u00f9 facoltose e ricche, che ha ben 4 sorelle, ed \u00e8 innamorata nascostamente di Fred; Velma Dinkley, che nonostante sia la pi\u00f9 piccola del gruppo, avendo 15 anni, ha il cervello pi\u00f9 grande ed \u00e8 l'intelligentona di turno, che gestisce insieme alla madre Angie, il museo che presenta tutti i costumi dei criminali smascherati in passato; Shaggy Rogers, goffo e puntualmente affamato ragazzo di 17 anni, che ha intrapreso con Velma una relazione segreta; infine c'\u00e8 Scooby-Doo, migliore di amico di Shaggy in abbuffate, e che inoltre \u00e8 la mascotte della squadra. Durante una visita turistica di cui \u00e8 la guida, Velma racconta di come Crystal Cove, citt\u00e0 in cui vivono, sia stata battezzata come \"Citt\u00e0 pi\u00f9 infestata del mondo\", dal momento che per secoli \u00e8 risultata essere teatro di misteriose sparizioni, fin quando l'ultima a scomparire, la famiglia Darrow, non fu mai pi\u00f9 ritrovata in una notte di Halloween. Nel frattempo, tre operai, mentre stanno lavorando, rinvengono un'entrata ad una delle tante caverne sotterranee, dove, fermandosi davanti a dei barili tossici, vengono barbaramente aggrediti da una mostruosa creatura. La stessa attacca la banda, che era in procinto di andare a scuola con la loro Mystery Machine, per poi ritirarsi nella cava. Gli amici vengono dunque indotti ad entrare nella grotta, e dopo che Daphne ritrova uno strano medaglione al cui interno vi \u00e8 la foto di un uomo e di una donna sconosciuti, i 5 si imbattono nei corpi degli operai, intrappolati in una sorta di bozza. Sopraggiunta la polizia, capitanata dallo scontroso sceriffo Bronson Stone, Fred ha l'idea di rubare uno dei corpi per mostrarlo al loro professore di scienze, il signor Emmanuel Raffalo, e avere un resoconto. Mentre Shaggy ha paura di mostrarsi in pubblico con Velma, poich\u00e9 ha il timore di ci\u00f2 che potrebbe pensare Scooby, Daphne cerca inutilmente di attirare le attenzioni di Fred. Quando il professor Raffalo rimane vittima del Mutante, Fred si dispera e si sente in parte colpevole, e i ragazzi lo ritrovano a casa della loro amica di colore Angel Dynamite, che lavora in una stazione radio. Qui, Shaggy e Scooby constatano che il campione dello strano elemento adoperato dal mostro per catturare le sue vittime raccolto da Velma, \u00e8 in realt\u00e0 il medesimo che il clown Franklin Fruitmeir usa nei suoi frullati. Sospettando ci sia lui dietro il caso, Fred, Daphne e Velma convincono Shaggy e Scooby a travestirsi da ragazze cos\u00ec da farsi assumere come cameriere da Fruitmeir. A notte fonda, rimasti soli nel locale, Shaggy e Scooby aprono la porta agli amici e iniziano a indagare. Dopo una rocambolesca fuga dal mostro, i ragazzi scoprono dell'esistenza di una fossa scavata all'interno del locale, che, tramite le gallerie sotterranee, lo collegano con la banca di Crystal Cove. Dunque, la gang mette in atto un piano per catturare la creatura: qualcosa per\u00f2 va storto, e Fred, Velma, Shaggy e Scooby rimangono intrappolati al posto del mostro, mentre Daphne cerca di sfuggirgli. Aiutata dagli amici, liberatisi mangiando la sostanza in cui erano imprigionati, Daphne viene salvata, e l'identit\u00e0 del mostro viene rivelata essere quella del professor Raffalo, che inscenando un'aggressione ai suoi danni, e impersonando il Mutante, teneva lontani i curiosi dalle grotte di Crystal Cove, in modo da rubare indisturbato i soldi dalla banca. Tuttavia, quando Daphne chiede spiegazioni sul misterioso medaglione, Raffalo nega di saperne qualcosa. Risolto l'arcano, gli amici si ritrovano da Angel, dove all'improvviso il telefono squilla. L'interlocutore dice di chiamarsi Mister E, il quale avverte Fred, Daphne, Velma, Shaggy e Scooby che non avrebbero mai dovuto recuperare dalle caverne quel pendente, perch\u00e9 adesso hanno scoperchiato l'antico mistero dietro il maleficio di Crysal Cove.\nCreature raccapriccianti.\nUna famiglia arriva nell'abbandonata e inquietante cittadina di Gatorsburg per fare benzina, quando spuntano 3 terrificanti Uomini-Alligatore, che la mettono in fuga. Nel contempo, a Crystal Cove, Fred, Daphne, Velma, Shaggy e Scooby sono riuniti in casa Jones, e si annoiano per non avere un mistero da risolvere. Il loro desiderio viene per\u00f2 esaudito quando un postino recapita un pacco mandato da Mr. E, che offre loro l'opportunit\u00e0 di indagare a Gatorsburg sul traffico di merce in pelle di alligatore. Questo risulta essere alquanto strano, poich\u00e9, stando alle parole di Velma, Gatorsburg \u00e8 caduta in rovina in seguito al prosciugamento delle miniere. La banda si dirige dunque nell'oramai desolata citt\u00e0 fantasma, dove, dopo un primo momento di scetticismo, i ragazzi, in procinto di ritornare a Crystal Cove, scoprono che qualcuno ha rubato il motore alla Mystery Machine, e di conseguenza non possono ripartire. Un meccanico locale, Grady Gathor suggerisce loro di passare la notte nello strano hotel gestito da sua sorella Greta Gathor e dal figlio di questa, Gunther, finch\u00e9 non arriver\u00e0 un nuovo motore da Crystal Cove. Fred, Daphne, Velma e Shaggy chiamano i rispettivi genitori, ma essendo occupati, gli amici accettano l'offerta di dormire nell'hotel. Qui, Fred e Shaggy alloggiano in una stanza singola, cos\u00ec come Daphne e Velma, mentre Scooby, non potendo entrare nell'edificio, \u00e8 costretto a rimanere nella Mystery Machine. Intanto che Fred continua a non notare Daphne, e Velma tenta in tutti i modi di convincere Shaggy a dichiararsi fidanzati, Scooby viene aggredito dai 3 Uomini-Alligatore. Scooby riesce a fuggire, arrivando nella camera in cui ci sono Fred e Daphne, dopodich\u00e9 i 3 raggiungono anche Velma e Shaggy. I ragazzi se la svignano, e arrivati al confine, capiscono che ai mostri interessa tenere lontano i visitatori da Gatorsburg. La gang ritorna in citt\u00e0 per capire cosa accade, e Velma, aprendo una cassa, ritrova numerosi accessori in pelle di alligatore. Daphne testa l'originalit\u00e0 dei prodotti, e grazie all'allergia che ha verso le imitazioni animale, gli amici apprendono che le creature commerciano oggetti falsi. Con una trappola di Fred, gli Uomini-Alligatore vengono smascherati come Grady, Greta e Gunther Gathor, i quali gestivano un traffico di prodotti ricamati fasullamente in pelle di alligatore dal momento che Gatorsburg \u00e8 in disgrazia. Ritornati alla Mystery Machine, la banda scopre che il motore \u00e8 ricomparso con l'aiuto di Mr. E, che dice loro che il mistero di Gatorsburg \u00e8 solo il primo di una lunga serie.\nIl segreto del camion fantasma.\nLungo un'autostrada, un poliziotto intoppa in un pericoloso e fiammeggiante camion, che pare guidare senza un conduttore, e che manda fuori strada l'uomo. Intanto, Velma, Shaggy e Scooby sostengono Fred, che viene chiamato nell'ufficio del padre, il sindaco Jones. Quest'ultimo chiede al figlio di aiutarlo a vincere nuovamente la campagna elettorale, distribuendo volantini che incitino a votarlo. Dopo un disastro alla stampante combinato da Scooby, i 4 ragazzi incontrano lo scontroso George Avocados, diretto avversario del sindaco Jones alle elezioni. Fred Senior racconta a Fred, Velma, Shaggy e Scooby che George \u00e8 il figlio di Theodore Avocados, precedente sindaco di Crystal Cove, che venne sbattuto in prigione in seguito all'aver rubato un diamante di inestimabile valore. Tuttavia, il diamante non \u00e8 mai stato ritrovato. Nel frattempo, Daphne, che \u00e8 a casa a confezionare un nuovo fazzoletto per Fred, fa la conoscenza di Rung Ladderton, erede della compagnia di scale della famiglia. I genitori della ragazza, Barty e Nan Blake, vorrebbero che la figlia prenda in considerazione la possibilit\u00e0 di uscire almeno una volta con Rung, nonostante l'amore che Daphne nutre verso Fred. Gli amici di Daphne arrivano a prelevarla, e insieme si dirigono al Chiostro dell'Ostrica, diretto dallo strambo Skipper Shelton, al quale manca il naso, rubatogli da un'ostrica. Arrivata, la gang scopre che il pomello di cristallo \u00e8 stato trafugato, insieme a tanti altri in citt\u00e0, compreso quello al museo dei genitori di Velma. Di ritorno a casa, i ragazzi vengono sorpresi dal Camion Fantasma, che si dilegua dopo averli fatti sbandare. Testimoniando dallo sceriffo Stone, Fred nota, grazie al flash di un cellulare, che vi sono delle tracce di pneumatici, il che \u00e8 insolito dato che un Camion Fantasma non lascia segni. Mentre Daphne si reca ad un appuntamento con Rung, Fred, Velma, Shaggy e Scooby cominciano a pensare che ci sia Avocados dietro il mistero, cos\u00ec creano una trappola per incastrarlo. Seguendo George con la Mystery Machine e con il dispositivo di rintracciamento di Velma, i 4 amici perdono di vista l'auto dell'uomo, ma in compenso si imbattono nel Camion Fantasma, anche se il guidatore non si accorge di loro. Velma capisce immediatamente che chiunque sia la mente del caso, vuole far credere che il veicolo sia stregato, conciandolo in maniera vecchia e trasandata, ma con ruote totalmente nuove. Fred, inavvertitamente, sveglia il conduttore, e i ragazzi se la danno a gambe, e una volta sfuggitogli, giungono all'appuntamento di Daphne e Rung. Fred prende di buon occhio Rung, tanto che finiscono con lo scambiarsi i rispettivi fazzoletti. Al tavolo di Daphne, Shaggy e Scooby rinvengono un CD da parte di Mr. E, e ascoltandolo nella Mystery Machine, la banda viene informata di un indizio che la spinge a indagare lungo l'autostrada dell'inseguimento. Qui, Daphne aziona una leva posta nelle rocce, che svela un rompicapo che, risolto da Fred e Velma, apre un passaggio segreto. Al suo interno, trovano un'enorme collezione di pomelli d'oro, e il diario personale di Theodore, che confessa di essere il colpevole del furto del diamante, e concludono che il camionista fantasma e il ladro di pomelli \u00e8 la stessa persona. La gang scappa di nuovo quando il Camion Fantasma li scopre, e i ragazzi lo conducono verso la trappola. Bloccato il camion, Rung si scopre essere il camionista, che, con l'intento di recuperare il diamante rubato da Theodore Avocados, il quale lo sostitu\u00ec con un pomello, ha creato la leggenda del Camion Fantasma per trasportare fuori citt\u00e0 tutte le maniglie di diamanti, nella speranza di trovare la pietra. Velma aveva capito che si trattasse di Rung quando le ricerche di Angel su chi avesse acquistato le ruote del Camion Fantasma a parte George, rimandavano ad un certo G. Nurno Treddal, che letto al contrario \u00e8 Rung Ladderton. Alla fine, il sindaco Jones, sebbene Crystal Cove abbia perso un'attrazione turistica per i visitatori, acclama il figlio e gli amici per aver ritrovato il diamante rubato da Avocados.\nIl mostro della sabbia.\nUna notte, in spiaggia, una ragazza viene trascinata sotto la sabbia da un gigantesco Uomo-Granchio, davanti agli occhi sbigottiti del fidanzato. Il giorno dopo, durante gli allestimenti del torneo femminile di pallavolo di Crystal Cove, Fred, Daphne, Velma, Shaggy e Scooby si recano al Chiostro dell'Ostrica per mangiare, e Skipper Shelton, indignato, dice loro che ogni volta che viene organizzato un qualche evento sulla spiaggia, \u00e8 costretto a traslocare assieme al chiostro. Shaggy, inoltre, ha promesso a Velma di smetterla di abbuffarsi con bombe caloriche. Ritornati in spiaggia per assistere alla partita, sia Daphne sia Velma non riescono ad attirare i rispettivi interessi di Fred e Shaggy. Improvvisamente, appare il medesimo Uomo-Granchio, che semina terrore e panico tra i presenti. Bench\u00e9 Angel, presentatrice del torneo, cerchi di scacciare il mostro, ci\u00f2 non gli vieta di rapire una ragazza e scomparire nel nulla all'interno di un tendone. Lo sceriffo Stone \u00e8 titubante nel credere ai ragazzi, cos\u00ec, seguendo il suggerimento del signor Peter Trickell, inventore della Trickell's Trickquid, una particolare acqua energetica, nonch\u00e9 sponsor del torneo, decide di non chiudere la spiaggia. La banda si ritrova dunque un altro mistero tra le mani, e partono da un indizio notato da Velma: sabbia che fuoriesce dall'armadietto di Skipper, che non era presente nel mentre dell'attacco, e che inoltre, ha un movente. Fred si inventa una trappola, e stavolta usa Daphne come esca, che dovr\u00e0 partecipare al campionato. Prima di mettere in atto il piano, Velma chiede a Daphne dei consigli in amore, ma viene messa KO dall'Uomo-Granchio, che insegue Daphne sino alla trappola, che per\u00f2 non scatta a causa della negligenza di Shaggy e Scooby. Il mostro cattura quindi Daphne, mettendo in crisi Fred, che non riesce a non pensare a lei. Da Angel, i 4 amici, disperati per la scomparsa della ragazza, ricevono una lettera da Mr. E, e aprendola, Velma trova un vecchio ritaglio di giornale che mostra la notizia di un gruppo di ragazzi scomparsi diversi anni prima, e alla sua vista, Angel comincia a preoccuparsi per qualche strana ragione. Uno Stereo con la voce registrata di Mr. E, sprona i ragazzi a continuare le ricerche sulle misteriose sparizioni di Crystal Cove. Fred, Velma, Shaggy e Scooby entrano di nascosto nell'archivio di vecchi articoli di Crystal Cove, e consultando il computer, Velma comunica che nel periodo in cui scomparvero i ragazzi nelle caverne, Skipper aveva giurato che si sarebbe vendicato per i suoi continui traslochi. Inoltre, i 4 scoprono che le grotte di Crystal Cove corrono sotto la parte di spiaggia dove si svolge il torneo. Avendo una pista da seguire, gli amici corrono nelle gallerie, e fortunatamente vi trovano Daphne e tutte le altre ragazze rapite. Purtroppo, l'Uomo-Granchio fa la sua apparizione, e nel tentativo di stare alle calcagna di Shaggy e Scooby, le scale che portano alla spiaggia vengono distrutte. Improvvisando, i due intrappolano il mostro, che si rivela essere Bud Shelton, confermando i dubbi di Velma. Bud \u00e8 la mascotte della Trickell's Trickquid, ma anche l'inventore originale, ruolo che Peter Trickell gli ha rubato, impossessandosi dei meriti del giovane. Velma lo aveva notato nell'articolo di giornale nell'archivio, e sapeva che non poteva essere un vero granchio perch\u00e9 Daphne non aveva attacchi allergici. Rincasati da Angel, Daphne fa notare agli amici che due dei ragazzi raffigurati nell'articolo di Mr. E, sono gli stessi presenti nel medaglione trovato nelle grotte di Crystal Cove.\nLa canzone del mistero.\nArthur, il bambino al quale Daphne fa da babysitter, una sera, si trasforma in un piccolo mostro con le zanne all'udito di una misteriosa canzone suonata da un individuo mascherato. Daphne riesce a scappargli, e il giorno dopo racconta tutto alla squadra. Fred, Daphne, Velma, Shaggy e Scooby, mentre vanno a scuola, apprendono dallo sceriffo Stone che quasi tutti i bambini della citt\u00e0 son stati mostrificati, inducendo i genitori ad abbandonare Crystal Cove. Ci\u00f2 nonostante, il sindaco Jones vieta alla gang di risolvere il caso, vedendo in esso la possibilit\u00e0 di attirare turisti a Crystal Cove. Nel frattempo, Velma cerca di cambiare il look disordinato e inadatto di Shaggy, oltre a donargli un elastico che dovr\u00e0 mettersi al polso, e che schioccher\u00e0 ogni volta che dir\u00e0 la parola \"tipo\". A scuola, Fred, temendo di essere bocciato al corso di educazione civica, riceve l'aiuto del tutor Mary-Ann Gleardon, e nello stesso momento, Daphne fa la conoscenza del nuovo professore straniero, Luis de Potrillo. Quando il numero di bambini mostrificati aumenta, la banda decide di indagare, e dopo che Angie, madre di Velma, regala alla figlia una maglia raffigurante la figura mascherata, Daphne ricorda di aver visto la medesima nel libro del professor Potrillo. Recatisi nell'ufficio dell'uomo, Luis mostra ai ragazzi delle diapositive sul Que Horrifico, entit\u00e0 del folclore indigeno, che con l'ausilio del suo flauto di pan, trasforma i bambini in mostri. Velma comincia a nutrire dei sospetti verso Potrillo, pertanto, quella notte, i 5 amici si accampano fuori casa sua per spiarlo. Essendo scoperti, i ragazzi scoprono che anche Luis stesso ha paura di poter essere il Que Horrifico, giacch\u00e9 la creatura dovrebbe prendere possesso di una persona nelle ore notturne, per poi liberare il corpo, e lasciarlo privo di memoria. Fred, Daphne, Velma, Shaggy e Scooby incatenano dunque il professore ad un divano in attesa della sua mutazione, ma sciolgono tutti i dubbi quando il vero Que Horrifico si palesa per strada, mostrificando i bambini. A Fred viene in mente un piano per acciuffarlo: la gang impersoner\u00e0 un adorabile famiglia, cos\u00ec, il Que Horrifico non resister\u00e0 alla tentazione di tramutare Shaggy e Scooby, combinatisi come bambini. La trappola funziona, ma la creatura chiama in suo soccorso i bambini, che aggrediscono i 5. All'improvviso, Fred accende per sbaglio la TV, e dinanzi ai programmi, i piccoli svelano di essersi semplicemente travestiti, e iniziano a calmarsi guardando la televisione. Dopodich\u00e9, il Que Horrifico viene smascherato come Mary-Ann, la quale, utilizzando la leggenda del mostro, voleva amministrare da sola Crystal Cove senza adulti in circolazione, e aveva convinto i bambini a stare al suo gioco promettendogli caramelle. Infine, riuniti da Angel, Velma capisce che \u00e8 stata una forzatura quella di voler cambiare lo stile di Shaggy, che le restituisce i suoi nuovi pantaloni, e la perdona.\nIl ballo stregato.\nPer le strade di Crystal Cove si aggira una limousine in cui un terribile spettro femminile rapisce i ragazzi. Frattanto, il ballo scolastico \u00e8 alle porte, e Shaggy \u00e8 indeciso tra il voler andare con Velma o rimanere a casa con Scooby a vedere la maratona di film horror del loro idolo, Vincent Van Ghoul. In citt\u00e0, intanto, arriva l'affascinante ma misteriosa Alice May, che fa breccia nel cuore di Fred, scatenando le ire di Daphne. L'avvertimento dello sceriffo Stone riguardo alla limousine fantasma sollecita la banda ad indagare, e Daphne, quella sera stessa, decide di continuare a scavare nella scomparsa dei ragazzi di cui parlava Mr. E, nella biblioteca scolastica. Scopre per\u00f2 che qualcuno ha eliminato ogni traccia su libri, mappe e articoli di giornale per impedire che venga tutto a galla. In quel momento, Daphne si sente osservata e inseguita, e arrivata in bagno, incappa proprio in Alice, che si giustifica dicendo che la mancanza di acqua corrente a casa sua l'ha costretta ad usare il bagno della scuola. Daphne, incerta sulle parole della ragazza, la pedina sino a quando non la vede entrare nello scantinato. Da Angel, Daphne tenta di convincere Fred, Velma, Shaggy e Scooby che Alice, probabilmente, \u00e8 il fantasma della limousine. Fred, che pare essersi preso una cotta per Alice, non le crede, cos\u00ec Daphne, Velma, Shaggy e Scooby, tramite l'indirizzo di Alice, giungono nel luogo dove dovrebbe trovarsi casa sua, ma che in realt\u00e0 si scopre essere il cimitero. I 4 si dividono, e mentre Daphne e Scooby vengono aggrediti dal fantasma, Shaggy non riesce a prendere una decisione nel vedere Velma cos\u00ec eccitata per il ballo. Gli amici, scappando dallo spettro, entrano nella cripta di Brividoso Carlswell, vecchio criminale che smascherarono in passato, nonostante Velma dica che l'uomo non \u00e8 morto, bens\u00ec vivo e incarcerato. Aprendo la bara, trovano solamente i vestiti del Brividoso e una ricevuta di trasferimento al liceo di Crystal Cove, e in quel preciso momento, sopraggiunge anche Fred, che comunica a Daphne di aver accettato l'invito di Alice di andare con lei al ballo. Arriva la sera della festa, e Shaggy illude Scooby per andarci con Velma. Tuttavia, quando Shaggy entra nella limousine con Velma, Scooby pensa che l'amico sia stato rapito dal fantasma, cos\u00ec lo insegue sino a scuola. Nel frattempo, Daphne viene convinta in maniera alquanto strana da sua sorella Delilah a combattere per Fred, cos\u00ec corre da lui prima che possa salire nella limousine con Alice, e lo dissuade dall'andare al ballo con la ragazza. Il fantasma, purtroppo, irrompe alla festa, mettendo in fuga chiunque, e la gang si rifugia nel seminterrato, dove recuperano uno zaino con i vestiti sia di Alice sia del vecchio Brividoso. I ragazzi ideano una trappola, con la quale lo spettro viene catturato e svelato essere Alice stessa. Alice dice di essere la figlia del Brividoso, che aveva promesso di vendicarsi di chi avesse mandato in prigione il padre, e aveva usato il costume del Brividoso per fabbricare il suo autentico vestito, impersonando cos\u00ec il fantasma, con l'intento di rovinare la banda. Scooby, poi, se la prende con Shaggy per averlo tradito ed essere andato al ballo con Velma senza neanche avvertirlo. Quando Alice viene portata via dalla polizia, Daphne nota che non \u00e8 stata presa la borsa della ragazza, dalla quale cade un vecchio annuario del liceo di Crystal Cove. Sfogliandolo, Velma trova la pagina dedicata al gruppo di ragazzi spariti nelle grotte in passato, chiamato \"Mystery Incorporated\", e formato da: Brad Chiles, Judy Reeves, Cassidy Williams, Ricky Owens e la mascotte, il pappagallo Professor Pericles. La domanda che ora tutti si pongono \u00e8 come mai sono scomparsi. Nel finale, capiamo che Alice, che in verit\u00e0 non \u00e8 la figlia del Brividoso, e che \u00e8 uscita di prigione grazie ad un complice di Mr. E, di nome Ed Machine, \u00e8 stata ingaggiata proprio da Mr. E per far s\u00ec che Fred, Daphne, Velma, Shaggy e Scooby trovassero l'annuario e iniziassero ad entrare in profondit\u00e0 nella scomparsa dell'originaria Mystery Incorporated e nel maleficio di Crystal Cove.\nConcerto spettrale.\nVelma procura per tutta la banda dei biglietti in prima fila per il concerto del suo gruppo preferito, le Hex Girls, ma nel mentre dello spettacolo, uno spirito minaccia le cantanti di ritirarsi dal mondo della musica, e arriva a far cadere un enorme registratore di cassa, rischiando di uccidere Thorn. Thorn, Dusk e Luna ignorano le intimidazioni del fantasma, e decidono di continuare con la tourn\u00e9e, anche se il loro macchinista, Daniel Prezette \u00e8 in disaccordo. Fred pensa che Thorn sia nel mirino dello spettro, per cui convince Daphne a diventare la sua sosia in modo tale da salire sul palco come esca per catturarlo. Intanto, la tensione tra Shaggy e Scooby aumenta, e il cane non riesce neanche pi\u00f9 a guardarlo in faccia dopo essere stato tradito, e finisce col trovarsi un nuovo amico, ossia il fantoccio Harry. La sera dell'esibizione, Daphne, immedesimatasi in Thorn, inizia a cantare, e proprio come previsto, il fantasma compare e la rapisce, poich\u00e9 la trappola di Fred \u00e8 risultata inefficace. Fred si dispera per non aver salvato la ragazza, e comincia ad intuire delle emozioni che prova verso di lei, ma quando capisce che qualcuno ha sabotato la sua trappola con del grasso, mette da parte i sentimenti. In quel preciso momento, Daphne, dopo aver sentito le orribili parole del giovane, che diceva di non volere che gliene importasse di lei, cade dal soffitto a cui era legata con una corda, e dopo essere stata guarita e confortata dagli amici, se la prende con Fred. A casa di Velma, poi, le Hex Girls fanno di Daphne una vera cantante punk per la prossima trappola, e anche se Fred cerchi di dichiararle i suoi sentimenti, viene cacciato in malo modo. Intanto, Scooby continua ad ignorare Shaggy, e mentre discutono, vengono attaccati dallo spettro, che provoca un'esplosione dalla quale escono sani e salvi. Grazie ad un pezzetto del vestito del fantasma recuperato da Harry, Shaggy crede di averlo gi\u00e0 visto, e si ricorda del video musicale di un certo Fantzee Pantz, che indossa lo stesso tessuto. Shaggy e Scooby sospettano quindi di Gus Boggs, ex manager di Pantz, e attuale manager delle Hex Girls. Thorn sprona Daphne ad andare avanti e non pensare a Fred, e insieme scrivono una canzone, che intonano quella sera al concerto, al fine del quale, il fantasma compare e crede di aver rapito Daphne, ma in realt\u00e0 \u00e8 solamente Harry. Intrappolato in una rete, lo spettro si rivela essere Daniel Prezette, che altri non \u00e8 se non Fantzee Pantz, che voleva distruggere le Hex Girls per averlo rovinato. Intanto che Fred e Daphne sembrano avvicinarsi intimamente, Shaggy e Scooby danno un freno alle loro divergenze e fanno la pace, malgrado Velma inizi a sentirsi un po' gelosa.\nIl ghigno dello gnomo.\nLa banda partecipa alla Fiera Medievale di Crystal Cove, e Fred, Daphne, Shaggy e Scooby si travestono in tema, eccetto Velma, che \u00e8 ancora triste per la relazione confusionaria con Shaggy. Proprio quando arrivano, lo sceriffo Stone e il sindaco Jones comunicano loro di un'aggressione avvenuta da poco ai danni di un giovane ragazzo con un vestito da pirata, la cui fidanzata, in lacrime, dice che il colpevole sia una sorta di Gnomo dalle mani paralizzanti. Velma ha l'idea di consultare sua madre Angie, che lavora in uno stand, per capire cosa stia accadendo e per ricevere dei consigli su come debba comportarsi con Shaggy. Angie la incoraggia a essere s\u00e9 stessa, dopodich\u00e9 le offre un libro sulla storia degli gnomi, che, tuttavia, serve a ben poco nelle indagini. Nel mentre, altri due ragazzi conciati da pirati, vengono paralizzati dal malvagio Gnomo nel parcheggio, e, giunta la polizia e l'ambulanza, Daphne trova accanto al corpo di uno dei due, un orecchino rosa. Le aggressioni verso coloro vestiti da corsaro salgono a dismisura, tant'\u00e8 che alcuni dei paralizzati vengono ospitati in un cinema a causa del sovraffollamento in ospedale. Fred, Daphne, Velma, Shaggy e Scooby entrano di nascosto nell'edificio per ispezionarlo, e Daphne, notando l'amarezza di Velma, le chiede cosa stia passando, e la ragazza, finalmente, le confessa del suo amore per Shaggy. Daphne conforta l'amica, e usa la relazione di Velma e Shaggy come pretesto per farsi accorgere da Fred, che nel frattempo, ha trovato una strana sostanza. Dagli esperimenti di Velma, viene fuori che tale sostanza \u00e8 una tossina di medusa, che provoca una paralisi temporanea e instantanea al tatto. Ritornati alla fiera, Shaggy e Scooby assistono a un litigio tra Gill Gambacorta, un giullare di corte, nonch\u00e9 marito della ricca Regina Amanda, e Lord Barry. Quest'ultimo viene inseguito da Shaggy e Scooby fino al suo camerino, dove dimostra di essere un appassionato di pirati. Subito dopo, lo Gnomo appare e Shaggy, corso nel bosco assieme a Scooby, ne cade vittima. Velma e Scooby rimangono malissimo alla notizia rispetto a Fred e Daphne, e all'improvviso, Mr. E telefona al cellulare di Fred, dando ai ragazzi il suggerimento di iniziare dalla fine. Velma si fa condurre quindi da Scooby nel posto esatto in cui ha visto per l'ultima volta Shaggy, e Daphne scova un'entrata segreta da un albero che conduce ad una fitta rete di percorsi di camminamento al di sopra del parco. Qui, Scooby salva Shaggy, per poi darsi alla fuga per colpa dello Gnomo, che in seguito ad una spericolata corsa, cade nella trappola di Fred. Lo Gnomo \u00e8 nientedimeno che Gill Gambacorta, che aveva sempre tenuto all'oscuro il fatto di essere terribilmente basso, e ci\u00f2 gli consentiva di essere lo Gnomo. Usava dei guanti ricoperti di tossina per paralizzare le vittime, e, pur di incastrare sua moglie Amanda, scontrosa verso i pirati, per impadronirsi della sua immensa fortuna, ha lasciato vicino ad uno dei corpi un orecchino. Risolto il mistero, la banda comincia a divertirsi alla fiera, ma Velma si imbatte in una misteriosa figura che lascia cadere per terra un cofanetto inviato da Mr. E. Aprendolo, la ragazza trova un foglio in cui Mr. E risolleva il suo umore, dicendole che \"Tutto questo \u00e8 gi\u00e0 accaduto\". Collegata, Velma rinviene anche la foto dell'originaria Mystery Incorporated, con la loro mascotte, il Pappagallo Professor Pericles, cerchiato in rosso.\nLa battaglia dei Gigantonauti.\nIl sindaco Jones e lo sceriffo Stone si trovano ad una serata di divertimento e relax, fin quando non salta fuori un gigantesco mostro dal colore verde, che demolisce ogni cosa, e, fortunatamente, i due uomini riescono a tirarsi in salvo. Il giorno seguente, Scooby, nel tentativo di cercare Shaggy, lo becca in giardino mentre si bacia con Velma. La ragazza, stanca di dover mentire di nuovo, obbliga Shaggy a rivelare della loro relazione a Scooby, che comincia a non rivolgergli pi\u00f9 la parola un'altra volta. La banda arriva poi sul luogo del disastro capitato la sera precedente, e qui, oltre a fare la conoscenza di Rusty Gnales, un appaltatore che si intasca i soldi dell'assicurazione, i ragazzi chiedono allo sceriffo Stone cosa fosse esattamente quella creatura. Bronson dice che era una cosa mai vista, e per questa ragione, credendo di aver trovato una nuova specie aliena, lo denomina \"Gigantonauta\". Poco dopo, un ulteriore Gigantonauta, stavolta color rosso, distrugge un edificio di propriet\u00e0 di Jex Minner. Al K-Ghoul, stazione radio di Angel, il nervosismo tra Velma, Shaggy e Scooby si risente anche sul resto del gruppo, pertanto, Fred decide di fare una seduta di supporto con l'aiuto dello sceriffo Stone. Il tutto si svela essere una sciagura, cos\u00ec Velma e Scooby cercano di forzare Shaggy sullo scegliere tra la sua fidanzata e il suo migliore amico. Frattanto, Fred sceglie di ribattezzare il nome della squadra in \"Mystery Incorporated\", in onore di coloro che li hanno preceduti, e convince Daphne, Velma, Shaggy e Scooby ad indossare delle ridicole tute. Ritornati sulla scena del crimine, Daphne e Velma suppongono che Rusty Gnales sia il colpevole, visto che \u00e8 colui che ricava dalle distruzioni. Dunque, quella stessa sera, la nuova Mystery Incorporated, si introfula nella sua impresa di costruzioni per indagare. Shaggy e Scooby hanno difficolt\u00e0 a lavorare insieme dato che non scorre buon sangue tra di loro, quando il Gigantonauta Verde aggredisce il gruppo. Rusty \u00e8 testimone dello sfracello, quindi viene eliminato dalla lista dei sospettati. Il Gigantonauta, intanto, fa cadere una gru su di un serbatoio di propano, causando un'esplosione, dalla quale escono tutti quasi intatti. Alla Mystery Machine, la gang si scoraggia per il recente buco nell'acqua, e mentre stanno ascoltando alla radio uno spot pubblicitario su Max Minner, fratello di Jex, la linea si interrompe a causa di Mr. E, che li contatta per un indovinello con cui risolvere il mistero. All'ufficio di Fred Senior, Fred prega il padre di fare qualcosa per i Gigantonauti, e il sindaco gli mostra la sua tattica per catturarli, e allo stesso tempo, ottenerne dei soldi: riuniranno tutta Crystal Cove allo stadio per un evento al quale i mostri non potranno mancare. Fred rimane piuttosto deluso e ferito dal padre per non aver preso parte alla costruzione della trappola per i Gigantonauti. La Mystery Inc si riunisce allo stadio, dove Velma proietta uno schema, sul suo laptop, su tutti i luoghi devastati dai mostri, apparentemente senza una logica. Un'insolita frase di Shaggy, fa capire a Velma la soluzione all'indovinello di Mr. E, cos\u00ec, la squadra abbandona lo stadio per raggiungere una vecchia rimessa di barche, che Velma crede sia la prossima tappa dei Gigantonauti. Infatti, si presentano sia il Verde, che il Rosso, che iniziano a combattere tra di loro, e approfittandone, Fred cala una rete che li imprigiona. Sopraggiunti Bronson e Fred Senior, Velma smaschera i Gigantonauti come Max e Jex Minner, proprietari delle compagnie assicurative di Crystal Cove. Con un tranello, Velma ha attirato nella rimessa entrambi dopo averla assicurata alla polizza sia di Jex, sia di Max, affermando il fatto che i fratelli non si sopportano al punto tale da distruggere gli affari l'uno dell'altro. La loro rivalit\u00e0 inizi\u00f2 quando Max rinunci\u00f2 ad un trucco del circo in cui lavoravano, per poi sfociare in una vera e propria guerra una volta entrati nel business assicurativo di Crystal Cove. Alla fine, Daphne, Velma, Shaggy e Scooby restituiscono a Fred le loro orribili uniformi, soddisfatti del nuovo nome della squadra. Con un problema in meno da affrontare, Velma e Scooby ritornano alla questione Shaggy, ma il ragazzo, non essendo capace di prendere una decisione, se la d\u00e0 a gambe. \nScoobyBotic.\nCrystal Cove \u00e8 minacciata da un violento e spaventoso cane che somiglia proprio a Scooby-Doo. Un giorno, a scuola, la Mystery Incoporated incontra il saputello Jason Wyatt, conoscente di Velma, e suo ex aiutante nel club giovanile di robotica. Le \"avances\" di Jason nei confronti di Velma istigano Shaggy, che con galanteria, porta via con s\u00e9 la ragazza. La sera, la visita turistica di Angie viene ostacolata dall'arrivo del brutale cane, che causa diversi feriti, tra cui anche Angie stessa. La squadra arriva appena in tempo per vedere lo sceriffo Stone arrestare e condurre Scooby nel manicomio per animali, accusato di essere l'artefice da un video girato da un presente, e dal ritrovamento di un collare identico al suo. Il mattino seguente, la gang si reca al manicomio in cui \u00e8 rinchiuso Scooby per vederlo, e vengono guidati dall'agente Johnson. Improvvisamente, mentre stanno osservando gli altri animali, la melodia del medaglione di Daphne incita a far parlare un pappagallo confinato in isolamento per via della sua malvagia e subdola intelligenza. Johnson apre la gattabuia e la Mystery Incorporated scopre che il pappagallo in questione altri non \u00e8 se non il Professor Pericles, mascotte del precedente gruppo di risolutori di misteri, apparso nella foto che Mr. E aveva inviato a Velma. Pericles, servendosi del suo ingegno, mette fuori gioco Johnson in modo da poter parlare con Fred, Daphne, Velma e Shaggy. Il pappagallo avvisa i ragazzi di stare attenti a chi \u00e8 vicino a loro, specialmente a Fred. Ripresosi Johnson, la gang viene sbattuta fuori, cos\u00ec si dirigono sul pullman dell'aggressione. Qui, Daphne raccoglie un pezzo robotico, e capiscono che il cane \u00e8 solamente un robot. Velma riconosce subito quel frammento, dunque, la banda si dirige verso casa di Jason, dove, in aggiunta allo scoprire che il giovane \u00e8 davvero ossessionato da Velma, i ragazzi lo accusano di essere la mente del Cane Robot. Tuttavia, Jason, ferito dai loro sospetti, ammette di avere un alibi solidissimo, dato che al momento dell'attacco era nel mentre di una conversazione al computer con i suoi amici nerd, perci\u00f2 scaccia di casa la Mystery Inc. Durante il tragitto per casa, Fred, Daphne, Velma e Shaggy vengono attaccati da ScoobyBotic, e dopo averlo seminato, chiedono aiuto allo sceriffo Stone, che riceve una chiamata dal manicomio per animali, dove il Cane Robot sta diffondendo terrore. Shaggy \u00e8 preoccupato che la preda dell'androide sia Scooby, di conseguenza, il team corre all'ospedale psichiatrico per salvare il loro amico a quattro zampe. Con Scooby di nuovo nella squadra, i ragazzi vengono inseguiti fino ad una fabbrica abbandonata dalla creatura. Velma e Shaggy scampano al Cane Robot grazie a Scooby, che viene a sua volta salvato da Fred, e infine, ScoobyBotic viene eliminato una volta per tutte dal vero Scooby. La Mystery Inc acciuffa poi il creatore dell'androide, svelando di essere la signora Wyatt, madre di Jason, che aveva architettato ogni cosa per vendicarsi di Velma e dei suoi amici che avevano allontanato il figlio. Successivamente, Shaggy, capendo di tenerci sul serio a Scooby, dice a Velma di non sentirsi ancora pronto a continuare la loro storia, lasciando la povera ragazza con il cuore spezzato. Nel frattempo, l'agente Johnson chiama Stone per comunicargli che nel trambusto al manicomio, il Professor Pericles \u00e8 riuscito a liberarsi e a scappare. Nel finale, Velma, ancora in lacrime, viene contattata da Mr. E, il quale le suggerisce di seguire il pappagallo.\nLa pozione segreta.\nLa Mystery Incorporated sta attraversando un periodo un po' buio: Daphne ce l'ha con Fred per il suo mettere le trappole sempre al primo posto, mentre Velma \u00e8 arrabbiata con Shaggy per averla scaricata. In un giorno di sole, il gruppo \u00e8 riunito alla piscina in casa Blake, quando giunge Nan, madre di Daphne, irata per la sua asta di beneficenza andata a rotoli a causa di un Vampiro, che ha rubato un quadro spaventoso privo di valore. Fred \u00e8 desideroso di investigare, ma le divergenze all'interno della squadra, portano a farla dividere in due gruppi: Fred, Shaggy e Scooby da una parte, e Daphne e Velma dall'altra. I ragazzi, con la Mystery Machine, indagano in alcuni luoghi dove un vampiro possa recarsi, e nel contempo, le ragazze se la godono stando nella villa dei Blake, finch\u00e9 Nan non esce furtivamente di casa con una banale e poco credibile scusa. Daphne e Velma tentano di seguirla a piedi per scoprire cosa voglia fare, ma ne perdono le tracce. Le amiche notano per\u00f2 che le luci dell'orto botanico sono accese, cos\u00ec pensano che Nan si trovi l\u00ec, ma alla fine vengono catturate da una trappola di Fred, accorso assieme a Shaggy e Scooby nella serra dopo aver sentito degli strani suoni. Di nuovo riuniti, gli amici sono aggrediti dal Vampiro, che scappa via con una rarissima orchidea. La Mystery Inc tenta la fortuna al Museo Spettrale di Crystal Cove gestito dalla madre di Velma, Angie, e qui, l'agente segreto di Mr. E, Ed Machine, senza rivelarsi, lascia cadere un libro per Daphne che aiuter\u00e0 la banda con le indagini. Daphne, tramite il libro, fa capire al gruppo che il Vampiro sta cercando gli ingredienti per il siero dell'Eterna Giovinezza, al quale servono sia un quadro orrendo, che un'orchidea rara, e in aggiunta altri due oggetti ancora da scovare. Il primo di essi \u00e8 uno speciale vino che Velma crede si possa trovare al ristorante di lusso Crab Net del Dr. Calimari. Camuffati da francesi, i ragazzi cercano di illudere il personale del ristorante per poter entrare, ma non funzionando, pregano di riuscire almeno ad andare in bagno, e cos\u00ec facendo, hanno una buona occasione per entrare nella cantina. Qui, il Vampiro compare nuovamente, e dopo averli rinchiusi dietro una porta di ferro, si dilegua assieme alla bottiglia di vino millesimato. Liberatisi, gli amici scoprono che l'ultimo oggetto che serve al Vampiro \u00e8 un prezioso rubino maledetto, chiamato l'Occhio del Diavolo, e custodito nel Museo della Darrow University. Il piano della Mystery Inc non va a buon fine, poich\u00e9 il mostro li inganna affinch\u00e9 recuperi il rubino. Purtroppo per il Vampiro, Velma aveva gi\u00e0 preso il diamante autentico, dando la possibilit\u00e0 a Fred di fermarlo, mentre Daphne, pensando si tratti della madre, \u00e8 sul punto di trafiggerlo con un paletto di legno. Il Vampiro, per\u00f2, togliendosi la maschera, rivela la sua vera identit\u00e0 da Sheila Altoonian, amica di Nan, gelosa di invecchiare pi\u00f9 in fretta di lei, ragion per cui ha cercato di fabbricare il siero dell'Eterna Giovinezza. Nan si scusa con Daphne per non averle detto della sua partecipazione a dei corsi serali per conseguire al diploma di notaio, anche se ammette di pensare di non poter passare la finale il giorno dopo. Nonostante abbiano risolto il mistero, Fred, Daphne, Velma, Shaggy e Scooby sembrano non essere pi\u00f9 una vera e propria squadra, e ognuno di loro si allontana tristemente, prendendo strade separate, e venendo spiati da lontano da Ed Machine.\nNon aprire quel libro!\nUn ragazzo prende in giro un gruppo di nerd appassionati dei racconti fantasy dello scrittore H. P. Hatecraft, in particolare del suo ultimo libro che narra la leggenda di Char Gar Gothakon, un mostro dalla testa di piovra, che emette degli urli potentissimi. Nel parcheggio, il ragazzo viene aggredito da Char Gar Gothakon in persona. Il giorno seguente, Fred, Daphne, Velma, Shaggy e Scooby, inconsapevolmente, capitano tutti insieme alla Darrow University per visitarla: Fred conosce i membri muscolosi e senza cervello della confraternita maschile, in cui alloggiava anche suo padre, il sindaco Jones, quando era giovane; Daphne, invece, cerca di seguire le orme delle sue sorelle, che si sono laureate proprio l\u00ec; Velma \u00e8 impaziente di incontrare il professor Harlan Ellison, suo autore preferito e diretto avversario dei racconti di Hatecraft; Shaggy e Scooby, infine, non vedono l'ora di assaggiare le prelibatezze del campus, che, tuttavia, si scopriranno essere solamente vegetariane. Mentre Daphne fa la conoscenza di un gruppo di protestanti che lottano per i diritti comuni, anche per quelli pi\u00f9 insoliti, e capitanati dal leader Ernesto, il firmacopie di Ellison va a gonfie vele, tranne quando un grande fan di H. P., Howard E. Roberts si scontra con gli ideali del professore. Poco dopo, Harlan viene attaccato da Char Gar Gothakon, e le sue urla raggiungono le orecchie di Fred, Daphne, Velma, Shaggy e Scooby, che accorrono per salvarlo. Il mostro scompare, e Velma trova sulla scena dell'aggressione un libro di Char Gar Gothakon studiato nei minimi particolari e che, inoltre, puzza di un tanfo immane. Velma sprona i suoi ex colleghi di avventure a recarsi nella magione di Hatecraft. I 5 si imbattono in H. P. mentre sta guardando un notiziario sulla scomparsa degli archivi della famiglia Darrow. Hatecraft dimostra di essere molto superstizioso, perch\u00e9 pensa di aver creato una sorta di portale con una dimensione oscura, dalla quale Char Gar Gothakon \u00e8 riuscito a fuggire. Dopo essere usciti dalla tenebrosa villa, Daphne, Velma, Shaggy e Scooby continuano per le rispettive strade, lasciando Fred da solo a voler risolvere il mistero. Comunque, quando Char Gar Gothakon sgancia un attacco nel locale dove si trovavano Velma, Shaggy e Scooby, i 5 scoprono che Hatecraft li ha seguiti e spiati per tutto il tempo. Il professore ha in mente un piano per cacciare via il mostro nella sua dimensione, e cos\u00ec, durante una lezione, rivela che ogni singolo racconto scritto da lui \u00e8 basato sulla fantasia e sull'immaginazione. Ci\u00f2 non basta a far sparire la creatura, che compare e rapisce Hatecraft, conducendolo a casa sua. La gang arriva in suo soccorso, ed entrati, si dividono, e Velma, oltre ad avercela con Shaggy, \u00e8 arrabbiata anche con Scooby, per il quale il fidanzato l'ha mollata. Shaggy, improvvisamente, grida per via di uno zaino che ha scambiato per il mostro, e che contiene diverse storie e leggende, con la stessa puzza del libro trovato in precedenza. Fred, invece, libera il ragazzo comparso a inizio puntata, intrappolato in una stanza, dopodich\u00e9, i 5 giungono sul tetto, dove Char Gar Gothakon \u00e8 intenzionato a scaraventare gi\u00f9 il professore. Scooby e i suoi amici salvano H. P., e catturano il mostro, che Velma, come gi\u00e0 sospettava, smaschera da Howard, il fan sfegatato di Hatecraft. Howard voleva difendere l'idolo dai critici, tramutando la sua leggenda in realt\u00e0, e dalle conoscenze pregresse da un corso di applicazioni militari di tecnologia degli effetti sonori, riusciva a effondere le potenti urla. La puzza proveniva dalla sua maschera, formata da una vera piovra. Nel momento in cui per\u00f2 Hatecraft ha confessato del falso che raccontava nei suoi libri, Howard non ce l'ha fatta a reggerla e ha attentato alla vita del professore. Alla fine, H. P. e Harlan raggiungono un compromesso, tanto da iniziare a pensare di voler lavorare insieme per la realizzazione di un nuovo libro. La Mystery Incorporated, intanto, si risana, e contenti per la riappacificazione, aprono gli sportelli della Mystery Machine, trovandoci al suo interno gli archivi della famiglia Darrow trafugati. Velma legge la lettera di Mr. E capitata accanto al baule, e il misterioso uomo dice che se i membri dell'originaria Mystery Inc avessero ricevuto quel materiale, forse non sarebbero scomparsi. La cassa pare contenere l'intera storia di Crystal Cove. \nCicalando cicalando.\nUn impiegato della pericolosa compagnia della Destroido di Crystal Cove, ignora l'avvertimento telefonico di uno sconosciuto che gli intima che, se non lascer\u00e0 la Destroido, capiter\u00e0 qualcosa di orribile. Mentre sta guidando verso casa, l'uomo viene aggredito da una gigantesca creatura formata da numerose cicale, che quasi spinge l'auto in mare. Il mattino successivo, dopo una lezione tenuta dall'affascinante professore di biologia, Rick Yantz, che cattura gli interessi di Daphne e Velma, Shaggy trova all'interno della busta delle sue merendine preferite, un messaggio da parte di Mr. E, che li avverte di un mistero atteso in ospedale. La Mystery Inc arriva all'ospedale, dove lo sceriffo Stone, rabbrividito, racconta della sventura della notte precedente, e della Cicala, ma il sindaco Jones proibisce a Fred e ai suoi compagni di investigare. La banda si ritrova poco tempo dopo, nuovamente, all'ospedale per visitare un'altra vittima della Cicala, nonch\u00e9 dipendente della Destroido. Qui, Shaggy e Scooby conoscono Nonna Gelsomina, creatrice dei loro spuntini preferiti \"Spicchi di Natura\". Abbandonando la stanza in seguito alle palpitazioni dell'uomo, che stava narrando della sua terribile esperienza con la Cicala, i ragazzi arrivano nel seminterrato con l'ascensore, contro la loro volont\u00e0, e vengono attaccati dal mostro che minaccia di far capitare la stessa cosa anche alla banda la sera della festa in onore della Cicala indetta dal sindaco Jones per incrementare il turismo. Mentre Scooby cerca inutilmente di far pace con Velma, Fred \u00e8 geloso del fatto che Daphne pensi costantemente al professor Yantz, ed \u00e8 determinato a dimostrare della sua colpevolezza. Infatti, Fred crede sia Rick la Cicala, in quanto amante degli insetti e oppositore della Destroido. Quella sera, cos\u00ec, Fred, Velma, Shaggy e Scooby si recano a scuola, e beccano Yantz suonare con l'arpa una canzone alle cicale, il che fa pensare che usi lo stesso strumento per aizzarle contro qualsivoglia persona. Daphne origlia la conversazione tra Fred e Yantz, durante la quale, il ragazzo lo definisce un \"Ladro di fidanzate\". Indignato per le accuse, Rick chiama la polizia, e Fred Senior, una volta appreso che la Cicala ha intenzione di presentarsi la sera della manifestazione, chiede alla banda di partecipare, e colgono questa occasione per catturarla. Alla festa, Daphne accetta l'invito di Fred di andare con lui ad una mostra di trappole, e Shaggy fa presto notare che Yantz sta entrando nella Casa degli Spettri, al cui interno, la Mystery Inc si imbatte nella Cicala. Senza via di uscita, Fred usa la forza per rompere un muro e darsela a gambe, e attirano la Cicala verso la Mystery Machine, e quando tutti e 5 vengono ricoperti dagli insetti, l'enorme aspirapolvere posto nel furgoncino si aziona, risucchiando ogni cicala, e smascherando la mente del piano come Nonna Gelsomina. Questi lavorava per la Destroido, e quando aveva scoperto che nei suoi Spicchi di Natura era stato aggiunto un ingrediente segreto per migliorarli, ovvero rifiuti della discarica, si era rivolta al proprietario, che si rivela essere Ed Machine, subordinato di Mr. E, anch'egli aggredito dalla Cicala. Giurando vendetta, Gelsomina aveva imparato da un programma televisivo sulle onde sonore con cui controllare i movimenti dei pinguini, come dominare le cicale. Alla fine, Fred e Daphne si dirigono alla mostra di trappole, che per la ragazza \u00e8 sufficiente da considerare loro primo appuntamento.\nFinali Nazionali dei Risolutori di Misteri.\nScooby ha una febbre molto alta, e ci\u00f2 vieta alla Mystery Incorporated di partecipare alle finali della gara di Risolutori di Misteri, e in particolare, Fred rimane addolorato. Quando Velma chiama \"assistente\" Scooby, quest'ultimo ci rimane male, tanto da fare uno strano sogno. Nella mente di Scooby, tutto e tutti assumono un design animato che rimanda alle precedenti serie di cartoni, e inoltre, il cane si \u00e8 rimesso in sesto. La banda si dirige dunque al Liceo di Crystal Cove, dove si svolgeranno le finali, e alle quali prendono parte anche altri personaggi ideati dalla Hanna-Barbera, insieme alle loro mascotte: lo squalo Jabber, Capitan Cavernicolo, la macchina Speedy Buggy, e il Fantasma Funky. Proprio mentre l'ingenua preside Quinlan sta annunciando il caso da risolvere per vincere, appare uno spettro infuocato di nome Lord Infernicus, il quale rapisce tutti i membri delle squadre, compresi Fred, Daphne, Velma e Shaggy, eccetto le mascotte, la preside ed Angel, che fungeva da dj della serata. Lord Infernicus avverte gli assistenti che le reti di comunicazione sono state disattivate, e che, se entro l'alba non riusciranno a ritrovare gli amici, non li rivedranno mai pi\u00f9. A questo punto iniziano le ricerche: Angel, la Quinlan e Speedy Buggy corrono sul tetto dell'edificio per ripristinare le reti e contattare il mondo esterno; Scooby, Jabber, Capitan Cavernicolo e il Fantasma Funky, invece, seguendo dei trucioli di legno, arrivano nel laboratorio di scienze, nel quale trovano dei porcellini d'india con le fattezze dei loro compagni. Scooby mette alla prova il criceto che somiglia a Shaggy offrendogli uno Scooby Snack, che venendo rifiutato, constata che gli animali non sono gli amici. Scoppia per\u00f2 una lite tra Scooby e Funky, che non tollera i pensieri del cane, quindi si reca in biblioteca assieme ai porcellini d'india nella speranza di consultare un qualche antidoto per farli tornare umani, dopodich\u00e9 compare Lord Infernicus, che gongola sulla sua imminente vittoria. Scooby, Jabber e Cavernicolo leggono poi da un foglio di carta caduto dallo spettro, della partenza dal porto di un carico. I 3 credono che Lord Infernicus voglia trasferire i compagni in Africa, cos\u00ec, ricongiuntisi con Angel, Speedy Buggy e con una spericolata preside Quinlan, che intanto hanno riattivato le comunicazioni, anche se risultano essere inutili dato che lo sceriffo Stone non si fida di loro, filano al molo. Qui, con la nave gi\u00e0 partita, Jabber e Cavernicolo la fermano giusto in tempo, ma Lord Infernicus riesce a fuggire con un camion, con a bordo gli amici delle mascotte. Grazie ad un brillante piano della Quinlan, il veicolo viene fermato, e dopo aver liberato Fred, Daphne, Velma, Shaggy e tutti gli altri risolutori, Lord Infernicus svela di essere il Fantasma Funky, che difatti non \u00e8 nemmeno un vero fantasma, bens\u00ec un attore fallito e un truffatore, che stanco di sentirsi sempre in secondo piano rispetto a quelli della squadra, ha cercato di sabotare le finali, intenzionato a condurre i ragazzi in Africa, e servendosi dei criceti e del suo vecchio costume di scena per rendere il tutto pi\u00f9 concreto. Quando i presenti acclamano gli assistenti, Scooby sviene improvvisamente, e il sogno finisce. Tornando al mondo reale, Scooby capisce di aver immaginato ogni cosa, e Shaggy gli fa notare che i personaggi che ha immaginato erano spunto di alcuni suoi pupazzetti, mentre Daphne e Velma gli comunicano che parteciperanno ugualmente alle finali per aver convinto il presidente della competizione, che si presenta a Scooby, il quale si spaventa poich\u00e9 \u00e8 identico al Fantasma Funky.\nLe belle e le bestie.\nUn gruppo di motociclisti orchi, chiamato \"La Nidiata Selvaggia\", arriva a Crystal Cove. Al Tiki Tub, nel frattempo, Fred invita anche Velma, Shaggy e Scooby a quello che doveva essere un appuntamento con Daphne, il che urta parecchio la ragazza. Improvvisamente, la Nidiata Selvaggia sopraggiunge al locale, e lo sceriffo Stone, presente insieme al sindaco Jones, se ne occupa, costringendoli ad andar via. Poco prima di abbandonare il Tiki Tub, Daphne rimane incantata dalle parole del leader della banda, Odnarb, che invita sia lei che Velma ad unirsi a loro, e le due accettano molto volentieri. La sera, Daphne si confida con Odnarb, e Velma cerca di non pensare pi\u00f9 a Shaggy sfogandosi con gli orchi. Il mattino seguente, Fred, Velma, Shaggy, Scooby e lo sceriffo Stone si presentano a casa di Daphne per avvertirla del fatto che qualcuno della Nidiata Selvaggia ha sottratto all'armeria di Crystal Cove un'arma letale. Nonostante Daphne e Velma tentino di assumere le parti dei motociclisti, Fred e Shaggy, accecati dalla gelosia, decidono di provare la loro colpevolezza. All'armeria, Velma, tramite le prove dello sceriffo, fa notare alla gang che il ladro ha disattivato tutte le videocamere, ma per sua sfortuna, quelle del benzinaio di fronte l'edificio hanno ripreso la scena. Dal filmato e dalle impronte, si capisce che \u00e8 stato qualcuno della Nidiata Selvaggia, ma non poteva essere Odnarb poich\u00e9, all'orario del furto, si trovava in spiaggia con Daphne e Velma. Velma trova per terra un tovagliolino di carta, che Daphne dice appartenere al locale da Chen, a China Town. Raggiunto il locale, Odnarb nega di aver trafugato il lanciarazzi, ma Fred non gli crede. In quel momento, Mr. E lancia alla Mystery Incorporated un criptico messaggio sotto forma di video raffigurante un pesce spada danzante. Mentre la Mystery Inc e la Nidiata Selvaggia si sforzano di capire l'indovinello di Mr. E, Velma entra nell'unit\u00e0 centrale del computer di Chen trasformando il pesce spada del video, in una password di sblocco. Tuttavia, Velma viene rapita da una misteriosa figura, e l'unico ad accorgersene \u00e8 Scooby, che a sua volta scompare. Velma e Scooby vengono condotti su di un precipizio da un Orco Oscuro, che minaccia la ragazza di uccidere Scooby se non far\u00e0 dirottare un treno attraverso Crystal Cove. Malgrado non scorri buon sangue tra i due, Velma non permette che il mostro faccia del male a Scooby, di conseguenza lo aiuta con il database del treno, e a lavoro svolto, l'Orco prova a sbarazzarsi di entrambi. Velma e Scooby si salvano, e finalmente, fanno la pace. Ritornati alla stazione di polizia, e riabbracciatisi con gli amici, i due scoprono che Bronson ha arrestato la Nidiata Selvaggia, ma Velma li scagiona, accusando l'Orco Oscuro, e raccontando del dirottamento del treno. Odnarb, a quel punto, ammette che pesce spada non \u00e8 altro che il nome di un videogame segreto, ed \u00e8 a bordo di un treno sorvegliato diretto ad una grande cerimonia. Odnarb e i suoi compagni si tolgono le maschere, dimostrando di essere solo dei fanatici del mestiere, oltre ai creatori originali della console, e per scaricare la tensione dovuta allo stress, si immedesimano in altri personaggi. La Mystery Inc e la Nidiata Selvaggia cooperano per acciuffare l'Orco Oscuro, e salgono a bordo del treno. Qui, il macchinista viene messo KO dal mostro, che poi, con lo spararazzi, fa crollare parte del ponte. Fred e Odnarb se la vedono con l'Orco Oscuro, e dopo avercelo tra le mani, Fred ferma il treno prima che possa cadere nel vuoto. L'orco viene poi smascherato come Maxwell, altro eccentrico, ragazzo delle fotocopie, che stufo di essere messo in disparte dagli altri compagni, ha cercato di incastrarli e di distruggere la console Pesce Spada per rovinare la loro carriera. Alla fine, Daphne sceglie Fred ad Odnarb, il quale, capendo l'amore della ragazza per Fred, la lascia andare, e abbandona Crystal Cove insieme alla Nidiata Selvaggia.\nDove passa Afrodite.\nDurante una partita di calcio al Liceo di Crystal Cove, la rivalit\u00e0 tra squadre e spettatori cessa quando l'orribile Dea dell'Amore, Afrodite, sparge in giro dei fiori che fanno innamorare lentamente gli uni con gli altri, portandoli a perdere la testa. Il giorno seguente, la Mystery Inc si accorge di quello che sta accadendo, e Shaggy \u00e8 euforico perch\u00e9 scopre che non far\u00e0 un importante test dal momento che \u00e8 arrivata una supplente. Quando Shaggy si reca in classe, viene sorpreso dalla sostituta del professore, che \u00e8 proprio Afrodite, la quale fa respirare al ragazzo un po' della sua pozione d'amore contenuta nei fiori. Shaggy si invaghisce di Velma, che, non capendo cosa gli stia capitando, finisce con l'essere travolta dall'incantesimo di Afrodite, cos\u00ec come tutta la scuola, e poi l'intera Crystal Cove, inclusi Fred e Daphne. Scooby, essendo un cane, \u00e8 l'unico a non soccombere ad Afrodite, che in uno scatto d'ira, ordina a Fred, Daphne, Velma e Shaggy, assorbiti dall'amore, di investirlo con la Mystery Machine. Scampato alla morte, Scooby si rifugia in un vicolo, nel quale incontra il fuggitivo Professor Pericles. Il pappagallo offre il suo aiuto per salvare Crystal Cove da Afrodite, sebbene Scooby sia titubante all'inizio. Dunque, mentre Fred e Daphne, e Velma e Shaggy ampliano le loro relazioni fasulle, Scooby e Pericles collaborano. Insieme, cane e pappagallo recuperano gli ingredienti per l'antidoto contro l'incantesimo della strega, ma durante il loro lavoro, vengono aggrediti da Afrodite e dai suoi \"sudditi\". Gli scagnozzi della Dea rubano tutte le boccette contenenti le cure, ma Pericles riesce a trattenere Afrodite, per dare a Scooby il tempo di fuggire con l'unico antidoto rimasto. Servendosene, Scooby e Pericles risvegliano dall'incantesimo la restante Mystery Incorporated, e questo incita i cittadini di Crystal Cove ad aizzarsi su di loro. In aiuto, arriva Angel, immune alle pratiche di Afrodite in quanto non ha il senso dell'olfatto, che con la Mystery Machine, trae in salvo i compagni e Pericles. Il pappagallo fa notare ai ragazzi dell'abito che indossava Afrodite, e Daphne ricorda che \u00e8 lo stesso del ballo studentesco. Alla biblioteca scolastica, Fred, Daphne, Velma, Shaggy, Scooby e Pericles scavano a fondo per trovare qualche indizio, e Velma legge da un articolo di giornale di una certa Amanda Smythe, un genio della chimica, incoronata Reginetta del Ballo diversi anni prima. Purtroppo, le prese in giro dei suoi compagni, la spinsero a lasciare Crystal Cove in lacrime. I ragazzi pianificano una trappola: creano nuovamente l'antidoto da spruzzare durante la cerimonia in onore di Afrodite. Intanto, le cose tra Fred e Daphne vanno a gonfie vele anche dopo la stregoneria di Afrodite, contrariamente a Velma e Shaggy, che preferiscono far rimanere i loro rapporti cos\u00ec come sono, nonostante siano riluttanti ad esprimere i reali sentimenti che provano. In municipio, la festa di Afrodite ha inizio, e Fred, Daphne, Velma, Shaggy, Scooby ed Angel fingono di essere vittime dell'incantesimo, ma prima che la strega possa essere incoronata Reginetta, la gang emana l'antidoto, che fa tornare tutto alla normalit\u00e0, e cattura Afrodite. Velma la smaschera come Amanda, la quale racconta che la sera del ballo, invece di essere incoronata, le venne fatta indossare una maschera da mostro, la stessa che ha usato per impersonare Afrodite, e giur\u00f2 che sarebbe ritornata a Crystal Cove per vendicarsi. Essendo un asso in chimica, aveva trovato una formula ormonale in grado di far impazzire d'amore le persone, cos\u00ec da distruggere la citt\u00e0 come aveva fatto con lei. Entusiasti per aver risolto l'ennesimo caso, Fred, Daphne, Velma, Shaggy, Scooby ed Angel, vengono avvicinati dall'associato di Mr. E, Ed Machine, il quale fa sentire loro un messaggio registrato di Pericles. Il pappagallo spiega di essere stato lui stesso a far recapitare ad Amanda la formula segreta del siero, in maniera tale da cercare indisturbato, all'insaputa di tutti, quello che voleva: il manifesto di un'antica nave di Conquistatori; una punta di trapano in diamante cos\u00ec resistente da perforare la pietra; e infine, le relazioni geologiche della societ\u00e0 mineraria Darrow. La registrazione termina con Pericles che lancia a Mr. E la prossima mossa. Ed li informa che tutto ci\u00f2 ha a che fare con la maledizione del tesoro nascosto dai Conquistatori secoli prima, e posto esattamente sotto Crystal Cove. Alla fine, la Mystery Incorporated viene avvisata da Ed che, qualora Pericles riesca a scoprirlo, porterebbe alla fine di Crystal Cove.\nFuga dal mistero del maniero.\nL'episodio si apre con un flashback risalente a 75 anni prima, precisamente la notte di Halloween del 1935 nella quale scomparve l'intera famiglia Darrow con la loro villa. Si pu\u00f2 notare come i 4 parenti litighino fra di loro per impossessarsi di uno strano oggetto triangolare, per poi venire risucchiati dalla terra a causa di un terremoto sotterraneo. Ritornati al presente, la Mystery Incorporated \u00e8 riunita al K-Ghoul, e Velma fa il punto della situazione: parte dal medaglione ritrovato nelle grotte di Crystal Cove da Daphne, con la foto di Brad Chiles e Judy Reeves; poi alla fuga dell'ingannatore Professor Pericles; dunque si passa alla scomparsa dei Darrow; per poi terminare con Mr. E. Angel arriva comunicando loro che Mr. E, l'altra notte, ha lasciato per lei una sorta di diario personale appartenuto a Cassidy Williams, anch'essa membro dell'originaria Mystery Incorporated. Dalle pagine del quaderno, oltre a scoprire dell'amore che Cassidy nutriva per Ricky Owens, la banda apprende che l'ultima sosta che i ragazzi fecero poco prima di sparire fu la villa dei Darrow, che attualmente, \u00e8 situata sotto la Darrow University. Una sera, quindi, i 5 si recano nell'impianto di riscaldamento del college, nel tentativo di ritrovare qualche passaggio segreto alla magione. Daphne stana un tunnel molto strano, che Scooby capisce essere un caminetto. I ragazzi scendono gi\u00f9 per il camino, e toccato il suolo, Velma dice di essere arrivati al maniero dei Darrow. Improvvisamente, una voce misteriosa, proveniente da una radio, minaccia i 5 di ucciderli una volta per tutte con le sue trappole pre-installate. Tuttavia, la voce li ha scambiati per l'originaria Mystery Inc, e non c'\u00e8 modo di convincerla del contrario. Sfuggiti ai tranelli dello sconosciuto, Fred, Daphne, Velma, Shaggy e Scooby cadono in una botola, per poi risvegliarsi separatamente. Fred e Daphne capitano in una piscina svuotata, e la voce comunica che Brad (Fred), per dimostrare dell'amore per Judy (Daphne), deve liberarla, con degli oggetti posti a caso, dal divano incatenato al tombino prima che l'acqua che sgorga la affoghi. Fred salva Daphne con l'ausilio di ogni cosa offertagli dalla voce. Nel frattempo, Velma, Shaggy e Scooby sono intrappolati in una stanza, e accerchiati da numerosi fili che, se scattati, lancerebbero verso di loro delle armi mortali. La voce rammenta che solo uno di loro nella camera pu\u00f2 liberarli, ma parlando della vecchia Mystery Inc, non pu\u00f2 essere n\u00e9 Cassidy (Velma), n\u00e9 Ricky (Shaggy), bens\u00ec Pericles (Scooby). Scooby, sollecitato da Velma e Shaggy, riesce a trovare un indizio per Velma, che, eseguito, slega tutte le trappole. La banda si ricongiunge, e insieme, arrivano nella camera della voce, che seguiva ogni loro mossa, e che si rivela ai ragazzi come Danny Darrow, il pi\u00f9 piccolo della sua famiglia, e unico sopravvissuto, ridotto come un barbone, e che \u00e8 ossessionato dal fatto che i 5 gli possano portar via il suo \"tesoro\". Fred, Velma e Shaggy lo chiudono dietro una porta, e Velma rinviene poi lo stesso oggetto comparso a inizio puntata per il quale i Darrow stavano discutendo, e che somiglia al pezzo di un puzzle. Danny si libera e comincia a dare la caccia alla Mystery Inc, ma Fred, usufruendo delle stesse trappole dell'uomo, lo imprigiona. Danny, capendo di essersi frainteso, racconta quello che accadde 75 anni prima: i suoi parenti, incluso lui stesso, avevano trovato la chiave per arrivare al tesoro maledetto che giace sotto Crystal Cove, ossia il pezzo triangolare che Danny reputa il suo tesoro, e che inoltre li aveva resi avidi. Quando per\u00f2 il terremoto li risucchi\u00f2, Danny perse presto i suoi cari, e rimase da solo con l'oggetto, finch\u00e9 non giunsero a ficcanasare Brad, Judy, Cassidy, Ricky e Pericles. Spaventato che potessero cercare di rubargli il suo tesoro, Danny prepar\u00f2 delle trappole per il loro ritorno, basandosi sui punti deboli dei ragazzi. Inaspettatamente, la faglia sismica della zona viene risvegliata dalle trappole, e Danny si sacrifica per lasciar fuggire Fred, Daphne, Velma, Shaggy e Scooby, donando loro il pezzo. Ritornati in superficie, la Mystery Inc si domanda se ci siano altri frammenti del puzzle come quello di Danny, e se c'\u00e8 qualcun altro a cercarli. In lontananza, il sindaco Jones, assistendo alla scena, si allontana nervosamente. \nIl segreto del Dragone.\nA Macau, in Cina, una giovane e attraente ragazza entra in una gioielleria e rimane estasiata da un anello a forma di drago. Il commesso, occupato da una telefonata, non nota che la ragazza ha rubato il gioiello, destinato ad un acquirente, che sopraggiunto per riscuoterlo, e non trovandolo, scatena la sua ira. A Crystal Cove, intanto, Daphne \u00e8 preoccupata per la cena che si terr\u00e0 quella sera stessa per il signor Wang, un delegato cinese, in quanto sar\u00e0 la prima volta che i genitori la vedranno in coppia ufficiale con Fred. Velma presenta agli amici Mai Le, la giovane ladra dell'anello, che soggiorna a Crystal Cove per il programma di scambio studentesco. Tra Shaggy e Mai Le si instaura un buon rapporto, e questo provoca la gelosia di Velma, che inoltre non vuole che l'amica faccia la stessa fine che ha fatto lei per colpa di Shaggy. Il signor Wang, accolto in citt\u00e0 dal sindaco Jones, nota il gioiello di Mai Le, e resta dubbioso. In casa Blake, durante la cena in onore dell'uomo, alla quale partecipano anche la Mystery Inc al completo, il sindaco Jones e Mai Le, irrompe un Mago Rosso, che intima i presenti di non prendere il cosiddetto \"Cuore del Dragone\", altrimenti moriranno. Fred aziona delle trappole poste nella sala da pranzo che mettono in fuga lo stregone, ma che fanno arrabbiare Barty e Nan Blake, che aumentano il loro disprezzo per il ragazzo. Velma e Scooby trovano una sostanza che Mai Le dice di essere un raro t\u00e9 infiammabile. Alla Mystery Machine, la banda sorveglia la citt\u00e0 in attesa dell'arrivo dello stregone, e infatti si palesa un Mago Bianco, e subito dopo compare anche quello Rosso della festa, e tra i due inizia una battaglia. Dopo aver messo fuori gioco il Mago Rosso, il Mago Bianco aggredisce la banda, e rapisce Mai Le, che per\u00f2 viene salvata da una trappola di Fred, dopodich\u00e9 i due maghi scompaiono nel nulla. Fred scorta Velma e Mai Le in casa Dinkley, dove alloggia la studentessa, ma qui, il Mago Bianco appare nuovamente, e in seguito all'essersi scontrate con Shaggy, in procinto di vedere Mai Le, quest'ultima viene privata del suo anello. La Mystery Inc, e Mai Le, si riuniscono da Chen, il quale si vede costretto a confessare di essere stato lui ad interrompere la cena dei Blake, immedesimando il Mago Rosso. Chen dice che anni prima, quando viveva in Cina, gli fu affidato un prezioso rubino chiamato \"Il Cuore del Dragone\", incastonato in un grande Dragone di Giada, e come narra la leggenda, bisogna avere 4 anelli sacri per accedere al diamante. Ora che il Mago Bianco ne possiede tutti e 4, non esiter\u00e0 a cercare il Cuore del Dragone. Dal momento che la statua contenente il rubino si trova nel locale di Chen, la Mystery Incorporated pianifica una trappola per attirare il Mago Bianco nel locale e acciuffarlo. Il tranello funziona, e una volta imprigionato, lo stregone \u00e8 smascherato come il signor Wang, giunto a Crystal Cove con il pretesto segreto di rubare il Cuore del Dragone, e avendo gi\u00e0 3 anelli, gli serviva solamente quello di Mai Le, per cui Chen ha dovuto essere il Mago Rosso per fermarlo. Successivamente, Shaggy scopre, a malincuore, che Mai Le sta per ritornare in Cina, cos\u00ec, Velma, vedendo la sofferenza del ragazzo, lo sprona a combattere per lei e giungere all'aeroporto per dichiararsi. Tuttavia, Mai Le non si trova l\u00ec, bens\u00ec sullo yacht dei Blake per svignarsela da Crystal Cove dopo aver rubato il Cuore del Dragone senza farsi accorgere da nessuno, servendosi della Mystery Inc. La banda blocca in tempo Mai Le prima che possa scappare, grazie alle trappole installate di Fred, e Shaggy rimane deluso dal comportamento della giovane. \nNotte Terrorizzante.\nMentre stanno guardando un film horror con protagonista il loro attore preferito, Vincent Van Ghoul, Shaggy e Scooby ricevono la visita dell'uomo in persona, che annuncia della loro vittoria ad un concorso che consiste nel cenare con lui per un'intera serata in casa sua. I due, elettrizzati all'idea, non perdono un minuto di pi\u00f9, e vengono accompagnati dall'uomo nella sua inquietante magione. Qui, mentre stanno mangiando, Vincent rivela ai ragazzi di avere la costante paura di essere osservato da creature mostruose, e poco dopo, si palesa nella sala da pranzo, l'Ape Mutante, essere raccapricciante della cinematografia di Van Ghoul. Shaggy, Scooby e Vincent se la danno a gambe, ma vengono accerchiati anche da altri due mostri fuoriusciti dai film dell'attore, ossia il Dottor Phobos e il Professor Jantzen. In quel momento, quando tutto sembra essere perduto, compare una figura sconosciuta sia all'uomo, che ai ragazzi, che si fa chiamare Notte Terrorizzante, e che, una volta messi fuori gioco i 3 mostri, attacca il padrone di casa, Shaggy e Scooby, i quali riescono a rifugiarsi in una stanza. Scoprendo che non c'\u00e8 modo di abbandonare la casa, neanche inserendo il suo codice di sblocco, Vincent confessa ai ragazzi che i primi 3 mostri comparsi erano solamente attori che recitavano per spaventarli, ma Notte Terrorizzante \u00e8 una creatura demoniaca in carne ed ossa. Vincent si rivolge alle telecamere nascoste tra le mura di casa che stanno registrando ogni cosa per il nuovo reality show dell'attore, ma i membri della produzione pensano che stia improvvisando. Quando capiscono che Notte Terrorizzante sta davvero attentando alla vita dei ragazzi, lo staff non pu\u00f2 far niente perch\u00e9 l'unico sistema per aprire le porte \u00e8 all'interno della villa, che per giunta non funziona. Shaggy e Scooby, cos\u00ec, consigliano di chiamare la Mystery Incorporated. Velma, che stava indagando sugli archivi dei Darrow, viene avvertita, e lancia l'allarme anche a Fred e Daphne, che rinunciano al loro appuntamento. I 3 corrono dai membri della produzione, che dicono loro che non c'\u00e8 verso di entrare nella magione, ma Velma riesce a scovare, tramite il suo laptop, un passaggio ristretto che attraversa un condotto elettrico fino ad un generatore di emergenza. Essendo la loro unica chance di salvare gli amici, Fred, Daphne e Velma percorrono il sentiero, e non appena entrano in casa, Notte Terrorizzante scompare poco dopo essere caduto dalle scale a causa di Scooby. La banda, e Vincent, si barricano nella camera da letto dell'uomo, e Daphne trova, in mezzo a tutte le sceneggiature abbandonate e rifiutate da Van Ghoul, una dal titolo \"Grida! Grida! \u00c8 tempo per te di morire\", e si rendono conto che tale frase \u00e8 quella che continua a ripetere il mostro. Vincent si ricorda quindi che gli era stato offerto il ruolo di Notte Terrorizzante, che scart\u00f2 per il reality show. Vincent prende coraggio, e insieme a Shaggy e Scooby, fa da esca per il mostro, che alla fine viene catturato e smascherato come Argus Fentonpoof, assistente dello show e scrittore di Grida! Grida! \u00c8 tempo per te di morire. L'uomo ha cercato di spaventare l'attore per essere ripreso dalle telecamere nascoste e far assumere fama al suo personaggio oramai dimenticato da chiunque. Il produttore del reality, tuttavia, annuncia che la storia di Argus sar\u00e0 fonte di ispirazione per un gran film. Infine, la Mystery Inc e Vincent Van Ghoul cenano assieme, condividendo un'inquietante risata da film horror.\nIl canto della Sirena.\nUn peschereccio di sardine tenta la fortuna entrando nel famigerato angolo di oceano infestato, dal nome \"La Punta dell'Uomo Morto\". Il capitano a bordo, Skipper Shelton, fratello di Skipper Shelton, proprietario del Chiostro dell'Ostrica, e il suo aiutante, vengono per\u00f2 colti alla sprovvista da un gruppo di Pesci Mostro. Di venerd\u00ec sera, Fred e Daphne, visitando il Museo Spettrale, notano la statua di Scrappy-Doo, e il ragazzo ricorda alla fidanzata di aver promesso che non ne avrebbero mai pi\u00f9 parlato, implicando un qualche evento negativo capitatogli, mentre Shaggy e Scooby si ingozzano per la serata \"Ogni cosa che potete ingoiare\". Nel frattempo, Velma, a casa da sola, \u00e8 esasperata perch\u00e9 tutti i suoi amici sono occupati, ma improvvisamente, le arriva un'email da un account anonimo, dalla quale, la ragazza capisce della scomparsa del peschereccio, che probabilmente ha a che fare con una piattaforma petrolifera nell'area. Velma \u00e8 eccitata per questo mistero, ma dopo aver telefonato Fred, Daphne, Shaggy e Scooby, che risultano impegnati, decide di sbrigarsela per conto proprio. Con lo yacht dei Blake, Velma parte in cerca di indizi, ma si ferma quando sente un canto e poi una voce che dice di conoscerla. Scorgendosi, Velma si imbatte in una Sirena, chiamata Amy, la quale avvisa la ragazza che Crystal Cove \u00e8 in pericolo, perch\u00e9 \"loro\" stanno arrivando. Amy si ritira spaventata, e Velma, in procinto di mettere in moto lo yatch, viene aggredita dai Pesci Mostro, ma fortunatamente riesce a tirarsi in salvo. Il giorno seguente, la Mystery Inc discute sul da farsi, e Velma omette l'identit\u00e0 di Amy, non volendo che gli amici pensino sia pazza nel credere alle Sirene. Si dirigono dunque dal capitano Shelton al Chiostro dell'Ostrica, ma l'uomo nega qualunque dettaglio circa piattaforme petrolifere e Pesci Mostro. Subito dopo, Skipper, rimasto da solo, viene preso dalle creature, ed Amy, giunta a casa Dinkley dall'oceano, avverte Velma, che per un soffio, riesce a non far vedere alla madre Angie la Sirena. Riuniti al K-Ghoul, Angel si domanda se la piattaforma petrolifera di cui parlava la fonte di Velma, non sia la stessa che un tempo apparteneva alla Destroido, e chiusa circa 20 anni prima. Da un giornale, Shaggy scopre che la Destroido terr\u00e0 una conferenza stampa l'indomani, pertanto, la gang ne prende parte, e chiede ad Ed Machine il permesso di recarsi alla piattaforma, ma dinanzi ai suoi rifiuti, i ragazzi decidono ugualmente di andarci. Al basamento, la Mystery Inc cade nella trappola dei Pesci Mostro, che li catturano e pongono assieme ai due capitani Shelton, e lo scienziato Spike Cavenaugh, lo stesso di cui parlava Angel, e che fece chiudere la piattaforma per danni ambientali. Spike e i fratelli Shelton comunicano alla banda che il piano dei Pesci Mostro \u00e8 trapanare in cerca di petrolio al di sotto della piattaforma, nonostante il professore abbia tentato di dissuaderli per l'instabilit\u00e0 del suolo. Nel momento in cui le creature cominciano a perforare, Amy sopraggiunge e libera i ragazzi, costringendo Velma a rivelare la verit\u00e0. Una volta salvi, Cavenaugh dice che l'interruttore della trivella \u00e8 in acqua, e Shaggy e Scooby si immergono per disattivarla, dato che Amy si \u00e8 ferita durante il tragitto. I due portano a termine l'intento, e i Pesci Mostro, attirati dalla melodica voce di Amy, vengono intrappolati, e smascherati come Ernesto e i suoi amici attivisti, ovvero coloro che Daphne incontr\u00f2 all'universit\u00e0. Questi, dopo essere risaliti alle relazioni di Spike sulla piattaforma, decisero di metterla in funzione per estrarre petrolio, e poi rivenderlo. Alla fine, Amy svela di essere umana, nonch\u00e9 moglie dello scienziato, che disperata per il marito, ed essendo stata derisa dalla polizia sulla storia dei Pesci Mostro, ha contattato la Mystery Incorporated per aiuto. Velma, dapprima delusa, perdona la donna, che per\u00f2 smentisce le voci di Angel sul fatto che la dj abbia saputo della vicenda della piattaforma dai giornali, poich\u00e9 la Destroido ha coperto ogni traccia. Velma, sommando gli indizi, si dirige al K-Ghoul per parlare con Angel, e dicendole che, malgrado la donna abiti a Crystal Cove da poco tempo, sappia comunque minuscoli particolari che non dovrebbe conoscere, a partire dal diario che ha portato la Mystery Inc nel mistero dei Darrow, alla piattaforma petrolifera. Velma conclude accusando Angel di essere in verit\u00e0 Cassidy Williams, membro dell'originaria Mystery Inc, scomparsa nelle grotte di Crystal Cove.\nIl Luna Park mostrificato.\nDylan e Brenda, due giovani innamorati, vittime dell'Uomo Granchio, e appena usciti dall'ospedale, si recano nello spettrale Luna Park di Crystal Cove, in cui, una mostruosa Manticora li spaventa a morte. Intanto, Angel, la cui identit\u00e0 da Cassidy Williams oramai \u00e8 stata confermata da Velma, si intrufola nella Destroido per parlare con Mr. E. L'enigmatico uomo viene a conoscenza del fatto che la Mystery Inc \u00e8 entrata in possesso di uno dei pezzi del Disco Planisferico, e capiamo cos\u00ec che Angel lavora con Mr. E, ma contrariamente a lui, lo fa per il bene della banda, per paura che facciano la stessa fine che hanno subito lei e i suoi vecchi compagni. Frattanto, Fred, Daphne, Velma, Shaggy e Scooby vengono convocati dal sindaco Jones, che si sente in parte responsabile degli attacchi della Manticora, visto che ha acquistato un tempio apparentemente infestato, e posto nel Luna Park, per far accrescere il turismo. La Mystery Incorporated comincia le indagini, e Fred la vede come un'opportunit\u00e0 per entrare nelle grazie del padre. Al parco dei divertimenti, la gang incontra il direttore Winslow Fleach, e sua figlia, la stramba Marcie Fleach, anche conosciuta da tutti come \"Quella che odora di Hot Dog\". Il suo stravagante nome deriva dal fatto che il padre ricicla l'olio degli hot dog per usarlo come acqua corrente con cui lavarsi. Marcy \u00e8 inoltre una diretta rivale di Velma, dal momento che entrambe condividono un cervello formidabile e ingegnoso, ma la Fleach \u00e8 sempre stata al secondo posto rispetto alla Dinkley. La Mystery Inc parte con le ricerche entrando nel tempio della Manticora, trasformato in una vera e propria attrazione. La Manticora aggredisce per\u00f2 i ragazzi, che scappano via per un pelo. Successivamente, al K-Ghoul, la squadra ed Angel navigano sul sito online sul quale il sindaco Jones ha comprato il tempio, ma Velma rende partecipi gli amici del fatto che non \u00e8 altro che un imbroglio bello e buono, dietro cui si cela qualcuno di davvero brillante. Quando Fred, Daphne, Shaggy e Scooby si allontanano dalla stanza, Angel prende in disparte Velma, che ha deciso di mantenere il suo segreto a patto che la dj lo riveli al resto della gang al pi\u00f9 presto. Angel capisce dalla ragazza che il pezzo del Disco Planisferico \u00e8 custodito da Fred. Mentre Fred, Daphne e Velma non hanno fortuna parlando con il sindaco Jones, Shaggy e Scooby si trovano al Luna Park, e anche se inizialmente sono intenzionati a scoprire qualche indizio, si lasciano andare al divertimento, ma la Manticora appare e li attacca. Giunti anche i restanti 3 compagni, Shaggy e Scooby si salvano, e la loro voce sembra essere modificata come se avessero respirato l'elio da un palloncino. Il signor Fleach \u00e8 sull'orlo della crisi, e proprio quando sta per decidere di chiudere il Luna Park, Fred sprona la banda a non arrendersi ed escogita un piano. Fred e Velma si dirigono in casa del ragazzo per recuperare gli oggetti che servono per la trappola, ma Velma becca Fred Senior rovistare tra la roba del figlio, e si difende dicendo di stare cercando la ricevuta per il tempio. Fred svela poi a Velma di aver dato il pezzo del Disco Planisferico a Shaggy e Scooby, cosa alquanto geniale dato che nessuno mai sospetterebbe di loro. Al Luna Park, nel frattempo, Daphne cosparge Shaggy e Scooby con il formaggio dei nachos, in modo da attirare la Manticora verso di loro e catturarla. Velma sente uno strano odore, ma non capisce quale sia, finch\u00e9 il mostro non compare, e cerca di rapirla. Daphne salva Velma, ma viene a sua volta presa dalla Manticora, e nella speranza di recuperarla, Fred, Velma e Shaggy prendono il volo assieme a lei. Scooby li fa atterrare sul morbido, e con un piano totalmente improvvisato del cane, la Manticora plana a terra e si rivela essere Marcie. Avendo conoscenze informatiche, aveva creato il falso sito, e il suo odore di hot dog aveva insospettito Velma poco prima dell'attacco della Manticora. Il motivo per cui Shaggy e Scooby avevano voci cos\u00ec acute, \u00e8 perch\u00e9 avevano inalato il potentissimo gas elio composto in parte dall'acciaio usato nel parco, e scoperto da Marcie, e che \u00e8 la ragione per la quale cercava di far chiudere il posto per rivendere l'elio ai dirigibili australiani, traendone una grossa fortuna. Intanto, Angel fa nuovamente visita a Mr. E, e gli comunica che tramite la cimice che ha posizionato sul maglione di Velma, ha sentito che il pezzo del Disco Planisferico \u00e8 nelle mani di Shaggy e Scooby. Per la prima volta vediamo il volto di Mr. E, che in realt\u00e0 \u00e8 nientepopodimeno che Ricky Owens.\nL'attacco del mostro senza testa.\nUn gruppo di esploratori, formato da Rick Spartan, sua moglie Marion Spartan, e l'assistente Charles Wheatlesby, meglio conosciuto con il nome di \"Cachinga\", si inoltra nella fitta foresta amazzonica alla ricerca di un'antica tomba. Una volta trovata, Marion resta ferita alla caviglia, cos\u00ec Cachinga, su ordine di Rick, corre al campo base per recuperare la cassetta delle medicine. Rick si addentra all'interno della cripta, e rinviene un baule sul quale vi \u00e8 inciso una sorta di avvertimento per coloro intenzionati a trafugare la testa decapitata di Squar Gringot. Rick ignora l'avviso, e cos\u00ec facendo scatena la vendetta di Squar Gringot, il cui corpo senza testa, ma con una distorta faccia sul torso, lo aggredisce barbaramente. A Crystal Cove, Fred \u00e8 euforico perch\u00e9 incontrer\u00e0 il suo mito, Rick Spartan, sopravvissuto all'attacco del Mostro senza Testa, e nel frattempo, Velma e Shaggy sembrano avvicinarsi di nuovo. A scuola, Rick, divenuto nuovo professore di biologia, pur non sapendone molto in materia, racconta agli studenti, inclusa la Mystery Inc, del suo episodio con la creatura. Al termine della lezione, gli alunni scappano terrorizzati dall'aula per via dell'atteggiamento irascibile di Rick, tranne i ragazzi, che, avendo in comune con l'uomo la passione per i misteri, vengono invitati da quest'ultimo a casa sua per una cena. La sera stessa, Fred, Daphne, Velma, Shaggy e Scooby fanno anche la conoscenza di Marion, e assistono a una lite tra Rick e Cachinga, insoddisfatto del suo ruolo di poco rilievo nelle avventure di Spartan. In seguito, Rick porta a far ammirare i 5 tutte le meraviglie scovate dai suoi innumerevoli viaggi, dai quali ha preso una momentanea pausa, in modo tale da far riposare al meglio Marion. Fra i manufatti, Rick \u00e8 particolarmente orgoglioso della testa di Squar Gringot, portata direttamente dalla giungla, nonostante la maledizione che ruota intorno ad essa. Per l'appunto, il Mostro senza Testa giunge per reclamare ci\u00f2 che \u00e8 suo di diritto, ma Rick, Fred, Shaggy e Scooby lo allontanano con delle lance, poi, Velma suggerisce di contattare sua madre Angie per discutere sul come agire. Dunque, Velma e Shaggy si recano al Museo Spettrale, e mentre Angie cerca qualche contro-maledizione, i due ragazzi si affiancano sempre di pi\u00f9. Angie trova la formula di un rito per spezzare il maleficio, ma dovr\u00e0 essere pronunciata da uno sciacallo parlante in una giungla. Velma e Shaggy pensano bene di procedere con il rituale all'interno della mini foresta pluviale di Crystal Cove, e servendosi di Scooby. La Mystery Inc, assieme a Rick e ad Angie, svolge la liturgia, ma ci\u00f2 non basta, visto che il Mostro senza Testa li aggredisce, mandando in ospedale Rick, che decide di chiudere con le avventure pensando che in questo modo, la creatura la smetta di importunarlo. Fred non pu\u00f2 permettere che il proprio idolo lo abbandoni, dunque, riprende con le indagini insieme agli amici. All'orto botanico, Fred trova una grossa lente di ingrandimento, persa dal mostro dopo che Rick lo ha colpito all'occhio, e all'interno della quale vi \u00e8 una piccola videocamera. Shaggy e Scooby rinvengono poi un anello, sul quale Velma legge \"Oxford\", luogo degli studi universitari di Cachinga. La squadra telefona lo sceriffo Stone, che arresta Cachinga, e Rick si rallegra all'idea di poter ricontinuare con i suoi viaggi, se non fosse che il Mostro senza Testa, malgrado Cachinga sia in prigione, fa la sua apparizione all'ospedale. La gang, che aveva mentito alla polizia per far credere che fosse Cachinga il colpevole, ha organizzato una trappola per il vero responsabile, che viene smascherato come Marion. La donna ha tentato di spaventare il marito affinch\u00e9 lasciasse perdere con una vita avventurosa, che non gradiva affatto. Anche lei ha studiato ad Oxford, e si \u00e8 inventata la leggenda di Squar Gringot per illudere Rick, che non avrebbe resistito a trovare il tesoro maledetto. Rick capisce che Marion lo ha fatto per amore, e cos\u00ec non sporge nessuna denuncia, anzi, organizza un party nella sua camera d'ospedale con la Mystery Inc. Alla fine, Velma parla con Shaggy circa i suoi sentimenti, e gli comunica che oramai non prova le stesse emozioni di una volta. Velma e Shaggy decidono dunque di restare ottimi amici per il bene della squadra.\nIl Disco Planisferico.\nNel cuore della notte, mentre Fred dorme profondamente, suo padre assiste ad un fenomeno di poltergeist, per poi venire assalito da uno Spettro Incappucciato, subito dopo aver chiuso in cassaforte un pezzo del Disco Planisferico simile a quello conservato dalla Mystery Incorporated. Fred si sveglia di soprassalto per le urla del padre, che fugge terrorizzato dalla casa. Il mattino seguente, il ragazzo confessa a Daphne, Velma, Shaggy e Scooby delle ultime notti in bianco che sta passando il sindaco Jones, cos\u00ec Velma consiglia di rivolgersi a sua madre Angie per un rimedio alle erbe per dormire. Nel frattempo, Daphne si apre con Velma, dicendole che la sua relazione con Fred sta diventando sempre pi\u00f9 ossessiva, tanto che il ragazzo ha stilato un'agenda per sapere dove sia e cosa faccia. Al Museo Spettrale, la Mystery Inc fa la conoscenza di Lady Marmelade, una barista che lavora per Angie, e al tempo stesso un esorcista e un'esperta di vodoo, che sentendo la storia di Fred riguardo al padre, gli suggerisce di provare con un rito di purificazione, ma il ragazzo, inizialmente, declina l'offerta. La sera stessa, Shaggy e Scooby fanno compagnia a Fred per riposare, e inavvertitamente, cade la foto di una bellissima donna dallo scaffale, che Shaggy dice essere la madre di Fred, andata via quando era molto piccolo. Durante la notte, Shaggy e Scooby decidono di prepararsi una gustosa pizza, e intanto, il sindaco Jones rimane nuovamente vittima di fenomeni paranormali, e Fred tenta di salvarlo. Mentre Fred e il padre riescono a scappare, anche Shaggy e Scooby vengono aggrediti dalla pizza che stavano giusto preparando, per poi darsela a gambe dalla casa. Successivamente, la Mystery Inc si raduna nell'ufficio dell'uomo, la cui tremenda paura, spinge Fred a voler risolvere il caso ora pi\u00f9 che mai, e in caso di fallimento, promette di rinunciare per sempre ai misteri. La gang architetta un piano, e Velma predispone in tutta la villa dei Jones delle videocamere con cui filmare le manifestazioni da ogni angolazione. Come ultimo tocco alla trappola, Fred invita Lady Marmelade per una seduta spiritica. La Mystery Incorporated, il sindaco Jones e l'esorcista cominciano con il rituale, usufruendo di una tavoletta Ouija. Anche se dopo un iniziale momento di tensione, Fred Senior chiede al fantasma perch\u00e9 lo stia perseguitando, e tramite le parole dell'entit\u00e0 fuoriuscite dalla tavola, capiscono che si tratta di una vecchia conoscenza del sindaco, tornata ad esigere quello che l'uomo le ha portato via. Quando il sindaco manca di rispetto allo spirito, questi si arrabbia e scatena la sua ira sui presenti, che riescono a fuggire dalla magione, eccetto Fred Senior, che rimane barricato in casa. Capendo di avere a che fare con qualcosa di superiore alle proprie capacit\u00e0, Lady Marmelade rinuncia ad aiutare i ragazzi e se la svigna. Rientrati dal retro, i 5 amici non trovano l'uomo, e Daphne consola un disperato Fred, che ha il timore di perdere anche lei dopo sua madre, e ora, anche suo padre, dopodich\u00e9, sfruttando le sue telecamere preinstallate, Velma scopre che il sindaco Jones ha inscenato il suo presunto rapimento per recuperare indisturbato il pezzo del Disco Planisferico. Tuttavia, le registrazioni risalgono ad un minuto prima, e nonostante ci\u00f2, Fred non riesce a trovare il padre, mentre Scooby si imbatte in alcuni semi di girasole, e in una trappola di Fred modificata da qualcuno e posta sotto al letto del sindaco per creare degli effetti speciali. La Mystery Inc escogita un piano, e ognuno dei membri si camuffa per spaventare lo Spettro Incappucciato, che \u00e8 entrato in possesso del pezzo del Disco Planisferico del sindaco. La trappola riesce, e lo spirito viene smascherato come il Professor Pericles, che con una mente pi\u00f9 geniale di quella di Velma, ha potuto accedere al computer di Fred e controllare a distanza le sue trappole, cos\u00ec da manifestare i fenomeni poltergeist. \u00c8 stato per\u00f2 tradito dal suo stesso mangime, ossia i semi di girasole. Pericles si giustifica dicendo di aver fatto tutto ci\u00f2 per mettere le mani sul pezzo sottrattogli in passato da Jones, e alla fine, aziona una trappola che fa cadere i ragazzi in una botola, riuscendo a scappare con l'oggetto. Fred salva suo padre, che si scagiona convincendo il figlio di aver preso il pezzo del Disco Planisferico dall'arresto di Pericles, per tenerlo al sicuro, ma Daphne, Velma, Shaggy e Scooby fanno fatica a capacitarsi delle parole dell'uomo.\nIl Giustiziere.\nLa Mystery Incorporated sta per catturare l'ennesimo criminale, conciato da Piranha-Capra, ma la trappola smette di funzionare nel momento pi\u00f9 opportuno. Ci pensa per\u00f2 lo sceriffo Stone a sistemare la situazione, se non fosse che la trappola scatta all'improvviso, imprigionando sia l'uomo sia i ragazzi, e dando quindi la libert\u00e0 a Piranha-Capra. Inaspettatamente, avvolto tra la nebbia, compare uno spirito in sella ad un cavallo demoniaco, che acciuffa il mostro e si dilegua. Bronson ammette che lo spettro \u00e8 \"Iron\" Will Williamson, conosciuto anche come \"Il Giustiziere\", nonch\u00e9 primo sceriffo di Crystal Cove ed eroe di Stone. Williamson \u00e8 tuttavia deceduto almeno 100 anni or sono, e Bronson si domanda quale sia l'evento che ha portato il suo idolo a tornare dall'oltretomba. Nei giorni a venire, il Giustiziere fa un lavoro di pulizia totale di tutti i delinquenti dalle strade di Crystal Cove, migliore di quello che potrebbe fare Bronson, il che rischia di soppiantare il suo incarico di sceriffo. La sera del ritiro del premio \"Stoppa criminali dell'anno\", Bronson \u00e8 convinto di vincere ancora una volta, appoggiato dal suo goffo assistente, e vice-sceriffo Bucky. La vincita, per\u00f2, questa volta spetta proprio al Giustiziere, che fa la sua comparsa dicendo di non importarsene dei premi, ma solo di risistemare Crystal Cove, contrariamente all'incompetenza dell'attuale sceriffo Stone. La gente acclama sempre di pi\u00f9 il Giustiziere, provocando la preoccupazione di Bronson. Velma trova accanto al luogo dell'apparizione dello spettro dei gusci di ostriche, come quelli presenti al municipio dopo la prima comparsa del Giustiziere. Shaggy e Scooby acquistano delle ostriche da un uomo chiamato \"Il Ranger della Notte\", che gestisce un blog dove sfoga la sua antipatia nei confronti di Stone. Fred, Daphne, Velma, Shaggy e Scooby pedinano il Ranger della Notte con la Mystery Machine, ma a met\u00e0 strada, incappano nel Giustiziere, che spara con dei \"proiettili\", e intima loro di non immischiarsi nella legge. In seguito, la squadra corre a casa dello sceriffo Stone, e di sua madre, in cui l'uomo \u00e8 depresso per il giudizio che il suo idolo ha verso di lui. La gang lo convince a raccontare della storia del Giustiziere: oltre un secolo prima, Crystal Cove era un luogo abitato dai fuorilegge, fin quando un certo Iron Will Williamson non arriv\u00f2 e decise di estirpare tutti i criminali dalla cittadina, anche se la sua inimicizia con l'unico delinquente sul quale non riusc\u00ec mai a mettere le mani, Nitro Wisinski, lo port\u00f2 a morire, assieme a Nitro stesso, in un lago di lava incandescente. Velma, dalle parole di Bronson, capisce che il corrente Giustiziere \u00e8 destrorso, al contrario dell'originario, che era mancino. Scooby ricorda che il Ranger della Notte ha aperto le ostriche con la mano destra, pertanto, la Mystery Inc, e lo sceriffo Stone, si recano in casa sua, all'interno della quale trovano della paglia, e si rendono conto che il Giustiziere ha un cavallo. Al ritorno del Ranger della Notte, questi dimostra che il fieno lo utilizza come mezzo per allenarsi, e d'improvviso, il Giustiziere si palesa per eliminare i ragazzi. Il Ranger salva in extremis la gang e lo sceriffo, sciogliendo ogni sospetto sul suo coinvolgimento. Il sindaco Jones arriva, e licenzia su due piedi il povero Bronson, facendo assumere la carica di capo della polizia di Crystal Cove al Giustiziere. La Mystery Inc \u00e8 intenzionata a risolvere il mistero per Stone, pertanto si dirigono alla stazione di polizia, dove Bucky, rattristito, consegna loro un pacco con gli effetti personali di Bronson, che nel frattempo ha trovato un altro impiego al Chiostro dell'Ostrica, seppur nasconda la propria vera identit\u00e0 per la vergogna. Tra gli oggetti dell'uomo, Velma rinviene qualcosa che convince la banda ad escogitare una trappola con l'aiuto di Bronson. Quest'ultimo si concia da Nitro Wisinski, in modo da terrorizzare il Giustiziere e smascherarlo. Difatti, il piano va a buon fine, e sotto la maschera di Iron Will Williamson si cela Bucky, la cui colpevolezza era stata confermata dai ragazzi, leggendo le sue prove, fallite, d'esame alla promozione di sceriffo, professione alla quale ambiva. Bronson riceve nuovamente l'incarico, e viene premiato dal sindaco Jones, che ancora una volta \u00e8 restio dal ringraziare il figlio per l'ultimo caso risolto. Fred parla con Daphne al Chiostro dell'Ostrica, dicendole di essere l'unica in grado di capirlo sul serio. Improvvisando, Fred dona alla ragazza un anello di cipolla con cui le chiede di sposarlo dopo il diploma. Daphne accetta con gioia, e mentre i due amati si baciano appassionatamente, il Ranger della Notte li osserva da lontano, soddisfatto.\nLa pedina delle ombre.\nIn un flashback di 20 anni prima nel 1990, l'originale Mystery Incorporated arriva in un'antica chiesa spagnola per seguire una creatura, a detta di Cassidy, non umana. Il Professor Pericles segue dei rumori, e Ricky, preoccupato per l'amico, nel tentativo di stargli dietro, finisce con il provocare un piccolo danno che svela una pergamena con la figura del Disco Planisferico al completo. Mentre la squadra si domanda cosa sia l'oggetto rappresentato, l'essere su cui stavano investigando, li osserva, cospirando sulla maledizione di Crystal Cove. Nel presente, l'attuale Mystery Inc \u00e8 riunita al K-Ghoul per fare colazione. Come sempre, Shaggy e Scooby si dedicano al cibo, e nel frattempo Daphne \u00e8 super eccitata per il suo imminente fidanzamento ufficiale con Fred, che \u00e8 concentrato su un tipo di app installata sul telefono, che lo avverte degli spostamenti che avvengono nella Mystery Machine. Velma, intanto, non riesce a trovare una logica nel loro pezzo del Disco Planisferico, e neanche Angel sembra essere d'aiuto a riguardo. Quando per\u00f2 Scooby mostra una salsa piccante spagnola, Velma ha un'illuminazione, e capisce che le scritte sul frammento sono in lingua spagnola, e per di pi\u00f9, alla rovescia. Daphne si rende conto che anche i libri contenuti nel baule dei Darrow sono in spagnolo, e aprendo la cassa, la banda trova un messaggio registrato di Mr. E, che consiglia loro di partire da dove tutto \u00e8 finito. Fred decide dunque di recarsi assieme agli amici alla Darrow University per consultare H. P. Hatecraft, la cui carriera sta prendendo una brutta piega come conseguenza del recente scandalo con Char Gar Gothakon. Hatecraft, sull'orlo del fallimento, comunica ai ragazzi che il Decano Natasha Fenk ha sostituito Harlan Ellison, che ora si trova ad un convegno, con la famosa autrice di libri per teenager, Regina Wentworth. I 5 si offrono di aiutare H. P. nella realizzazione di un libro per adolescenti, a patto che lui dar\u00e0 una mano con le traduzioni. Improvvisamente, la Mystery Machine esplode dinanzi ai loro occhi, e dalle fiamme, si presenta \"Obliteratrix\", un'assassina tecnologica dalla voce computerizzata, il cui unico scopo \u00e8 di eliminare la Mystery Inc. I ragazzi ed H. P. si rifugiano dalle bombe della killer nella sala in cui si sta tenendo la presentazione del nuovo manoscritto della Wentworth, il che non fa altro che mettere sempre pi\u00f9 in cattiva luce la figura di Hatecraft. Fred promette vendetta verso Obliteratrix per aver distrutto la Mystery Machine, e con essa anche l'intero archivio dei Darrow. Frattanto, Mr. E, aka Ricky Owens, Angel, ed Ed Machine assistono alla scena da una telecamera nascosta, e Ricky ordina ad Ed di monitorare le mosse della Mystery Inc, ma non di intervenire se non per assoluta necessit\u00e0, nonostante Angel sia preoccupata che dietro l'attacco di Obliteratrix ci sia il Professor Pericles. Shaggy e Scooby aiutano Hatecraft con la lettura critica del suo libro, e intanto, Fred, Daphne e Velma si recano in biblioteca per ricominciare da zero dato che ogni loro indizio \u00e8 andato perduto in seguito all'esplosione. Velma trova un libro che spiega che il Disco Planisferico \u00e8 costituito in totale da 6 pezzi, e veniva utilizzato dai Conquistatori Spagnoli per navigare in mari ignoti e per nascondere i propri tesori. L'app sopracitata del telefono di Fred manda un messaggio al ragazzo circa un movimento sospetto all'interno della Mystery Machine, facendo intuire che il veicolo \u00e8 ancora intatto. Fred, Daphne e Velma recuperano Shaggy e Scooby, e insieme ad Hatecraft, che mette a disposizione un furgone del campus, giungono in una ferrovia dove, secondo il rintracciatore di Fred, si dovrebbe trovare la Mystery Machine. Infatti, la macchina \u00e8 sana e salva, e ne ritornano in possesso solo dopo essersi confrontati con Obliteratrix, che ha messo in scena la distruzione dell'auto per farli cadere in una trappola. Obliteratrix scompare prima di poter essere arrestata, e il Decano Fenk decide di licenziare H. P. per aver rubato un'attrezzatura della scuola, mentre Pericles osserva il tutto da un monitor in un'abitazione sconosciuta. Da alcune traduzioni di Hatecraft, Scooby si ricorda che Pericles aveva rubato una mappa dei Conquistatori dall'antica chiesa spagnola di Crystal Cove nel periodo delle aggressioni ad opera di Afrodite. La Mystery Incorporated ed H. P. arrivano alla chiesa sconsacrata per ideare una trappola per Obliteratrix, e Daphne rinviene un medaglione simile a quello trovato nella primissima puntata nelle grotte. Fred aziona per sbaglio un marchingegno che svela un'entrata segreta alle caverne di Crystal Cove. In quel momento, l'assassina computerizzata appare e aggredisce la squadra, fin quando non sopraggiunge Angel in loro soccorso. Dopo una breve lotta tra le due, Angel riesce a catturare Obliteratrix, la quale viene smascherata come Alice May. Alice ammette di essere stata incaricata da Mr. E per attaccare i ragazzi, e magari, questo avrebbe spinto Pericles ad uscire allo scoperto per salvarli, e di conseguenza, il pezzo del Disco Planisferico sarebbe stato vulnerabile. Era il laboratorio di ricerca \"Quest\", una delle aziende della Destroido, a fornire ad Alice delle armi super tecnologiche e degli effetti speciali. Alice viene arrestata una volta per tutte, e il Decano Fenk si presenta per restituire ad Hatecraft il suo ufficio all'universit\u00e0, visto che i diritti sulla canzone su Char Gar Gothakon stanno facendo riscuotere alla scuola ingenti somme di denaro. Alla fine, Velma convince Angel a rivelare la verit\u00e0 sul suo conto prima che lo faccia lei. Angel racconta ai ragazzi la sua storia e quella dell'originaria Mystery Inc: il suo vero nome \u00e8 Cassidy Williams, e una notte, alla chiesa spagnola, trov\u00f2 assieme agli amici la mappa del Disco Planisferico, che celava una minaccia per tutti, e difatti, nelle grotte di Crystal Cove nelle quali sparirono, si imbatterono in una creature dalla corna che minacci\u00f2 loro di scomparire da Crystal Cove, altrimenti le persone pi\u00f9 vicine ne avrebbero pagato il prezzo. Il mostro in questione si faceva chiamare il Freak di Crystal Cove. Angel tenta di dissuadere la Mystery Inc dal risolvere il mistero del tesoro maledetto e consegnare a Pericles o a Mr. E, il pezzo del Disco Planisferico, cos\u00ec da porre fine al caso e al pericolo per s\u00e9 stessi. Fred, tuttavia, non accetta e la Mystery Incorporated si allontana delusa da Angel, che avverte i ragazzi che il Freak \u00e8 ancora l\u00e0 fuori da qualche parte. Dalla cima della chiesa, il Freak borbotta un'inquietante poema minaccioso sul maleficio di Crystal Cove.\nFine della storia.\n20 anni prima nel 1990, dopo aver trovato la pergamena del Disco Planisferico, l'originaria Mystery Incorporated si inoltra nelle caverne poste sotto la chiesa sconsacrata, basandosi sui calcoli del Professor Pericles, dove, ad un certo punto, si imbatte in una pila di ossa, sulla cima della quale vi \u00e8 un baule. Pericles salva Cassidy da una trappola mortale, e poi, servendosi delle sue capacit\u00e0 da pennuto e del medaglione di Judy, apre la cassa, nella quale recupera un pezzo del Disco Planisferico, ma cos\u00ec facendo, aziona un'altra trappola che mette in fuga i ragazzi, e durante la corsa, il medaglione viene perso. Usciti dalle grotte vivi e vegeti, la Mystery Inc si scontra con il Freak di Crystal Cove, dopodich\u00e9 il flashback termina, portandoci di nuovo al presente. Velma contatta Fred, Daphne, Shaggy e Scooby, mandando loro il messaggio di incontrarsi a mezzanotte dinanzi al municipio. Prima di andare, Fred saluta il padre, che stava meditando sulla scomparsa dell'amata moglie, e il ragazzo riesce a prendere, senza farsi notare, le chiavi del suo ufficio. La Mystery Inc si riunisce nello studio del sindaco Jones, dove scorre una certa tensione, dal momento che Daphne e Shaggy non si fidano ancora di Velma per aver tenuto nascosto alla squadra il segreto di Angel. Velma attiva uno strano interruttore, che apre un cassetto segreto, che fa cadere Shaggy e Scooby, i quali, a loro volta, inciampano su Fred, che teneva in mano la fotografia incorniciata di sua madre. Fred, dalla rottura della foto, capisce che questa non \u00e8 altri che una pagina di articolo di giornale ritagliata, mentre Velma trova nel cassetto la pergamena con la figura del Disco Planisferico. Sentendo dei rumori, la Mystery Inc esce dalla stanza per visionare, e viene aggredita dal Freak, che comincia a inseguirli, finch\u00e9 la banda non viene stanata dallo sceriffo Stone, che li arresta per essere entrati di nascosto in municipio. I genitori dei ragazzi non sanno cosa fare con il comportamento dei figli, quindi il sindaco Jones decide di non sporgere denuncia, e li lascia andare. Barty e Nan Blake tentano di convincere Daphne a non vedersi pi\u00f9 con Fred, pertanto, la giovane, si sente costretta a rivelare ai genitori e a Velma, Shaggy e Scooby, del loro fidanzamento e del futuro matrimonio, programmato successivamente alla consegna del diploma. I Blake portano via Daphne, vietandole di frequentarsi ancora con Fred, contro la sua volont\u00e0, mentre Fred consiglia a Shaggy e Scooby di badare al pezzo del Disco Planisferico, e intanto, Velma lavora sulla pergamena. Angel assiste alla scena al di fuori del municipio. Shaggy e Scooby vengono messi in punizione dai genitori, e quando si trovano chiusi in stanza, incappano nel Freak, e dopo aver recuperato il pezzo del Disco da un frigorifero segreto, se la danno a gambe. Per fortuna, Ed Machine li trae in salvo con la sua macchina, e li scorta sino al K-Ghoul, dove, insieme a Fred, Daphne e Velma, la Mystery Inc barrica Angel nella struttura per impedirle di prendere parte alle ricerche del Freak. Nel frattempo, Ed, rincasato, scopre che Pericles \u00e8 entrato nella sua villa, ed \u00e8 consapevole della vera identit\u00e0 di Mr. E, dopodich\u00e9, improvvisamente, le luci si spengono, mentre un terribile urlo di Ed squarcia la scena. La Mystery Inc giunge nella chiesa sconsacrata per terminare con il mistero del tesoro maledetto, e si calano nelle grotte tramite il passaggio segreto. Fred capisce che le caverne sono collegate al mare, e Velma intuisce un piano: spostando in vario modo i pezzi del Disco Planisferico, si pu\u00f2 localizzare qualsiasi luogo geografico, ma Pericles riusc\u00ec a scovare il posto che cercava l'originaria Mystery Inc senza bisogno di un pezzo. Per Velma, i numeri sulla pergamena sono stati scritti dal pappagallo come una sorta di coordinate per arrivare al luogo in questione. La teoria di Velma viene confermata quando, mandando un fascio di luce sul pezzo in loro possesso, e su uno stampato, escono fuori le coordinate giuste che coincidono con uno dei calcoli di Pericles. Seguendo gli indizi, la gang arriva alla cima di ossa, e qui, viene raggiunta da Pericles, che aveva posto sulla Mystery Machine un rivelatore per rintracciarli. Pericles viene messo KO dal Freak, che ruba il pezzo e fugge via, ma una trappola azionata da Fred, rompe un canale di acqua che travolge i ragazzi, e il Freak stesso. Il mostro riesce ad arrampicarsi lungo un rilievo per raggiungere la chiesa, se non fosse che Fred lo ferma appena in tempo. Tuttavia, il crollo del canale provoca la distruzione della cappella, e Fred rischia di morire sotto le macerie. Inaspettatamente, il Freak salva il giovane, che alla fine, lo cattura definitivamente. Daphne, Velma, Shaggy e Scooby corrono verso Fred, e subito, sopraggiunge anche Bronson, chiamato d'urgenza da Angel e dai genitori dei ragazzi. Dietro la maschera del Freak si cela nientepopodimeno che il sindaco Jones, della cui colpevolezza, Fred ne era sicuro, visto che entrambe le foto di sua madre che aveva si sono rivelate essere ritagli di giornale. Jones racconta dunque le vere circostanze che causarono lo scioglimento dell'originaria Mystery Incorporated: anni prima, si trasfer\u00ec a Crystal Cove per aver sentito della leggenda del tesoro, e accett\u00f2 il dipartimento di storia alla Darrow University, cos\u00ec da avere libero accesso agli archivi della famiglia scomparsa. Acquisendo la storia dei Conquistatori Spagnoli, si camuff\u00f2 da Freak per cercare i pezzi del Disco Planisferico, ma non concluse niente, almeno fino a quando non si presentarono da lui i membri della Mystery Inc per un aiuto sulla pergamena. Pericles, a differenza dei suoi compagni di squadra, sapeva del Disco Planisferico e della leggenda, cos\u00ec, non esit\u00f2 a tradire gli amici pur di collaborare con Jones. Insieme, concordarono un piano per ricattare Brad, Judy, Cassidy e Ricky con dei documenti falsi che implicavano i loro genitori in diversi crimini, e costringerli a lasciare Crystal Cove. Dopo aver allontanato la gang dalla citt\u00e0, l'uomo si disf\u00f2 di Pericles ed entr\u00f2 in possesso dell'unico pezzo del Disco Planisferico sino ad allora conosciuto, per poi fare una soffiata anonima alla polizia in cui accusava il pappagallo di essere responsabile della scomparsa della Mystery Inc, e per tale ragione, Pericles venne sbattuto nel carcere per animali a vita. Jones svela inoltre di non essere il padre biologico di Fred, dal momento che il ragazzo \u00e8 il figlio di Brad Chiles e Judy Reeves. Difatti, Brad tent\u00f2 di ritornare a Crystal Cove, e intanto si era sposato con Judy, che aveva dato alla luce un bambino. Jones strapp\u00f2 dalle mani dei 2 il loro figlioletto, dicendo che non gli avrebbe fatto del male, purch\u00e9 Brad e Judy non fossero mai pi\u00f9 ritornati a Crystal Cove. Fred, disperato e accecato dalla rabbia e dalla delusione, \u00e8 intenzionato a cercare i suoi veri genitori, cos\u00ec annulla il fidanzamento con Daphne, che scoppia in lacrime. Velma cerca di consolare l'amica, ma Daphne l'accusa di essere responsabile di tutto ci\u00f2 che \u00e8 capitato, visto che Velma ha preferito non dire immediatamente di Angel alla banda. Daphne e Velma, addolorate, se ne vanno con i rispettivi parenti, mentre Shaggy e Scooby vengono affrontati dai genitori. Questi hanno deciso di mandare Shaggy all'accademia militare per mitigarne il comportamento, e Scooby in una fattoria. Alla fine della puntata, quando si \u00e8 ben capiti che anche la nuova Mystery Incorporated si \u00e8 sciolta per sempre, Scooby si trova di fronte Pericles, che ha rubato il pezzo preso dal Freak, e quello della banda. Mentre Pericles vola via soddisfatto, Scooby-Doo declama che rimetter\u00e0 insieme la Mystery Incorporated e lo affronteranno un'altra volta."}
{"id": "3102735", "revid": "188116", "url": "https://it.wikipedia.org/wiki?curid=3102735", "title": "Marcia su Ronchi", "text": ""}
{"id": "3102737", "revid": "92723", "url": "https://it.wikipedia.org/wiki?curid=3102737", "title": "Oleg Atkov", "text": ""}
{"id": "3102742", "revid": "1305772", "url": "https://it.wikipedia.org/wiki?curid=3102742", "title": "Adventure (videogioco)", "text": "Adventure \u00e8 un videogioco pubblicato da Atari, Inc. nel 1979 per la sua console Atari 2600. \"Adventure\" \u00e8 considerato il primo videogioco d'avventura/azione. Il suo creatore, Warren Robinett, \u00e8 noto anche per aver inserito il primo easter egg in un videogioco.\nModalit\u00e0 di gioco.\nL'obiettivo del gioco \u00e8 trovare un calice incantato e riportarlo al castello dorato che lo custodiva. Il personaggio, rappresentato da un quadrato, esplora un mondo multi-mappa contenente castelli, labirinti e stanze. Nascosti in varie parti del mondo ci sono diversi oggetti che servono per risolvere il gioco: una spada, 3 chiavi, ognuna che apre uno specifico castello (dorato, nero e bianco), un ponte magico che permette al giocatore di passare attraverso un muro, ed un magnete che attrae a s\u00e9 ognuno di questi oggetti.\nAll'interno del mondo vagano 3 draghi:\nUn drago pu\u00f2 essere ucciso toccandolo con la spada: se la levetta della console che seleziona la difficolt\u00e0 di gioco \u00e8 in posizione \"A\", i draghi scapperanno quando vedranno il giocatore con la spada.\nQuando un drago tocca il personaggio, esso lo \"colpir\u00e0\" (rimanendo fermo per un momento con la sua bocca aperta, attendendo per un breve tempo se la levetta \u00e8 in posizione \"A\") e poi \"ingoier\u00e0\" il personaggio, che rimarr\u00e0 intrappolato all'interno del drago. Mentre il drago ha la bocca aperta, non pu\u00f2 essere ucciso.\nUn pipistrello nero vola casualmente attraverso il mondo: esso occasionalmente raccoglie o lascia cadere gli oggetti disseminati nel labirinto, inclusi i draghi (vivi o morti). Il pipistrello pu\u00f2 rubare la spada del personaggio e dargli in cambio un drago vivo, o viceversa. Il giocatore \"pu\u00f2\" raccogliere il pipistrello e portarlo con s\u00e9. Il pipistrello continua a volare anche quando il giocatore \u00e8 stato ucciso, e saltuariamente pu\u00f2 raccogliere il drago che ha mangiato il personaggio, dando al giocatore la possibilit\u00e0 di farsi un giro di tutto il mondo di gioco. Il giocatore pu\u00f2 intrappolare il pipistrello all'interno di un castello: questo trucco funziona meglio se si sceglie il castello dorato, dato che questo ha una sola stanza (il giocatore deve averla per\u00f2 svuotata degli oggetti) ed il pipistrello, se sta volando verso l'alto (verso l'alto o diagonalmente verso destra o verso sinistra), continuer\u00e0 a volare senza fine nella stanza e non lascer\u00e0 pi\u00f9 il castello. Se il giocatore entra nella stanza con un altro oggetto, il pipistrello cambier\u00e0 direzione per raccogliere il nuovo oggetto e, di solito, lascer\u00e0 il castello Il nome del pipistrello doveva essere \"Knubberrub\", ma tale nome non \u00e8 menzionato nel manuale del gioco.\nCi sono 3 diversi giochi disponibili tramite l'interruttore di selezione gioco:\nQuando il giocatore \u00e8 mangiato da un drago, egli non deve necessariamente ricominciare la partita. Usando l'interruttore \"Game Reset\" il personaggio risorge all'interno del castello dorato, e con esso risorgono anche i draghi uccisi; gli oggetti, per\u00f2, rimangono dove erano quando il giocatore \u00e8 morto. Questa caratteristica pu\u00f2 essere considerata come una delle prime versioni dell'opzione \"Continue game\" che \u00e8 presente in molti giochi che sono venuti dopo \"Adventure\".\nPremendo il selettore \"Game Select\" dopo la morte del personaggio, il giocatore torna alla schermata di selezione del gioco potendo cos\u00ec iniziare una partita del tutto nuova.\nStoria e sviluppo del gioco.\nPer realizzare \"Adventure\", Robinett prese ispirazione da \"Colossal Cave Adventure\", un'avventura testuale realizzata da Will Crowther e modificata poi da Don Woods. Nonostante il presidente di Atari, Ray Kassar, lo scoraggiasse perch\u00e9 riteneva il gioco non realizzabile, Robinett riusc\u00ec a realizzare un gioco con grafica solo lontanamente basato sul gioco testuale. \"Adventure\" vendette 1 milione di copie, divenendo il 7\u00b0 gioco pi\u00f9 venduto per l'Atari 2600.\nNel periodo in cui Robinett cre\u00f2 il gioco la politica di Atari era di non dare la giusta riconoscenza a nessuno degli autori dei loro lavori: il nome dei programmatori non compariva mai n\u00e9 sulle custodie delle cartucce n\u00e9 all'interno del gioco stesso. Robinett decise perci\u00f2 di inserire nel gioco un messaggio segreto che lo avesse indicato come l'autore, creando perci\u00f2 uno dei primi esempi di \"easter egg\" noti in un videogioco. Secondo Robinett, il messaggio segreto fu scoperto da un giovane giocatore di Salt Lake City (Utah, USA) che per primo scopr\u00ec l'easter egg e scrisse ad Atari per informare la societ\u00e0 della cosa.\nLa memoria totale utilizzata dal codice del gioco era di 4.096 byte (4 KB), che risiedevano esattamente in un singolo chip di memoria ROM all'interno della cartuccia; \"Adventure\" utilizzava inoltre i 128 byte di RAM disponibili all'interno della console per le variabili del gioco.\nL'Atari 2600 era basata su una CPU MOS 6507 (una versione pi\u00f9 economica del pi\u00f9 famoso chip MOS 6502) ad 8 bit operante a 1,19 Megahertz: a causa delle limitazioni di questo hardware, i lati sinistro e destro di quasi tutte le schermate erano immagini speculari gli uni degli altri. Ci\u00f2 sugger\u00ec la creazione dei particolari labirinti del gioco con i loro corridoi simmetrici. Le uniche eccezioni sono due schermate nelle catacombe del castello nero ed altre due nel corridoio principale del castello dorato: questi due corridoi sono speculari ma contengono nella stanza un oggetto \"muro\" verticale che la fa sembrare non simmetrica e che pare anche una porta segreta che conduce a un easter egg.\nInnovazioni.\n\"Adventure\" non fu solo il primo videogioco d'avventura e d'azione disponibile su una console giochi: esso fu anche il primo gioco in cui il giocatore aveva una raccolta di oggetti da cui doveva selezionarne uno da usarsi in un determinato momento. \"Adventure\" permetteva al giocatore di gettare via un oggetto e raccoglierne un altro senza dover digitare nessun comando.\nNonostante non fosse il primo \"gioco di ricerca\" per computer, \"Adventure\" fu il primo ad essere programmato per una console domestica. Le ambientazioni del gioco (castelli, labirinti, stanze segrete e prigioni oscure), gli oggetti (le chiavi, la spada, il \"tesoro\") e i mostri (pipistrelli, draghi) erano inoltre elementi unici nel panorama dei videogiochi, che in seguito sarebbero stati ulteriormente elaborati da titoli quali \"Haunted House\", \"The Legend of Zelda\" e \"Final Fantasy\". Anche se molto pi\u00f9 semplice e limitato rispetto agli ultimi due giochi citati, \"Adventure\" \u00e8 spesso descritto come il loro \"precursore spirituale\".\nEaster egg.\nAll'interno delle catacombe presenti nel castello nero (ai livelli di difficolt\u00e0 2 o 3), nascosto all'interno del muro meridionale di una camera sigillata accessibile solo tramite il ponte, c'\u00e8 un oggetto \"invisibile\" grande 1 pixel noto come il \"gray dot\" (\"punto grigio\"). Il giocatore deve \"far rimbalzare\" il personaggio lungo il muro inferiore per \"acchiappare\" il punto. Il punto non \u00e8 esattamente invisibile: \u00e8 semplicemente dello stesso colore del muro e risulta ben visibile quando viene posto in un passaggio di una catacomba o sopra un muro normale. Il punto non \u00e8 attratto dal magnete, a differenza di molti altri oggetti presenti nel gioco.\nSe si porta tale punto all'estremit\u00e0 orientale del corridoio sotto al castello dorato mentre sono presenti altri oggetti variamente colorati all'interno della stanza, il punto rende l'oggetto che rappresenta il muro anch'esso \"invisibile\", permettendo al giocatore di attraversarlo e di giungere in una stanza in cui compaiono le parole \"Created by Warren Robinett\".\nConversioni.\n\"Adventure\" \u00e8 stato convertito o emulato per diverse piattaforme all'interno di raccolte o console retr\u00f2:\nSeguiti.\nUn seguito di \"Adventure\" fu annunciato inizialmente nel 1982 ma durante lo sviluppo il gioco evolse in un titolo a s\u00e9 stante, \"Swordquest\", che fu anzi il precursore di una serie di quattro episodi.\nNel 2005 \"Curt Vendel\" ha scritto un seguito inserito nell'Atari Flashback 2. Nel 2007, il sito AtariAge ha pubblicato un seguito autoprodotto largamente ispirato all'originale, chiamato \"Adventure II\", per l'Atari 5200, usato con l'autorizzazione di Atari Interactive."}
{"id": "3102743", "revid": "287204", "url": "https://it.wikipedia.org/wiki?curid=3102743", "title": "Eccellenza Emilia-Romagna 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Emilia-Romagna.\nBibliografia.\nL\"'Annuario F.I.G.C. 2001-2002\", Roma (2002) conservato presso:"}
{"id": "3102747", "revid": "486946", "url": "https://it.wikipedia.org/wiki?curid=3102747", "title": "Peter Wilder", "text": ""}
{"id": "3102761", "revid": "92723", "url": "https://it.wikipedia.org/wiki?curid=3102761", "title": "Igor' Petrovi\u010d Volk", "text": ""}
{"id": "3102762", "revid": "1543377", "url": "https://it.wikipedia.org/wiki?curid=3102762", "title": "Eccellenza Friuli-Venezia Giulia 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Friuli-Venezia Giulia.\nStagione.\nAl campionato di Eccellenza del Friuli Venezia Giulia 2001-02 partecipano 16 squadre:\nFase Regionale Coppa Italia Dilettanti.\nLa coppa \u00e8 stata vinta dal Monfalcone (0-0 dts e 6-5 dcr in finale sulla Sacilese)\nBibliografia.\nL'Annuario F.I.G.C. 2001-02, Roma (2002) conservato presso:"}
{"id": "3102770", "revid": "329581", "url": "https://it.wikipedia.org/wiki?curid=3102770", "title": "Yanmar", "text": "La Yanmar Co., Ltd. \u00e8 un'azienda giapponese fondata nel 1912. La sede principale si trova nel quartiere di Kita a Osaka.\nL'azienda giapponese produce e commercializza motori, motori marini, macchine agricole, piccoli mezzi d'opera e piccole imbarcazioni. \u00c8 il fornitore dei piccoli motori per la gamma \"Compact Utility Tractors\" della John Deere, azienda statunitense che produce macchine agricole."}
{"id": "3102772", "revid": "1086846", "url": "https://it.wikipedia.org/wiki?curid=3102772", "title": "Eccellenza Lazio 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano. Il campionato si \u00e8 concluso con la vittoria del Cisco Collatino per il girone A e dell'Anagni per il girone B, entrambi al loro primo titolo.\nTutte le squadre iscritte al campionato di Eccellenza, assieme a quelle del campionato di Promozione, hanno diritto a partecipare alla Coppa Italia Dilettanti Lazio 2001-2002.\nStagione.\nAggiornamenti.\nDi seguito la composizione dei gironi fornita dal Comitato Regionale Lazio.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nBibliografia.\nL'Annuario F.I.G.C. 2001-02, Roma (2002) conservato presso:"}
{"id": "3102774", "revid": "287204", "url": "https://it.wikipedia.org/wiki?curid=3102774", "title": "Eccellenza Liguria 2001-2002", "text": "Il campionato italiano di calcio di Eccellenza regionale 2001-2002 \u00e8 stato l'undicesimo organizzato in Italia. Rappresenta il sesto livello del calcio italiano.\nQuesto \u00e8 il campionato regionale della regione Liguria.\nBibliografia.\nL'Annuario F.I.G.C. 2001-02, Roma (2002) conservato presso:"}
{"id": "3102781", "revid": "767487", "url": "https://it.wikipedia.org/wiki?curid=3102781", "title": "Caf\u00e8 Europa", "text": "Caf\u00e8 Europa \"(G.I. Blues)\" \u00e8 un film commedia del 1960, diretto da Norman Taurog con protagonista Elvis Presley. Il film venne girato interamente negli studi della Paramount a Hollywood, con l'eccezione di qualche scena filmata in Germania prima del congedo dalle armi di Presley. Si tratta di una commedia musicale dai risvolti romantici che, insieme alla sua colonna sonora, ebbe molto successo all'epoca della sua uscita.\nTrama.\nDurante la loro permanenza in Germania, mentre stanno svolgendo il servizio militare, tre giovani e brillanti soldati appartenenti all'esercito americano hanno modo di esibirsi, casualmente, in un locale, ottenendo un successo notevole quanto inaspettato.\nElettrizzati dalla cosa cominciano allora a pensare di aprire un night club una volta ritornati a New York: con l'intenzione di raccogliere la somma necessaria per raggiungere il loro scopo, scommettono con un irresistibile dongiovanni locale di riuscire a conquistare il cuore della famosa e glaciale ballerina Lilli, che da tempo si esibisce al Caf\u00e8 Europa.\nLa cosa inizia per scherzo, e il compito viene allora affidato suo malgrado a Tulsa Mac Lean, il quale col tempo realmente si innamora della ballerina e ne \u00e8 ricambiato, anche se tuttavia inizialmente non riesce nel suo intento.\nUn suo amico gli affida il figlio per una notte e Tulsa \u00e8 costretto a ricorrere all'aiuto di Lilli per badare al bambino: lei trascorre con Tulsa tutta la notte, e questo comporta per quest'ultimo la vincita della famosa scommessa.\nSuccessivamente la ballerina viene a sapere tutto, e scopre la verit\u00e0: ci\u00f2 causa il nascere di un violento litigio con il suo spasimante, ma tuttavia successivamente lei si convince dell'autenticit\u00e0 dei buoni sentimenti di Tulsa e lo perdona, continuando a contraccambiare pienamente l'amore che egli nutre per lei.\nColonna sonora.\nI brani del film: \"What's She Really Like\", \"G.I. Blues\", \"Doin' The Best I Can\", \"Blue Suede Shoes\" (nuova versione), \"Frankfort Special\", \"Shoppin' Around\", \"Tonight Is So Right For Love\", \"Wooden Heart\", \"Pocketful Of Rainbows\", \"Big Boots\", \"Didja Ever\". Nel film si ascoltano anche una versione strumentale orchestrale di \"G.I. Blues\" sui titoli di testa e tre brani strumentali che accampagnano le scene di danza di Juliet Prowse.\nTutti i brani di Elvis vennero all'epoca pubblicati sull'album \"G.I. Blues\" (LPM/LSP 2256).\nIn alcune parti dell'Europa il brano \"Tonight Is So Right For Love\" venne sostituito dal quasi omonimo \"Tonight's all right for love\", completamente diverso; tutte le versioni distribuite per il mercato dell'home video contegono il brano originale.\nNel 1997 l'album venne ristampato, includendo otto versioni alternative e con \"Tonight's all right for love\"."}
{"id": "3102782", "revid": "22475", "url": "https://it.wikipedia.org/wiki?curid=3102782", "title": "Punti vita", "text": ""}
{"id": "3102787", "revid": "110157", "url": "https://it.wikipedia.org/wiki?curid=3102787", "title": "British Comedy Awards 1994", "text": "La V edizione dei British Comedy Awards si tenne nel 1994 e venne presentata da Jonathan Ross."}
{"id": "3102794", "revid": "1546219", "url": "https://it.wikipedia.org/wiki?curid=3102794", "title": "Miseria bella", "text": "Miseria bella \u00e8 una farsa in un atto scritta da Peppino De Filippo nel 1931.\nTrama.\nVittorio e il fratello pi\u00f9 giovane Eduardo, entrambi artisti, vivono da un mese in una casetta in affitto, senza per\u00f2 pagarlo, al settimo piano di un palazzo in condizioni di estrema povert\u00e0: condividono lo stesso letto, non hanno riscaldamenti, hanno le infiltrazioni dal tetto e non mangiano poich\u00e9 non hanno soldi.\nL'estrema debolezza a causa dell'inedia fa s\u00ec che i due non si reggano neanche in piedi dalla fame, tanto da far pensare a Vittorio di andare a chiedere l'elemosina agli angoli delle strade.\nSofferenti per i discorsi del portiere sul pranzo che lo aspetta e gravati dalla richiesta da parte del padrone di casa di pagare l'affitto, ricevono la visita di Nicola Melasecca, che desidera commissionare una scultura a Eduardo in memoria della defunta moglie Beatrice. I due chiedono immediatamente un anticipo con la scusa di dover acquistare del materiale, ma il Melasecca sembra aver dimenticato il portafogli a casa: inutili le richieste dell'uomo di posticipare il pagamento del lavoro, perch\u00e9 i due artisti sembrano interessati solo ai soldi. Tra gag e battute dei due che si fingono grandi artisti per non perdere il lavoro, si congedano da Melasecca e ricevono la visita della bella Giulia, una ragazza figlia di un barone alla quale i due hanno millantato chiss\u00e0 quali prodezze biografiche e artistiche pur di far bella figura.\nEduardo si finge francese, mentre Vittorio finge di essere una celebrit\u00e0. I due incalzano una figuraccia dietro l'altra, riuscendo con difficolt\u00e0 a reggersi in piedi per i morsi della fame. Giulia, alla quale \u00e8 stato promesso un bozzetto, richiede ai due di adoperarsi: Eduardo e Vittorio, senza materiali, dicono una bugia dietro l'altra per evitare di farla rimanere male ma la ragazza scopre la verit\u00e0 sulla loro povert\u00e0 e va via dalla casa. Nel lasciarla, le cade un pacco di cioccolatini: i due vi si gettano avidamente mangiandone a piene mani, per poi scoprire a loro spese che si tratta di cioccolatini lassativi.\nTrasposizioni.\nL'opera venne trasposta in versione teleteatrale nel 1963 per la regia di Peppino De Filippo e comprendeva nel cast, oltre che lo stesso Peppino, anche Luigi De Filippo, Pietro Carloni (marito di Titina De Filippo), Pino Ferrara e Daniela Calvino."}
{"id": "3102799", "revid": "110157", "url": "https://it.wikipedia.org/wiki?curid=3102799", "title": "British Comedy Awards 1995", "text": "La VI edizione dei British Comedy Awards si tenne nel 1995 e venne presentata da Jonathan Ross."}
{"id": "3102800", "revid": "92723", "url": "https://it.wikipedia.org/wiki?curid=3102800", "title": "Igor Petrovy\u010d Volk", "text": ""}
{"id": "3102801", "revid": "124808", "url": "https://it.wikipedia.org/wiki?curid=3102801", "title": "Beel zebub", "text": ""}
{"id": "3102803", "revid": "124689107", "url": "https://it.wikipedia.org/wiki?curid=3102803", "title": "Leo Pescarolo", "text": "Biografia.\nNasce in una famiglia di artisti dello spettacolo, figlio dell'attrice Vera Vergani e nipote di Orio Vergani, inizia a lavorare, in teatro e nel cinema, come direttore di produzione e assistente alla regia, per poi occuparsi prevalentemente di produzioni cinematografiche che lo porteranno a lanciare vari giovani registi ed attori.\nChiusa l'attivit\u00e0 cinematografica si trasferisce in Marocco, a Rabat, per aprire un ristorante."}
{"id": "3102805", "revid": "767487", "url": "https://it.wikipedia.org/wiki?curid=3102805", "title": "A Trick of the Tail (singolo)", "text": "A Trick of the Tail \u00e8 una canzone del gruppo rock progressivo Genesis contenuta nell'album omonimo. Fu scritta dal tastierista della band Tony Banks e fu la prima canzone dei Genesis ad essere accompagnata da un video promozionale ed il primo singolo ad essere stato cantato da Phil Collins.\nVideo musicale.\nNel videoclip del brano, grazie all'aiuto degli effetti speciali, appare Collins camminare e danzare sul pianoforte e sulla chitarra di Steve Hackett. \nStoria.\nLa canzone fu pubblicata come singolo insieme ad \"Entangled\" nel lato b del disco ma fall\u00ec nella scalata alle classifiche. La maggior parte del brano fu scritto da Banks nel 1972 e fu originariamente creato per l'album \"Foxtrot\". Il ritmo della canzone, come dichiarato dallo stesso Banks, \u00e8 influenzato pesantemente da \"Getting Better\" dei Beatles .\nCome la gran parte dell'album il testo della canzone \u00e8 incentrato su uno specifico personaggio della copertina; la \"Bestia\" che lascia il suo regno ed entra nel mondo degli umani. Catturata e messa in una gabbia come un fenomeno da baraccone i due umani si rifiutano di credere che esista il regno da dove proviene. Cos\u00ec la Bestia si pente della sua decisione di aver lasciato casa, descrivendola come un paradiso ricoperto di oro. I suoi proprietari decidono cos\u00ec di liberarla al solo patto di essere guidati verso il suo mondo. Dopo aver viaggiato per lungo e largo i due riescono a vedere una \"guglia d'oro\" ma, svanita la Bestia nel nulla, sentono la sua voce cantare l'ultima strofa della canzone. Il titolo della canzone si riferisce probabilmente all'aspetto della Bestia descritta come un personaggio somigliante ad un diavolo a causa dei suoi zoccoli e la sua coda da cavallo, ed una parte superiore del corpo umanoide con corna da capra.\nPerformance dal vivo.\nI Genesis non hanno mai suonato \"A Trick of the Tail\" dal vivo, mentre la tribute band inglese Genesis In The Cage l'ha suonata diverse volte ed \u00e8 presente anche nel loro album del 2002 \"Two Sides Live\"."}
{"id": "3102809", "revid": "271907", "url": "https://it.wikipedia.org/wiki?curid=3102809", "title": "Pio Borri", "text": "Biografia.\nStudente di legge, fu inviato di leva ad Arezzo per essere arruolato nella milizia fascista. Dopo l'8 settembre form\u00f2 in Casentino due bande di resistenti raggruppando sia civili che militari sbandati e arm\u00f2 i due gruppi grazie ad una brillante operazione contro una caserma. Poche settimane dopo fu fermato sulla rotabile Umbro-Casentinese a un posto di blocco tedesco ed ucciso sul posto dai responsabili del comando fascista della zona. Il corpo, abbandonato in un fosso, fu recuperato solo dopo alcuni giorni.\nPort\u00f2 il suo nome la 23\u00aa Brigata Garibaldi, costituita nel novembre del 1943 ed operante nell'aretino."}
{"id": "3102814", "revid": "48344", "url": "https://it.wikipedia.org/wiki?curid=3102814", "title": "Aeroporto di Palermo &quot;Falcone e Borsellino&quot;", "text": ""}
{"id": "3102818", "revid": "1632387", "url": "https://it.wikipedia.org/wiki?curid=3102818", "title": "Electronic", "text": "Gli Electronic sono un gruppo inglese, creato alla fine del 1989 da Neil Tennant (cantante ed autore di testi e musiche dei popolari Pet Shop Boys), formato da Bernard Sumner (cantante dei New Order) e dall'ex chitarrista degli Smiths Johnny Marr.\nBiografia e discografia.\nIl progetto Electronic ottenne subito un buon successo con il primo singolo \"Getting away with it\" (1989, numero 12 UK).\nMalgrado Tennant abbia lavorato gran parte dell'anno successivo al quarto album dei Pet Shop Boys Behaviour, nel 1991 esce il primo album della band intitolato appunto \"Electronic\", che si piazza al secondo posto nel Regno Unito e dal quale sono tratti i tre singoli \"Get the message\", \"Tighten up\" e \"Feel every beat\". Tra le numerose collaborazioni all'album d'esordio vi \u00e8 anche quella (come autore e tastierista in \"The patience of a saint\") di Chris Lowe, tastierista e autore, con Tennant, dei Pet Shop Boys.\nIl 1992 \u00e8 l'anno del singolo \"Disappointed\" (numero 6 UK), sempre scritto da Tennant, Sumner e Marr che da qui in poi si cimenta anche alle tastiere e come produttore, oltre che come di consueto alla chitarra. Il brano viene inoltre incluso nella colonna sonora del film Cool World.\nDopo il picco di popolarit\u00e0 ottenuta nel primo triennio, noto anche che tutti e tre i componenti della band sono nel frattempo impegnati nei loro principali progetti ed in numerose altre collaborazioni, seguono quattro anni di silenzio. Tra il 1996 e il 1999 gli Electronic, senza Neil Tennant che si dedica a tempo pieno ai Pet Shop Boys, tornano a far parlare di s\u00e9 sostituendo Tennant con l'ex Kraftwerk Karl Bartos e pubblicando prima l'album \"Raise the pressure\", da cui vengono tratti quattro singoli (\"Forbidden city\" arriva al numero 14 della classifica del Regno Unito) e poi \"Twisted tenderness\" contenente gli ultimi quattro singoli del gruppo, di cui per\u00f2 nessuno entra nella top 15 britannica. Collabora, tra gli altri, anche Astrid Williamson come corista.\nNel 2006 c'\u00e8 ancora tempo per la pubblicazione del greatest hits \"Get the Message \u2013 The Best of Electronic\", ultima pubblicazione del duo Sumner-Marr.\nTra le personalit\u00e0 musicali che hanno partecipato e contribuito al lavoro degli Electronic figurano il bassista Guy Pratt, il produttore Stephen Hague, americano ma legato alle fortune di molti gruppi britannici, e il mix engineer Mike \"Spike\" Drake.\nBibliografia.\n\"I miti del rock live\" Volume quarto, Fabbri Editori 1993."}
{"id": "3102819", "revid": "110157", "url": "https://it.wikipedia.org/wiki?curid=3102819", "title": "Serie A 1968 (hockey su pista)", "text": "La Serie A 1968 \u00e8 stata la 45\u00aa edizione (la 19\u00aa a girone unico), del torneo di primo livello del campionato italiano di hockey su pista. La competizione ha avuto inizio il 25 maggio e si \u00e8 conclusa il 28 settembre 1968.\nLo scudetto \u00e8 stato conquistato dal per la settima volta nella sua storia.\nStagione.\nNovit\u00e0.\nA prendere il testimone dell' e del retrocesse in Serie B vi furono, vincendo il campionato cadetto, il che mancava dalla stagione del 1966 e l' che invece era all'esordio in massima categoria. \nAl torneo parteciparono: , , , , , , , e appunto il DL Ferroviario Trieste e l'Oderzo.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in Serie B.\nAvvenimenti.\nIl campionato inizi\u00f2 il 25 maggio e si concluse il 28 settembre 1968. Dopo le prime tre giornate di campionato in testa al torneo vi erano la Monza e il Laverda Breganze che si stava portando stabilmente tra le squadre di vertice; a seguire vi erano le solite Novara, Amatori Modena e i campioni uscenti della Triestina. Fu alla quinta tornata che il Laverda si iss\u00f2 in cima alla classifica da sola con nove punti complice la sconfitta rimediata dai brianzoli in quel di Novara. \nI biancorossi si rifecero al turno successivo quando sulla pista di via Boccaccio sconfissero proprio i veneti agganciandoli in vetta; era sprofondata in coda invece l'Amatori Modena, che era penultima con soli quattro punti ed era reduce da tre sconfitte consecutive. Fu solo alla dodicesima giornata che il Monza torn\u00f2 in testa al torneo in solitaria grazie al pareggio in cui incapp\u00f2 il Novara sulla pista del Bassano. \nAl quinto turno di ritorno il Monza arriv\u00f2 ad avere tre punti di vantaggio sull'immediata inseguitrice, la Triestina, grazie alla vittoria maturata sulla pista di casa contro gli azzurri novaresi che scesero al quarto posto mentre l'Amatori Modena, il Bassano e la Pro Follonica si giocavano la salvezza con l'Oderzo ormai retrocesso. \nLa certezza matematica del titolo per i brianzoli arriv\u00f2 alla penultima giornata grazie alla vittoria maturata a Trieste contro gli eterni rivali della Triestina per 2 a 1; il Monza vinceva cosi il suo settimo scudetto ed ultimo scudetto. La squadra biancorossa non riuscir\u00e0 pi\u00f9 a vincere il titolo pur continuando a recitare un ruolo di protagonista nel campionato per altri trent'anni. \nVincendo il titolo il Monza si qualific\u00f2 per la Coppa dei Campioni. A retrocedere in Serie B furono l'Oderzo, con soli due punti, e il Bassano dopo aver disputato sei campionati di Serie A.\nBeniamino Battistella del Laverda Breganze segnando 43 reti vinse per la seconda volta consecutiva la classifica dei cannonieri.\nClassifica finale.\nLegenda:\nNote:\nVerdetti.\nSquadra campione.\nFonte: "}
{"id": "3102820", "revid": "106908", "url": "https://it.wikipedia.org/wiki?curid=3102820", "title": "Aeroporto internazionale di Bari Karol Wojty\u0142a", "text": ""}
{"id": "3102822", "revid": "48344", "url": "https://it.wikipedia.org/wiki?curid=3102822", "title": "Aeroporto regionale della Valle d'Aosta", "text": ""}
{"id": "3102828", "revid": "6923", "url": "https://it.wikipedia.org/wiki?curid=3102828", "title": "Buzz marketing", "text": "Il buzz marketing, detto anche marketing non convenzionale \u00e8 quell'insieme di operazioni di marketing non convenzionale volte ad aumentare il numero e il volume delle conversazioni riguardanti un prodotto o un servizio e, conseguentemente, ad accrescerne la celebrit\u00e0 e la buona reputazione.. Consiste cio\u00e8 nel dare alle persone motivo di parlare di un prodotto, servizio, un'iniziativa e nel facilitare le conversazioni attorno a tale oggetto.\nLa parola buzz \u00e8, infatti, onomatopeica e richiama il ronzio delle api: in estrema sintesi il \"buzz marketing\" rappresenta quindi la possibilit\u00e0 di raggiungere nel minor tempo possibile quello che viene definito \"sciame\", cio\u00e8 un gruppo di utenti omogeneo per interessi rispetto a un tema o a una categoria di prodotti/servizi.\n\"Buzz marketing\" \u00e8, dunque, la strategia di coloro che, consapevolmente o inconsapevolmente, parlano di beni, aziende o marche e ne diffondono il loro pensiero al riguardo, talvolta utilizzando il web (tramite, ad esempio, blog, forum e social network) .\nElemento centrale del buzz marketing \u00e8 l'uso del passaparola.\nStrategie.\nFra le tattiche impiegate pi\u00f9 frequentemente nel buzz marketing vi sono la creazione di suspense per un evento o il lancio di un prodotto, l'invenzione di una controversia, il rivolgersi a blogger e a personalit\u00e0 influenti nei social media. Gli utenti dei media sociali di ogni comunit\u00e0 virtuale possono essere divisi in tre categorie: opinion leader, utilizzatori, compratori. Gli opinion leader danno risonanza ai vari messaggi fra il pubblico target, spesso grazie alla loro reputazione all'interno della comunit\u00e0. Dunque una campagna sui social media di successo deve individuare e coinvolgere gli opinion leader pi\u00f9 adatti alla marca e infine fornire loro informazioni sul prodotto e stimolarli a trasmetterle alla comunit\u00e0. Gli utilizzatori sono membri della comunit\u00e0 che assimilano le informazioni e interagiscono con gli altri membri. Lo scopo del marketing strategico \u00e8 quello di trasformare gli utilizzatori in membri della terza categoria, ossia in reali acquirenti che avviano il processo di fidelizzazione alla marca, necessaria ad un buzz marketing sempre positivo. La sfida del venditore consiste nel capire le dinamiche potenzialmente complesse della comunit\u00e0 virtuale e nell'essere capace di sfruttarle efficacemente."}
{"id": "3102836", "revid": "92723", "url": "https://it.wikipedia.org/wiki?curid=3102836", "title": "Anatoli Levtschenko", "text": ""}
{"id": "3102838", "revid": "271907", "url": "https://it.wikipedia.org/wiki?curid=3102838", "title": "Du\u0161an Bordon", "text": "Biografia.\nInfanzia e giovinezza.\nNato a Trieste da genitori istriani, dopo l'avvento del fascismo si trasferisce con la famiglia nel Regno di Jugoslavia, prima a Ptuj e poi a Lubiana. Studente di filosofia, approfondisce gli studi sul marxismo-leninismo e si dedica alla diffusione di idee rivoluzionarie.\nDal 1938 avvia la pubblicazione del giornale \"Giovent\u00f9 slovena\" (\"Slovenska Mladina\", poi soppressa nel 1940), dove scrive sotto vari pseudonimi.\nGli anni della guerra.\nDopo l'occupazione italiana della Slovenia entra a far parte di una brigata volontaria di studenti in Croazia, mentre pi\u00f9 tardi rientra in clandestinit\u00e0 a Lubiana e raccoglie armi per la resistenza. Il 2 luglio 1941 viene arrestato dalla polizia fascista insieme al fratello Rado.\nInizialmente i due vengono incarcerati a Lubiana e poi trasferiti in Italia. Nel luglio 1943 vengono entrambi deportati nel campo d'internamento di Renicci.\nLa Brigata Garibaldi.\nDopo l'Armistizio di Cassibile e l'abbandono del campo da parte dei soldati di guardia, i fratelli Bordon si uniscono alla lotta partigiana nell'Appennino, e Du\u0161an diviene commissario politico della 23\u00aa Brigata Garibaldi \"Pio Borri\" e comandante del \"reparto slavi\" che opera nella zona di Caprese Michelangelo.\nViene ucciso il 13 aprile 1944 in uno scontro a fuoco nei pressi di Caprese Michelangelo, quando il reparto slavi viene attaccato da preponderanti forze fasciste, che pure perderanno dodici uomini. Tra i partigiani, che di qui in avanti opereranno come \"Plotone guerriglieri slavi Du\u0161an Bordon\", muore anche Valentino Marinko.\nMemoria.\nA Du\u0161an Bordon \u00e8 intitolata una scuola elementare di Capodistria."}
{"id": "3102840", "revid": "287204", "url": "https://it.wikipedia.org/wiki?curid=3102840", "title": "Dusan Bordon", "text": ""}
{"id": "3102842", "revid": "92723", "url": "https://it.wikipedia.org/wiki?curid=3102842", "title": "Viktor Petrovi\u010d Savinych", "text": ""}
{"id": "3102846", "revid": "92723", "url": "https://it.wikipedia.org/wiki?curid=3102846", "title": "Mussa Manarov", "text": ""}
{"id": "3102848", "revid": "92723", "url": "https://it.wikipedia.org/wiki?curid=3102848", "title": "Musa Manarov", "text": ""}
{"id": "3102849", "revid": "424221", "url": "https://it.wikipedia.org/wiki?curid=3102849", "title": "David Shel Shapiro", "text": ""}
{"id": "3102850", "revid": "287204", "url": "https://it.wikipedia.org/wiki?curid=3102850", "title": "Toyota Auto Body Queenseis", "text": "Le Toyota Auto Body Queenseis (\u30c8\u30e8\u30bf\u8eca\u4f53\u30af\u30a4\u30f3\u30b7\u30fc\u30ba) sono una societ\u00e0 pallavolistica femminile giapponese, con sede a Kariya. Militano nel massimo campionato giapponese, la V.Premier League. Il club appartiene alla Toyota Auto Body.\nStoria.\nLe Toyota Auto Body Queenseis nascono nel 1951. Dopo molti anni di militanza nelle categorie inferiori del campionato giapponese, nella stagione 1999-00 fanno il loro esordio nella V.Challenge League, il campionato cadetto giapponese. Nella stagione 2006-07, grazie alla vittoria della V.Challenge League della stagione precedente, partecipano per la prima volta alla V.Premier League, classificandosi decime.\nDurante la permanenza in massima serie vincono due edizioni della Coppa dell'Imperatrice ed il Torneo Kurowashiki 2014."}
{"id": "3102854", "revid": "1729295", "url": "https://it.wikipedia.org/wiki?curid=3102854", "title": "Ercole Ramazzani", "text": ""}
{"id": "3102863", "revid": "585241", "url": "https://it.wikipedia.org/wiki?curid=3102863", "title": "Semibatteria", "text": "\u00c8 detto semibatteria un set di batteria acustica composta da pochissimi elementi, in genere rullante, grancassa e charleston (hi-hat), o in altre versioni quali rullante, timpano, charleston o rullante, timpano, ride (piatto grande), utilizzati soprattutto nei generi rockabilly e punkrock.\nEsistono varie versioni di semibatteria che comunque non prevedono l'utilizzo di pi\u00f9 di 3 o 4 elementi del set tradizionale. Esempi conosciuti di batteristi che usano semibatterie sono Slim Jim Phantom degli Stray Cats e in Italia Karim Qqru degli Zen Circus."}
{"id": "3102867", "revid": "22475", "url": "https://it.wikipedia.org/wiki?curid=3102867", "title": "Carcharhinus borneensis", "text": "Lo squalo del Borneo (Carcharhinus borneensis []) \u00e8 una specie di squalo della famiglia dei Carcarinidi; molto raro e poco conosciuto, vive nelle acque costiere poco profonde del Borneo e, forse, in altre aree del Sud-est asiatico. Raggiunge solamente 70 centimetri di lunghezza e si differenzia dalle altre specie del suo genere per avere pori allargati sopra gli angoli della bocca. Ha corpo snello, marrone sopra e bianco sotto, ed un lungo muso appuntito. Avvistato solo poche volte, la maggior parte delle quali prima del 1937, e pescato intensamente in tutto il suo areale, lo squalo del Borneo viene classificato dall'Unione Internazionale per la Conservazione della Natura (IUCN) tra le specie in pericolo.\nTassonomia.\nLo squalo del Borneo venne descritto per la prima volta nel 1858, col nome di \"Carcharias (Prionodon) borneensis\", dall'ittiologo olandese Pieter Bleeker sulla comunicazione scientifica \"Acta Societatis Regiae Scientiarum Indo-Ne\u00earlandicae\". Bleeker bas\u00f2 la sua descrizione su un esemplare maschio immaturo lungo 24 centimetri catturato al largo di Singkawang (Borneo). Autori successivi hanno riconosciuto la sua appartenenza al genere \"Carcharhinus\"\n. Le relazioni evolutive di questa specie sono incerte. Nel 1988 Leonard Compagno lo classific\u00f2 in un gruppo fenetico informale comprendente lo squalo codapiccola (\"C. porosus\"), lo squalo macchienere (\"C. sealei\"), lo squalo codamacchiata (\"C. sorrah\"), lo squalo baleniere (\"C. fitzroyensis\"), lo squalo guanciabianca (\"C. dussumieri\"), lo squalo nasoduro (\"C. macloti\") e lo squalo di Pondicherry (\"C. hemiodon\").\nDistribuzione.\nLa maggior parte degli esemplari conosciuti sono stati avvistati nelle acque costiere poco profonde del Borneo. Voci di presunti avvistamenti provengono da Giava, Filippine e Cina meridionale.\nDescrizione.\nLo squalo del Borneo ha corpo sottile, muso lungo e appuntito e narici precedute da strette alette di pelle. Gli occhi sono piuttosto grandi e circolari, forniti di membrane nittitanti. Sugli angoli della bocca sono presenti corti solchi indistinti e al sopra di essi vi \u00e8 una serie di pori allargati. Su ogni lato delle mascelle vi sono 11-12 file di denti. I denti superiori hanno un'unica cuspide stretta e obliqua con margini strettamente serrati e piccole cuspidi sul margine esterno. Quelli inferiori sono simili, ma pi\u00f9 sottili e poco serrati. Le cinque paia di aperture branchiali sono brevi.\nLe pinne pettorali sono brevi, appuntite e falcate. La prima pinna dorsale \u00e8 leggermente pi\u00f9 grande e triangolare, con apice smussato e margine posteriore sinuoso; \u00e8 situata a livello del margine posteriore delle pinne pettorali. La seconda pinna dorsale \u00e8 piccola e bassa ed \u00e8 situata oltre la met\u00e0 della base della pinna anale. Tra le due pinne dorsali non vi \u00e8 nessuna cresta. La pinna caudale ha un lobo inferiore ben sviluppato ed un nodo ventrale ben sviluppato presso la punta del lobo superiore. Lo squalo del Borneo ha il dorso marrone, pi\u00f9 scuro verso l'estremit\u00e0 della prima pinna dorsale e del lobo superiore della pinna caudale, e il ventre bianco. I margini delle pinne pettorali, pelviche ed anali sono pi\u00f9 chiari. La lunghezza massima conosciuta \u00e8 di 70 centimetri.\nBiologia.\nNon sappiamo nulla sulle abitudini dello squalo del Borneo. \u00c8 viviparo come tutti gli altri membri della sua famiglia.\nConservazione.\nFino a poco tempo fa erano noti solamente cinque esemplari di squalo del Borneo, tutti quanti catturati prima del 1937. Studi successivi sul campo non riscontrarono alcuna presenza della specie nelle acque del Borneo e quindi venne dichiarata estinta, ma nel 2007 i ricercatori dell'Universit\u00e0 del Sabah ne riscoprirono alcuni esemplari nelle pescherie del Sabah e del Sarawak. Lo squalo del Borneo \u00e8 oggetto di una pesca accanita in tutto il suo areale, soprattutto a causa della crescente richiesta di pinne di squalo, e rimane una specie a elevato rischio di estinzione. L'Unione Internazionale per la Conservazione della Natura (IUCN) lo classifica tra le specie in pericolo."}
{"id": "3102869", "revid": "118828722", "url": "https://it.wikipedia.org/wiki?curid=3102869", "title": "Boggy Depot", "text": "Boggy Depot \u00e8 l'album di debutto da solista di Jerry Cantrell, chitarrista e seconda voce del gruppo statunitense Alice in Chains. \u00c8 stato pubblicato il 31 marzo 1998 dalla Columbia Records.\nEsordio.\nNel 1996, dopo che gli Alice in Chains hanno aperto il primo concerto di reunion dei Kiss a Detroit, Jerry Cantrell ha iniziato a lavorare al suo primo album da solista. Con l'aiuto del produttore Toby Wright, che aveva gi\u00e0 collaborato con gli Alice in Chains, Cantrell ha terminato la registrazione dell'album intorno al 1997. La Columbia Records inizialmente aveva progettato l'uscita per l'ottobre del 1997. La prima fonte on-line aveva annunciato che il titolo dell'album sarebbe stato \"Bogey Depot\".\nNel febbraio del 1998, Cantrell ha parlato della situazione degli Alice in Chains e del suo nuovo progetto:\n\"Well, there's really nothing's up with Alice in Chains. We've been together for 11 years now, and we've done a lot of great music together and accomplished a lot of things and that's very special to me. We're a part of a group of fans that really put their stamp on the map, actually, on the world for that matter, and far surpassed where we probably initially thought we'd get to. So that's cool. That's in the books, and that's something we did and something to be proud of. But there also comes a point in the life of any band, I think, that it's time to change, and time to try new things.\"\nCantrell e la Columbia hanno lanciato il sito ufficiale del musicista, \"JerryCantrell.com\", nel marzo del 1998 per promuovere il disco. Il lancio pubblicitario includeva anche il videoclip del primo singolo \"Cut You In\". Sul sito c'era anche un'intervista video dove Cantrell spiegava che aveva voglia di avventurarsi a questo nuovo progetto gi\u00e0 da un po' di tempo e visto che con gli Alice in Chains si era arrivati ad un punto morto, finalmente si era presentata la possibilit\u00e0 concreta di provare. Tuttavia, nel numero di giugno 1998 della rivista \"Guitar World\", Cantrell ha chiarito che la sua impresa era in realt\u00e0 solo una risposta riluttante all'inattivit\u00e0 della band:\n\"It's something I never really wanted to do, but the way things have played out, it's like, why not? To be honest, I'd just be happy being the lead guitarist and singer for Alice in Chains. It's always been my first love, and always will be, but the situation being what it is... we've been together for a long time, and right now it's kinda played out... Now I've got to step up to the plate and take a few swings.\"\n\"Boggy Depot\" include parti di pianoforte, organo e elementi di musica country presenti nei pezzi \"Hurt a Long Time\" e \"Between\". Cantrell ha confermato che da bambino \u00e8 cresciuto a suon di country e che ammira le forti emozioni trasmesse attraverso quel genere di musica. Tuttavia, le chitarre pesanti e distorte precedentemente ascoltate negli album degli Alice in Chains e che hanno caratterizzato il loro sound, sono innegabilmente presenti soprattutto nei brani \"Jesus Hands\" e \"Keep the Light on\". Le tracce \"Settling Down\" e \"Hurt a Long Time\" originariamente erano state scritte per essere inserite nell'album del 1995 \"Alice in Chains\" ma il gruppo ha scelto di non registrarle.\nNel disco hanno collaborato il bassista Mike Inez e il batterista Sean Kinney degli Alice in Chains. Altri tre noti bassisti hanno contribuito alla registrazione dell'album: Rex Brown dei Pantera, John Norwood Fisher dei Fishbone e Les Claypool dei Primus. Cantrell ha conosciuto questi musicisti durante il festival Lollapalooza del 1993 e da allora le varie band hanno collaborato spesso sul palco.\nStrumentazione.\nIn termini di amplificatori, Cantrell ha utilizzato la testata Peavey 5.150 regalatagli da Eddie van Halen, nonch\u00e9 Marshalls, Fenders e Soldanos. La band ha usato un sacco di pedali RAT e una distorsione Electro-Harmonix su \"Jesus Hand\". Secondo Cantrell hanno anche usato dei microfoni vintage, tra cui uno che Toby Wright ha acquistato per 20 dollari in un negozio di pegno. Cantrell ha utilizzato in gran parte le stesse chitarre che suonava insieme agli Alice in Chains, incluse la G&amp;L Rampage, la Les Paul Goldtop del 1952 e vecchie Stratocaster e Telecaster. Ha inoltre acquistato una Nancy Wilson Les Paul Junior. Cantrell ha anche mescolato varie chitarre su alcuni brani, per esempio, in \"Dickeye\", una Goldtop \u00e8 stato utilizzato per il canale sinistro, mentre la sua Les Paul bianca \u00e8 andato a destra."}
{"id": "3102879", "revid": "287204", "url": "https://it.wikipedia.org/wiki?curid=3102879", "title": "Okayama Seagulls", "text": "Le Okayama Seagulls (\u5ca1\u5c71\u30b7\u30fc\u30ac\u30eb\u30ba) sono una societ\u00e0 pallavolistica femminile giapponese, con sede a Okayama. Militano nel massimo campionato giapponese, la V.Premier League. Si tratta dell'unico club della V.Premier League a non appartenere ad una societ\u00e0 che lo sponsorizza e lo finanzia.\nStoria.\nLe Okayama Seagulls vengono fondate nel 1999, prendendo subito parte alla V.League dalla stagione 1999-00, in cui si classificano al nono posto. Nella stagione 2006-07, giungono fino alle semifinali di campionato, classificandosi al quarto posto."}
{"id": "3102880", "revid": "830939", "url": "https://it.wikipedia.org/wiki?curid=3102880", "title": "Juhani Aho", "text": "Biografia.\nFiglio di pastori protestanti, lasci\u00f2 gli studi in filosofia e storia per dedicarsi alla letteratura e al giornalismo. Membro del gruppo \"Giovane Finlandia\", che perseguiva una sorta di autarchia culturale, partecip\u00f2 alle lotte sociali e politiche e si oppose alla dominazione russa in Finlandia.\nEsord\u00ec scrivendo romanzi di ispirazione realistica, la corrente dominante in quell'epoca e durante la permanenza a Parigi dal 1889 al 1890 approfond\u00ec il romanzo psicologico e simbolista. Nel 1897 scrisse l'opera pi\u00f9 importante, \"Panu\", un racconto storico nel quale adotta temi e stile del neo-romanticismo, col quale, in Finlandia, si impose quale maggiore rappresentante. "}
{"id": "3102881", "revid": "101175", "url": "https://it.wikipedia.org/wiki?curid=3102881", "title": "JiR Team Scot MotoGP", "text": ""}
{"id": "3102882", "revid": "767487", "url": "https://it.wikipedia.org/wiki?curid=3102882", "title": "Lynn Arthur Steen", "text": ""}
{"id": "3102883", "revid": "298055", "url": "https://it.wikipedia.org/wiki?curid=3102883", "title": "William Adamo", "text": ""}
{"id": "3102888", "revid": "298229", "url": "https://it.wikipedia.org/wiki?curid=3102888", "title": "USC Trojans", "text": "Gli USC Trojans sono le squadre sportive rappresentanti la University of Southern California, a Los Angeles, in California. Mentre i membri delle squadre maschili sono appellati \"Trojans\" le donne sono chiamate indifferentemente \"Women of Troy\" o \"Trojans\".\nPartecipano ai campionati della Pacific-12 Conference, e hanno vinto 113 titoli nazionali, di cui 90 NCAA. Questa straordinaria quantit\u00e0 di trofei colloca l'istituto come terzo in assoluto tra le universit\u00e0 americane pi\u00f9 vincenti in ambito sportivo.\nLa pi\u00f9 grande rivale di USC \u00e8 UCLA, rivalit\u00e0 sentita non solo a livello sportivo tra i Trojans e i Bruins, ma anche a livello scolastico e didattico. Tuttavia negli ultimi anni \u00e8 molto sentita anche la rivalit\u00e0 con la University of Notre Dame, soprattutto nelle partite di football americano."}
{"id": "3102889", "revid": "124123", "url": "https://it.wikipedia.org/wiki?curid=3102889", "title": "Jonas Aistis", "text": "Le sue prime poesie si ispirarono al simbolismo europeo. Fu costretto ad emigrare, scelse la Francia e, successivamente gli Stati Uniti.\nNelle sue poesie dall'esilio dedic\u00f2 molti versi al ricordo malinconico della sua terra, in particolar modo in \"Plenilunio\" (1948) e \"Nella bara di cristallo\" (1957)."}
{"id": "3102892", "revid": "88740", "url": "https://it.wikipedia.org/wiki?curid=3102892", "title": "L'orologiaio di Everton", "text": "L'orologiaio di Everton \u00e8 un romanzo che Georges Simenon, residente dal 1945 negli Stati Uniti, scrive dal 16 al 24 marzo del 1954 a Shadow Rock Farm, Lakeville (Connecticut).\nIl titolo iniziale del libro era \"La cause de tout\", che venne cambiato con il titolo attuale poco prima della pubblicazione presso Presses de la Cit\u00e9, il 25 giugno 1954.\nL'edizione italiana \u00e8 stata pubblicata da Adelphi nel 2005 per la traduzione dal francese di Laura Frausin Guarino. Il romanzo \u00e8 incluso nella raccolta \"Romans II\", a cura di Jacques Dubois e Beno\u00eet Denis, \"Biblioth\u00e8que de la Pl\u00e9iade\", Gallimard, Paris 2003 (a sua volta tradotto in \"Romanzi\", volume II, \"La Nave Argo\", Adelphi, 2010).\nNel 1955 un tema analogo a quello descritto nel libro di Simenon veniva trattato nel film \"Giovent\u00f9 bruciata\" di Nicholas Ray. Il titolo originale del film, \"Rebel Without a Cause\", fa riferimento al libro dello psichiatra Robert Lidner: \"Ribelle senza causa: analisi di uno psicopatico criminale\" (1944). La Warner, casa produttrice del film, aveva acquistato i diritti sul libro di Simenon ma la riduzione cinematografica, alla quale avevano lavorato nel corso degli anni diversi sceneggiatori, risult\u00f2 alla fine completamente diversa dall'argomento del libro.\nDal romanzo di Simenon invece, nel 1974, \u00e8 stato tratto il film \"L'orologiaio di Saint-Paul\", diretto da Bertrand Tavernier, con protagonista Philippe Noiret che interpreta il personaggio principale del romanzo. Il film \u00e8 interamente girato e ambientato a Lione mentre la storia narrata dal romanzo si sviluppa negli Stati Uniti, anche se il clima letterario e la psicologia dei personaggi richiamano fortemente le ambientazioni e le analisi intimistiche che Simenon descrive nei romanzi che si svolgono nella provincia francese.\nTrama.\nA Everton, una piccola cittadina della provincia americana dell'Arkansas, si dipana, scandita dal ticchettio degli orologi nella bottega, la vita metodica e tranquilla dell'orologiaio Dave Galloway e di suo figlio ormai sedicenne, Ben, che vive con il padre che l'ha allevato ed educato da solo da quando aveva sei mesi. Dave \u00e8 stato infatti lasciato poco tempo dopo il matrimonio dalla moglie, una giovane donna molto diversa da lui abituata ad una vita del tutto libera dalle convenzioni comuni. I concittadini di Ben all'epoca infatti si meravigliarono di quel matrimonio con una donna che tutti conoscevano per le sue numerose relazioni.\nDave \u00e8 orgoglioso di come ha allevato suo figlio che non gli ha dato mai la bench\u00e9 minima preoccupazione e di cui egli si considera amico pi\u00f9 che padre.\nLa vita dell'orologiaio conosce una sola distrazione: l'incontro del sabato sera con Musak, il suo taciturno amico con cui Dave condivide lunghi silenzi e grande rispetto reciproco. \u00abStrana amicizia la loro. N\u00e9 Galloway n\u00e9 Musak avrebbero saputo spiegare come fosse cominciata...\u00bb\nPur ignorando le vicende personali di ciascuno i due amici vivono in sintonia le serate passate insieme a giocare a \"jacquet\" e quando alla fine si separano si salutano invariabilmente con un \u00abA sabato prossimo\u00bb.\nMa un sabato sera Dave tornando a casa nota dalla strada che tutte le luci, anche quella della finestra di Ben, sono spente. Il ragazzo, contrariamente alle sue abitudini, infatti non \u00e8 ancora rientrato ma l'orologiaio sa, o meglio vuole convincersi, che sentir\u00e0 tra poco i suoi passi sulla scala. Ma Ben non torner\u00e0 e comincer\u00e0 per l'orologiaio un incomprensibile incubo che ha per protagonista un figlio completamente a lui sconosciuto. Solo alla fine Galloway capir\u00e0 che \u00abAlcuni riescono a soffocare la ribellione per tutta la vita. Altri lasciano che esploda.\u00bb"}
{"id": "3102902", "revid": "511946", "url": "https://it.wikipedia.org/wiki?curid=3102902", "title": "\u00c9nergie-Cit\u00e9s", "text": ""}
{"id": "3102908", "revid": "76963", "url": "https://it.wikipedia.org/wiki?curid=3102908", "title": "Judy Herrera", "text": "Ha studiato recitazione alla AMDA a New York."}
{"id": "3102912", "revid": "424221", "url": "https://it.wikipedia.org/wiki?curid=3102912", "title": "Lasciatemi amare chi voglio", "text": ""}
{"id": "3102913", "revid": "132266", "url": "https://it.wikipedia.org/wiki?curid=3102913", "title": "Vice ammiraglio", "text": ""}
{"id": "3102920", "revid": "92723", "url": "https://it.wikipedia.org/wiki?curid=3102920", "title": "Moreau", "text": ""}
{"id": "3102921", "revid": "963244", "url": "https://it.wikipedia.org/wiki?curid=3102921", "title": "Eugenio Bossilkov", "text": "Biografia.\nNato a Belene il 16 novembre 1900, lo stesso giorno venne battezzato con il nome di Vincenzo.\nFormazione e ministero sacerdotale.\nNel 1911 entr\u00f2 nel seminario dei Missionari Passionisti ad Oresh; dopo due anni pass\u00f2 in quello di Ruse. Nel 1914 fu inviato a studiare in Belgio e Paesi Bassi.\nIl 28 aprile 1919 entr\u00f2 nel noviziato passionista di Ere, in Belgio, dove profess\u00f2 nella congregazione dei passionisti il 29 aprile 1920.\nIl 25 luglio 1926 fu ordinato presbitero, nella cattedrale di Ruse, dal vescovo Damian Johannes Theelen.\nDopo ulteriori studi a Roma torn\u00f2 in Bulgaria, dove fu segretario di mons. Theelen, parroco di Bardarski Gheran ed amministratore apostolico della diocesi di Nicopoli.\nMinistero episcopale.\nIl 26 luglio 1947 papa Pio XII lo nomin\u00f2 vescovo di Nicopoli; succedette a Damian Johannes Theelen, deceduto il 6 agosto 1946. Il 7 ottobre 1947 ricevette l'ordinazione episcopale, nella cattedrale di Ruse, dal vescovo Ivan Romanov, coconsacranti i vescovi Ivan Garufalov e Kiril Kurtev.\nIl 17 settembre 1948 venne ricevuto in udienza da papa Pio XII, che gli predisse: \"In Bulgaria l'aspetta la corona del martirio\". Nonostante le pressioni perch\u00e9 restasse in Italia, torn\u00f2 in patria, dove la persecuzione contro la Chiesa cattolica era ormai sistematica sotto il regime stalinista.\nIl 18 febbraio 1949 scrisse al superiore provinciale passionista nei Paesi Bassi: \"Ho il coraggio di vivere, spero di averlo anche per subire il peggio, restando fedele a Cristo, al Papa e alla Chiesa\".\nLa causa del martirio fu la sua fedelt\u00e0 alla Chiesa cattolica e al Papa, a servizio della fede cattolica che professava, durante il periodo di accanita persecuzione sotto il regime comunista che aveva preso il potere in Bulgaria dopo l'invasione e l'occupazione del 9 settembre 1944 da parte dell'esercito sovietico.\nTornato in Bulgaria fu arrestato il 16 luglio 1952, con l'accusa di aver costituito e diretto un'attivit\u00e0 criminosa e sovversiva di spionaggio a servizio del Vaticano e dei paesi imperialisti. Il processo inizi\u00f2 il 29 settembre presso il Palazzo di giustizia di Sofia; vi era imputato insieme ad altri 26 sacerdoti, a una suora e a due laici.\nIl verdetto di condanna a morte per lui e tre sacerdoti assunzionisti fu emesso il 3 ottobre. Venne fucilato in carcere nella notte tra l'11 e il 12 novembre. L'ordine, a quanto sembra, venne direttamente da Mosca. Fu sepolto in una fossa comune in un luogo ancora sconosciuto.\nCulto.\nFu beatificato da Giovanni Paolo II il 15 marzo 1998. La sua memoria liturgica si celebra l'11 novembre.\nGenealogia episcopale.\nLa genealogia episcopale \u00e8:"}
{"id": "3102923", "revid": "154893", "url": "https://it.wikipedia.org/wiki?curid=3102923", "title": "Laghi dell'Appennino parmense", "text": ""}
{"id": "3102924", "revid": "149587", "url": "https://it.wikipedia.org/wiki?curid=3102924", "title": "Beato Eugenio Bossilkov", "text": ""}
{"id": "3102926", "revid": "1714743", "url": "https://it.wikipedia.org/wiki?curid=3102926", "title": "Pietro Alfonso, conte di Barcelos", "text": "Origine.\nFiglio illegittimo del re del Portogallo e dell'Algarve, Dionigi e di Gr\u00e1cia Froes (di incerta identificazione), signora di Ribeiro. Pietro Alfonso era fratellastro del re del Portogallo, Alfonso IV l'Ardito.\nBiografia.\nPietro Alfonso \u00e8 stato, secondo alcune fonti, il primo figlio naturale di Dionigi del Portogallo ed \u00e8 citato assieme ai fratellastri (\"El Conde D. Pedro, D. Fernan Sanchez, D. Iuan Alonso\") nel suo Nobiliario, come figlio di Dionigi, re del Portogallo (\"D. Dionis\u2026Rey de Portugal\").\nIl 1\u00ba marzo 1304, suo padre lo titol\u00f2 conte di Barcelos.&lt;br&gt;Poi ricevette anche le Signorie di Gesta\u00e7ao, Lalin e Varsea e divenne Intendente della corte portoghese.\nNel 1304 circa, Pietro Alfonso spos\u00f2, in prime nozze, Bianca Perez de Sousa, figlia di Pietro Annes de Portal e della moglie Costanza Mendes de Sousa, 14\u00aa Signora di Sousa. Il matrimonio viene citato nel suo Nobiliario.&lt;br&gt;Questo suo primo e breve matrimonio con Bianca Perez, ereditiera di gran parte della fortuna dei \"Sousa\", lo port\u00f2 ad essere, alla di lei morte (1305), uno degli uomini pi\u00f9 ricchi del regno.\nLa sua fortuna si consolid\u00f2 con il secondo matrimonio. Pietro Alfonso spos\u00f2, in seconde nozze, l'aragonese Maria Ximenes Coronel, figlia di Pietro Coronel e della moglie Urraca Artal. anche questo secondo matrimonio viene citato nel suo Nobiliario.&lt;br&gt;Da Maria si separo dopo breve tempo, a causa di varie divergenze.&lt;br&gt;Dopo la separazione si un\u00ec a Teresa Y\u00e1\u00f1ez di Toledo, che divenne la sua concubina.\nEsiliato in Castiglia, per motivi relativi al conflitto tra Dionigi I e il principe ereditario del Portogallo Afonso, prese contatti con le attivit\u00e0 culturali della corte castigliana, prolungando l'intenso lavoro del suo bisavolo Alfonso X di Le\u00f3n e Castiglia, \"il Saggio\".\nAl ritorno dal suo esilio nel 1322, riprese possesso di tutti i suoi beni, precedentemente confiscati. Poco dopo la morte di suo padre (1325), si allontan\u00f2 gradualmente dalla corte del suo fratellastro, con cui era entrato in attrito.&lt;br&gt;Rifugiatosi nei suoi possedimenti di Lalim, trasformata da lui in un importante centro culturale, dopo la morte (1347) della seconda moglie, Maria, nel 1348, spos\u00f2, in terze nozze, la sua amante, Teresa Y\u00e1\u00f1ez.\nA Lalim fece il suo testamento (marzo del 1350) e quivi mor\u00ec, nel 1354. Fu sepolto nel Monastero di San Giovanni di Tarouca, in una tomba decorata ai lati con scene di caccia al cinghiale.\nOpera letteraria.\nL'eredit\u00e0 culturale del conte di Barcelos \u00e8 una delle pi\u00f9 importanti del medioevo della Penisola Iberica. Pietro fu certamente il compilatore (o per lo meno l'ultimo compilatore) delle \"cantigas\" dei trovatori galiziano-portoghesi. Nel suo testamento lascia un \"Livro de Cantigas\" a suo nipote, Alfonso XI di Castiglia, considerato l'archetipo dei \"cancioneiros\" manoscritti pervenutici; questo canzoniere non arriver\u00e0 mai nelle mani di Alfonso XI e non se ne conosce il destinatario. Eccellente trovatore, Pietro ci lascia quattro \"cantigas de amor\" e sei \"cantigas de esc\u00e1rnio\", dove l'umorismo (con la malizia caratteristica del genere) si lega a un notevole senso ritmico e musicale.\nA Lalim sarebbero ancora state prodotte due altre opere fondamentali della storia e cultura portoghese. Una \u00e8 il cosiddetto \"Livro de Linhagens do conde D. Pedro\" (1340-1344), una ricompilazione della genealogia delle principali famiglie nobili del Portogallo inserite nel contesto peninsulare e universale. Un'altra opera dovuta al conte \u00e8 la \"Cr\u00f3nica Geral de Espanha de 1344\", che descrive la storia dei vari regni iberici e della Reconquista, sottolineando il ruolo dei re portoghesi nella crociata contro l'Islam. I due libri sono di alta qualit\u00e0 narrativa e rappresentano punti alti della prosa medievale portoghese.\nIl riconoscimento della qualit\u00e0 dell'opera di Pietro nel medioevo viene evidenziato dal fatto che tanto il \"Livro de Linhages\" quanto la \"Cr\u00f3nica\" subiranno varie aggiunte posteriori in Portogallo e verranno tradotte diverse volte in castigliano. Ancora oggi i ricercatori continuano a studiare l'opera di Pietro sia per i dati storiografici che per il suo livello narrativo.\nDiscendenza.\nPietro da Bianca ebbe un figlio:\nPietro da Maria ebbe una figlia:\nPietro da Teresa non ebbe alcuna discendenza."}
{"id": "3102929", "revid": "21880", "url": "https://it.wikipedia.org/wiki?curid=3102929", "title": "Pieter Bleeker", "text": "Biografia.\nMedico militare in seno all'esercito olandese, ha vissuto dal 1842 al 1860 in Indonesia. In questo periodo ha realizzato le sue ricerche sui pesci di quella regione, procurandosi campioni attraverso i pescatori locali ed attraverso una rete di cercatori sulle varie isole dell'arcipelago.\nHa raccolto una collezione di oltre 12.000 campioni, attualmente in gran parte custodita presso il Museo di storia naturale di Leiden. Al suo ritorno nei Paesi Bassi nel 1860, inizia a dedicarsi alla stesura dell'\"Atlas Ichthyologique\", una vasta opera in 36 volumi, illustrata con 1.500 tavole, che verr\u00e0 completata nel 1878. L'American Museum of Natural History ha ripubblicato l'opera in 10 volumi tra il 1977 e il 1983.\nHa descritto 511 nuovi generi e 1.925 nuove specie, la gran parte delle quali originarie di Giava.\nAlcune opere.\nBleeker ha inoltre pubblicato 730 articoli su vari argomenti, 520 dei quali su argomenti ittiologici."}
{"id": "3102931", "revid": "1452073", "url": "https://it.wikipedia.org/wiki?curid=3102931", "title": "Rita Bennett", "text": "Rita Ann Bennett (nata Brandon, poi Ackerman e infine Morgan) \u00e8 un personaggio protagonista del romanzo \"La mano sinistra di Dio\" e della serie televisiva \"Dexter\". \u00c8 interpretata, nella serie TV, da Julie Benz.\nPresente nella prima, seconda, terza e quarta stagione di \"Dexter\", Rita \u00e8 la fidanzata di Dexter Morgan, nonch\u00e9 la sua futura moglie.\nBiografia.\nPrima stagione.\nRita viene presentata come madre di due figli che lentamente si sta riprendendo dagli abusi del suo ex-marito Paul. Dexter gli \u00e8 stato presentato da Debra, dopo che questa aveva chiamato la polizia per denunciare una violenza domestica. Inizialmente Dexter sta con lei solo per mantenere la copertura del serial killer, anche se Rita tenta comunque di instaurare una vera relazione con lui, anche se \u00e8 del tutto ignara di come passa il tempo in sua assenza. I continui abusi subiti l'avevano indotta a non cercare il sesso in una relazione, cosa che a Dexter non dispiaceva affatto. Dopo che Paul rifiuta di firmare il divorzio in prigione, Rita gli offre la possibilit\u00e0 delle visite settimanali; tuttavia una notte piomba a casa ubriaco e Rita lo fa entrare malvolentieri, per poi affrontarlo e colpirlo con una mazza da baseball. Successivamente lui le fa causa per ottenere la custodia dei figli, ma Dexter fa in modo di farlo trovare dalla polizia in possesso di droga.\nSeconda stagione.\nDopo un anno, la relazione tra Rita e Dexter diventa tormentata. Ella viene a sapere cosa ha fatto a Paul e sospetta che anche lui assuma eroina e lo costringe a seguire un incontro di tossicodipendenti anonimi, minacciandolo di lasciarlo se si rifiuta. Rita inizia per\u00f2 a sospettare che Dexter abbia una relazione con Lila, la sua sponsor, e rompe con lui. Nel frattempo sua madre viene a vivere da lei, influendo sulla vita sua e dei figli. Essi continuano tuttavia a trattare con Dexter e dopo che quest'ultimo le rivela che Lila \u00e8 stato il suo pi\u00f9 grande errore, decide di dargli un'altra possibilit\u00e0 soprattutto per i sentimenti che lei prova ancora nei confronti dell'uomo.\nTerza stagione.\nLa terza stagione vede Rita entusiasta della sua relazione con Dexter, ma subito e inaspettatamente si ritrova incinta. Conscia che l'essere stata ragazza madre \u00e8 stato uno dei pochi successi della sua vita, decide di tenere il bambino e di lasciar decidere a Dexter quale ruolo volesse avere nella vita del bimbo. Quando Dexter sceglie di stare accanto al figlio, propone allo stesso tempo a Rita di sposarlo e quest'ultima accetta. Tuttavia Rita finisce col perdere il lavoro di receptionist, ma grazie all'aiuto di Sylvia, la moglie di Miguel Prado, viene assunta da questa come sua assistente nella vendita di immobili. Alla fine si scopre che Rita si \u00e8 sposata la prima volta quando aveva sedici anni, ma \u00e8 un segreto che preferisce non rivelare a Dexter. Dopo che Dexter ha ucciso lo Scorticatore, si sposa con Rita e promettono l'un l'altra che si sosterranno a vicenda.\nQuarta stagione.\nDopo la nascita del figlio Harrison, Rita e Dexter vanno a vivere in periferia. La donna comincia a notare una serie di bugie del marito, come quando mente sulle dinamiche dell'incidente stradale. Rita e Dexter vanno cos\u00ec da un consulente matrimoniale, che aiuta loro a risolvere i problemi di coppia e a far tornare la pace tra i due. Tuttavia il vicino di casa, Elliot, fa la corte a Rita, baciandola e puntualizzando sul fatto che Dexter la lascia sempre sola a casa. Rita inizialmente non si tira indietro quando viene baciata, ma si ferma prima che la situazione si evolva in qualcosa di pi\u00f9 e decide di dirlo a Dexter. La sera seguente si affaccia alla finestra e vede il marito colpire con un pugno il vicino di casa, e quando Dexter rientra gli dice di essere fiera di lui. Dopo qualche giorno Rita viene chiamata dall'ufficio dello sceriffo per prelevare Dexter dalla cella; Rita rincuora il marito dicendogli che \u00e8 parte integrante della famiglia e che quando in galera ci finiva Paul, per lei era un sollievo. Dexter prega Rita affinch\u00e9 parta prima per la luna di miele, ma a causa di un imprevisto in aeroporto deve far ritorno a casa. Nel frattempo aveva lasciato un messaggio sulla segreteria vocale del marito, che una volta giunto a casa la ascolta e sente il suo cellulare suonare dall'altra parte della stanza: Rita si trova esanime nella vasca da bagno piena di sangue, uccisa nello stile di \"Trinity Killer\". \nQuinta stagione.\nDexter si sente profondamente dispiaciuto e responsabile della morte di Rita, e per la prima volta si accorge di aver provato dei veri sentimenti nei suoi confronti. Per cercare di sentirsi meglio, Dexter decide di aiutare Lumen ad uccidere un gruppo esperto di stupratori (in cui c'\u00e8 anche il noto Jordan Chase) che l'ha traumatizzata. Nonostante Dexter sia contento di aver aiutato Lumen ad aver trovato la pace, lui non \u00e8 comunque riuscito a superare il trauma e a riempire il vuoto causato dalla morte di Rita.\nDifferenze col romanzo.\nNella serie cartacea l'amore di Dexter per Rita sembra meno sincero che nella serie TV; lui la considera semplicemente una parte della sua copertura. Tuttavia la loro relazione non subisce tutti i problemi che fuoriescono invece nel corso del telefilm. Anche il fatto che sia stata Debra a combinare l'incontro \u00e8 tutto frutto degli sceneggiatori televisivi; Dexter e Rita sono fidanzati ne \"Il nostro caro Dexter\" e si sposano alla fine di \"Dexter l'oscuro\". Inoltre nel libro Rita \u00e8 una fanatica dell'aerobica, lei e Dexter sono soliti correre per 5 km, fare giri in bici e cos\u00ec via. Nella serie Rita viene addirittura uccisa, cosa che non avviene nel romanzo."}
{"id": "3102932", "revid": "729019", "url": "https://it.wikipedia.org/wiki?curid=3102932", "title": "Campionato francese di rugby a 15 2007-2008", "text": "Il Campionato francese di rugby a 15 (Top 14) 2007-2008 \u00e8 stato vinto dallo Stade fran\u00e7ais che ha battuto in finale l'ASM Clermont Auvergne alla sua nona finale persa su 9 disputate.\nSono retrocesse in Pro D2 il FC Auch, ultima in classifica, e lo SC Albi a causa della sua situazione finanziaria sanzionata dagli organismi di controllo federali. Ci\u00f2 ha permesso all'US Dax di mantenere la sua posizione tra le prime 14 squadre di Francia.\nFormula.\nIl campionato ha avuto un calendario posticipato (fine ottobre-fine giugno) a causa della disputatasi proprio in Francia. Il campionato non \u00e8 stato interrotto dal \"Torneo delle sei nazioni\" e dalla fase finale della Heineken Cup.\nDopo una fase di classificazione a girone unico, le prime 4 squadre si sono qualificate per le semifinali, mentre le ultime due sono retrocesse in Pro D2.\n\u00c8 stata introdotta una variante al sistema di punteggio, tipica dei tornei dell'emisfero sud e dei campionati mondiali. Vengono mantenuti i 4 punti per la vittoria, i 2 per il pareggio e il bonus per la sconfitta con meno di otto punti mentre il bonus per il numero di mete \u00e8 stato assegnato in modo diverso: non pi\u00f9 a seguito della realizzazione di 4 mete, diventa ora necessario segnare 3 mete pi\u00f9 dell'avversario. Questo allo scopo di per evitare un rilassamento da parte di una squadra nettamente in vantaggio che avesse gi\u00e0 conquistato il \"bonus mete\" avendone realizzate quattro o pi\u00f9.\nFase preliminare.\nRisultati.\nI punti conquistati sono indicati nelle colonne centrali mentre le mete segnate sono indicate in quelle laterali. Il bordo azzurro indica il bonus offensivo (tre mete pi\u00f9 dell'avversario), quello giallo il bonus difensivo (sconfitta con meno di otto punti), rosso se entrambi i bonus sono raggiunti.\nClassifica finale.\nRegole di classifica :\nSemifinali.\nLe prime quattro della fase regionale sono state promosse alle semifinali: la prima della stagione regolare ha affrontato la quarta, la seconda ha incontrato la terza."}
{"id": "3102941", "revid": "183694", "url": "https://it.wikipedia.org/wiki?curid=3102941", "title": "Funzione main", "text": "In alcuni linguaggi di programmazione, la funzione codice_1 \u00e8 il punto di inizio per l'esecuzione di un programma.\nEsso \u00e8 generalmente la prima funzione eseguita quando un programma parte (alcune routine specifiche del sistema potrebbero comunque essere eseguite prima della funzione main). Tuttavia, alcuni linguaggi possono eseguire altre funzioni prima del main (ad esempio il C++, mediante oggetti globali che hanno costruttori). La funzione codice_1 organizza le funzionalit\u00e0 del resto del programma ad alto livello. Tipicamente il codice_1 ha accesso agli argomenti forniti al programma da interfaccia a riga di comando."}
{"id": "3102945", "revid": "214509", "url": "https://it.wikipedia.org/wiki?curid=3102945", "title": "CLI (informatica)", "text": ""}
{"id": "3102951", "revid": "486946", "url": "https://it.wikipedia.org/wiki?curid=3102951", "title": "Esercito della Repubblica di Cina", "text": ""}
{"id": "3102956", "revid": "1305772", "url": "https://it.wikipedia.org/wiki?curid=3102956", "title": "Duilio Mengozzi", "text": " Parroco e insegnante di religione cattolica nell'Istituto Magistrale della citt\u00e0; nel periodo della Resistenza si \u00e8 attivamente impegnato per la salvezza di molti perseguitati per motivi razziali o politici e per la difesa della citt\u00e0, minacciata di distruzione dai nazisti.\nBiografia.\nNato il 6 novembre 1915 a Galeata (nella frazione di San Zeno), Duilio Mengozzi \u00e8 stato parroco di San Giovanni Battista al Trebbio (parrocchia nella campagna a sud-ovest di Sansepolcro) dal 1938 fino alla morte. Ha compiuto la formazione al sacerdozio nei seminari di Sansepolcro, di Firenze e nel Collegio Capranica di Roma, di cui \u00e8 stato alunno dal 1934 al 1938 e dove ebbe come compagno di studi anche il futuro cardinale Ugo Poletti, con il quale rimarr\u00e0 in amicizia per tutta la vita. In questi quattro anni ha completato gli studi superiori presso la Pontificia Universit\u00e0 Gregoriana. A Roma per\u00f2 non discusse mai la sua tesi di laurea, preso dalle preoccupazioni per la guerra, e prefer\u00ec aiutare le famiglie della parrocchia di Santa Lucia alla Circonvallazione Clodia occupandosi specialmente dei ragazzi (tra i quali il futuro giornalista Mario Pastore). Fu ordinato sacerdote a Sansepolcro il 17 luglio 1938 dal vescovo Pompeo Ghezzi.\nNella sua lunga carriera ecclesiastica ha ricoperto gli uffici di vicecancelliere vescovile, esaminatore sinodale, commissario dei legati pii, censore dei libri, segretario della commissione per la soluzione dei casi, membro dell'ufficio catechistico. In occasione del XVII Sinodo Diocesano di Sansepolcro (29-31 luglio 1944) ha ricoperto l'incarico di notaio sinodale e maestro delle cerimonie. Dal 1942 al 1970 \u00e8 stato insegnante di religione cattolica presso l'Istituto Magistrale di Sansepolcro.\nIn ambito culturale fu inoltre attivamente impegnato per lo sviluppo degli studi sul pittore Raffaellino del Colle, collaborando alle celebrazioni per il quinto centenario della nascita nel 1986 e pubblicando una monografia nel 1998.\nInsignito del titolo di monsignore, mor\u00ec a Sansepolcro il 17 marzo 2005. Il corpo \u00e8 stato tumulato nel cimitero del Trebbio dove, il 6 novembre 2005, \u00e8 stato inaugurato un busto in bronzo, finanziato con una sottoscrizione popolare, alla memoria di questo \u00abindimenticabile protagonista della storia civile e religiosa della citt\u00e0\u00bb. La ricca biblioteca personale di monsignor Mengozzi \u00e8 stata donata alla Biblioteca Vescovile di Sansepolcro e messa a disposizione degli studiosi.\nNel periodo della Resistenza.\nDurante il periodo della Resistenza svolse una notevole attivit\u00e0 a favore degli sfollati, rimanendo, assieme al vescovo Pompeo Ghezzi, vicino alla popolazione sia nelle drammatiche ore seguite all'8 settembre 1943 sia in quelle dell'estate 1944 quando il territorio di Sansepolcro si trov\u00f2 sul fronte bellico e, in piena crisi istituzionale, i due sacerdoti s'impegnarono nell'organizzazione di servizi d'assistenza essenziali per i civili. Don Mengozzi ospit\u00f2 nella canonica del Trebbio alcuni ebrei ricercati a motivo delle leggi razziali e si adoper\u00f2 per assistere malati e feriti nell'ospedale di Sansepolcro (di cui era cappellano e dove venivano nascosti soldati inglesi, prigionieri slavi ed ebrei in fuga, tra cui anche il filologo Attilio Momigliano e sua moglie) e per la tumulazione delle salme. Fu assessore all'igiene nella giunta municipale nominata alla partenza degli inglesi dalla citt\u00e0. Nel 1992 ha scritto il volume \"Dalla prima all'ultima guerra mondiale, 1918-1945\", dedicato al sorgere delle dittature in Italia, Germania e URSS e al secondo conflitto mondiale, con un riferimento specifico alla situazione di Sansepolcro nel 1944. Cos\u00ec, nel settimanale regionale \"Toscana oggi\" del 26 gennaio 2007, venne ricordato uno dei vari episodi che videro don Mengozzi impegnato a favore degli ebrei perseguitati:\nOnorificenze.\nA motivo delle benemerenze acquisite in ambito pastorale e scolastico e dell'impegno profuso per difendere i perseguitati per motivi politici o razziali nel 1944, monsignor Mengozzi fu insignito dell'onorificenza di Cappellano di Sua Santit\u00e0 il 20 ottobre del 1995 da parte di papa Giovanni Paolo II.\nIl 3 settembre 2013 lo Yad Vashem di Gerusalemme ha comunicato l'iscrizione del nome di don Duilio Mengozzi nell'elenco dei \"Giusti fra le Nazioni\"."}
{"id": "3102961", "revid": "106908", "url": "https://it.wikipedia.org/wiki?curid=3102961", "title": "Longfellow", "text": ""}
{"id": "3102964", "revid": "339392", "url": "https://it.wikipedia.org/wiki?curid=3102964", "title": "Leggenda del Povero Enrico", "text": ""}
{"id": "3102965", "revid": "463126", "url": "https://it.wikipedia.org/wiki?curid=3102965", "title": "Transamminasi", "text": ""}
{"id": "3102968", "revid": "463126", "url": "https://it.wikipedia.org/wiki?curid=3102968", "title": "Acido chetonico", "text": ""}
{"id": "3102970", "revid": "267975", "url": "https://it.wikipedia.org/wiki?curid=3102970", "title": "Arcidiocesi di Mukden o Shenyang", "text": ""}
{"id": "3102972", "revid": "543975", "url": "https://it.wikipedia.org/wiki?curid=3102972", "title": "National Football League 1946", "text": "La stagione NFL 1946 fu la 27\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 20 settembre 1946 e si concluse con la finale del campionato che si disput\u00f2 il 15 dicembre al Polo Grounds di New York e che vide la vittoria dei Chicago Bears sui New York Giants per 24 a 14.\nPrima dell'inizio della stagione, il commissario della lega Elmer Layden si dimise e venne sostituito da Bert Bell, cofondatore dei Philadelphia Eagles. Nella stessa stagione si form\u00f2 la lega rivale della All-America Football Conference che nel 1950 sarebbe confluita nella NFL.\nIn questa stagione i Rams si trasferirono da Cleveland a Los Angeles divenendo cos\u00ec la prima squadra con sede nella West Coast.\nStagione regolare.\nLa stagione regolare si svolse in 11 giornate, inizi\u00f2 il 20 settembre e termin\u00f2 l'8 dicembre 1946.\nLa finale.\nLa finale del campionato si disput\u00f2 il 15 dicembre al Polo Grounds di New York e che vide la vittoria dei Chicago Bears sui New York Giants per 24 a 14."}
{"id": "3102973", "revid": "3535", "url": "https://it.wikipedia.org/wiki?curid=3102973", "title": "Segretario Galante", "text": ""}
{"id": "3102977", "revid": "123718473", "url": "https://it.wikipedia.org/wiki?curid=3102977", "title": "187 (numero)", "text": "Centottantasette (187) \u00e8 il numero naturale dopo il 186 e prima del 188, nonch\u00e9 Luogo del Male."}
{"id": "3102979", "revid": "729019", "url": "https://it.wikipedia.org/wiki?curid=3102979", "title": "Campionato francese di rugby a 15 1896-1897", "text": "Il Campionato francese di rugby a 15 1896-1897 fu la sesta edizione del Campionato francese di rugby a 15 e fu vinto dallo Stade fran\u00e7ais.\nCinque club parigini parteciparono al torneo: Stade fran\u00e7ais, Union Athl\u00e9tique du Ier, Racing club di Francia, Cosmopolitan Club, Union Sportive de l'Est, e Olympique.\nClassifica finale.\nIl Cosmopolitan dichiar\u00f2 forfait contro lo Stade fran\u00e7ais e il Racing."}
{"id": "3102980", "revid": "154893", "url": "https://it.wikipedia.org/wiki?curid=3102980", "title": "Comburivoro", "text": ""}
{"id": "3102983", "revid": "154893", "url": "https://it.wikipedia.org/wiki?curid=3102983", "title": "Fruttivoro", "text": ""}
{"id": "3102984", "revid": "729019", "url": "https://it.wikipedia.org/wiki?curid=3102984", "title": "Campionato francese di rugby a 15 1897-1898", "text": "Il Campionato francese di rugby a 15 1897-1898 fu la settima edizione del Campionato francese di rugby a 15 e fu vinto dallo Stade fran\u00e7ais al termine di un girone unico a sei squadre di sola andata."}
{"id": "3102986", "revid": "39224", "url": "https://it.wikipedia.org/wiki?curid=3102986", "title": "Scende la notte sale la luna", "text": ""}
{"id": "3102991", "revid": "339392", "url": "https://it.wikipedia.org/wiki?curid=3102991", "title": "Leggenda di Roberto e Sibilla", "text": ""}
{"id": "3102993", "revid": "463126", "url": "https://it.wikipedia.org/wiki?curid=3102993", "title": "\u0391-chetoglutarato", "text": ""}
{"id": "3102994", "revid": "729019", "url": "https://it.wikipedia.org/wiki?curid=3102994", "title": "Campionato francese di rugby a 15 1898-1899", "text": "Il Campionato francese di rugby a 15 1898-1899 fu vinto dallo SBUC che sconfisse lo Stade fran\u00e7ais in finale.\nLa finale oppose le rappresentanti di una squadra di provincia, Lo Stade bordelais che super\u00f2 lo Stade Olimpique di Tolosa (3-0) e il FC Lyon per rinuncia, alla squadra campione di Parigi, lo Stade fran\u00e7ais.\nFu il primo titolo conquistato da un club di provincia dalla creazione del campionato.\nFase a gironi.\nLo Stade fran\u00e7ais vinse il campionato di prima divisione delle squadre di Parigi davanti al Racing Club di Francia grazie ad una vittoria per 5-3. A seguire l'Olympique, le Cosmopolitan Club, la Ligue Athl\u00e9tique e l'Union Athl\u00e9tique.\nLa classifica della seconda divisione fu invece: 1. Association V\u00e9locip\u00e9dique d'Amateurs (6pts) ; 2. Sporting Club Amateurs (3pts), Association Sportive Internationale (3pts) ; 4. Athl\u00e9tique (0pt).\nLe FC Lyon termin\u00f2 al primo posto tra le squadre di Lione battendo nettamente il Lyc\u00e9e Amp\u00e8re."}
{"id": "3102995", "revid": "154893", "url": "https://it.wikipedia.org/wiki?curid=3102995", "title": "Mellivoro", "text": ""}
{"id": "3102996", "revid": "154893", "url": "https://it.wikipedia.org/wiki?curid=3102996", "title": "Mellifago", "text": ""}
{"id": "3102999", "revid": "119982", "url": "https://it.wikipedia.org/wiki?curid=3102999", "title": "Impero Coreano", "text": ""}
{"id": "3103000", "revid": "463126", "url": "https://it.wikipedia.org/wiki?curid=3103000", "title": "L-diidrossifenilalanina", "text": ""}
{"id": "3103002", "revid": "484362", "url": "https://it.wikipedia.org/wiki?curid=3103002", "title": "Divisione di Rangpur", "text": "Rangpur \u00e8 una delle divisione amministrativa del Bangladesh ed \u00e8 divenuta tale il 25 gennaio 2010 dividendosi dalla divisione pi\u00f9 meridionale Rajshahi. \u00c8 la provincia pi\u00f9 settentrionale del Bangladesh ed \u00e8 prevalentemente pianeggiante.\nDistretti di Rangpur.\nLa Divisione \u00e8 suddivisa a sua volta in 8 distretti"}
{"id": "3103005", "revid": "34576948", "url": "https://it.wikipedia.org/wiki?curid=3103005", "title": "\u00c6thelbald of Mercia", "text": ""}
{"id": "3103006", "revid": "1226", "url": "https://it.wikipedia.org/wiki?curid=3103006", "title": "Fantasia eroica", "text": ""}
{"id": "3103011", "revid": "287204", "url": "https://it.wikipedia.org/wiki?curid=3103011", "title": "USS Cumberland", "text": "Tre unit\u00e0 della US Navy sono state battezzate Cumberland, dal fiume omonimo."}
{"id": "3103014", "revid": "1543377", "url": "https://it.wikipedia.org/wiki?curid=3103014", "title": "Hrvoje Peri\u0107", "text": "Carriera.\nTrascorre i suoi primi 10 anni di carriera da cestista professionista nel suo paese natale, la Croazia. Inizia nella stagione 2000-2001 giocata con il Dubrovnik; quella successiva, 2001-02, \u00e8 al Solin. Dal 2002 al 2008 gioca con lo Spalato. Le ultime 2 stagioni in Croazia, dal 2008 al 2010, le disputa con la casacca dello Zadar. Viene poi ingaggiato dall'Unicaja M\u00e1laga che lo gira, in prestito per un anno, alla Pallacanestro Treviso in Serie A. Rientrato a M\u00e1laga per la stagione 2011-2012, esordisce in Eurolega con il club spagnolo.\nPeri\u0107 torna in Italia nel 2012, firmando con la Vanoli Cremona. A fine stagione risulter\u00e0 il secondo miglior marcatore della squadra (14,3 punti di media) e secondo miglior rimbalzista (6 a gara). Il 22 luglio 2013 viene ingaggiato dalla Reyer Venezia Mestre. che lo conferma anche per l'anno successivo.\nNella stagione 2014-2015 raggiunge la semifinale scudetto con la Reyer Venezia Mestre e viene eletto MVP stagionale degli orogranata e per la seconda volta di seguito viene riconfermato. Nella stagione 2015-16 \u00e8 costretto ai box a causa di un fastidioso infortunio alla mano che lo tiene fermo per tutta la seconda parte di stagione. Rientra, solo in panchina, in semifinale scudetto contro l'Olimpia Milano. Viene confermato nel roster della squadra lagunare anche per la stagione 2016-17, anno in cui la compagine veneziana vince lo scudetto imponendosi in finale su Aquila Basket Trento.\nIl 12 luglio 2018, dopo cinque anni passati in laguna a Venezia, Peri\u0107 si separa dal club orogranata. Il giorno successivo, firma con la neo-promossa Pallacanestro Trieste. L'estate successiva, rinnova con la societ\u00e0 giuliana firmando un nuovo contratto biennale.\nAlla fine della stagione 2019-2020 lascia il club giuliano, rimanendo svincolato all'inizio della stagione successiva. Il 27 novembre firma un contratto a gettone per il Ferrara, squadra militante in Serie A2.\nScaduto il contratto con Ferrara, il 9 febbraio \u00e8 ufficiale il ritorno a Trieste con contratto a gettone della durata di un mese con opzione per un altro mese.\nL'opzione per il prolungamento della seconda esperienza triestina non viene esercitata e Peri\u0107 torna svincolato; il 15 marzo firma un contratto fino al termine della stagione con Cento."}
{"id": "3103015", "revid": "287204", "url": "https://it.wikipedia.org/wiki?curid=3103015", "title": "Hrvoje Peric", "text": ""}
{"id": "3103025", "revid": "921573", "url": "https://it.wikipedia.org/wiki?curid=3103025", "title": "Noah Munck", "text": "Biografia.\nFiglio di un pastore e di una casalinga, maggiore di cinque figli, Noah Munck ha iniziato la sua carriera all'et\u00e0 di 10 anni, prendendo parte a vari spot pubblicitari e successivamente partecipando a varie serie televisive."}
{"id": "3103026", "revid": "12458", "url": "https://it.wikipedia.org/wiki?curid=3103026", "title": "Nazionale di pallacanestro femminile dell'Australia", "text": "La nazionale di pallacanestro femminile dell'Australia, selezione delle migliori giocatrici di pallacanestro di nazionalit\u00e0 australiana, \u00e8 la squadra che rappresenta l'Australia nelle competizioni internazionali femminili di basket, ed \u00e8 gestita dalla Federazione cestistica dell'Australia.\nDivisa e colori.\nLa nazionale australiana adotta una maglia gialla con risvolti verdi, pantaloncini verdi e calzettoni gialli. Pur non essendo riconosciuto da nessun altro organo federale n\u00e9 dalle Nazioni Unite, gli australiani adottano un vessillo formato da due bande orizzontali di colore giallo e verde, colori che rappresentano rispettivamente il sole e la terra, a tratti ancora vergine, del nuovissimo continente. Tra l'altro anche altre nazionali sportive del paese australiano, come quelle di calcio, rugby e cricket, adottano quei colori.\nMondiali.\nL'Australia ha conquistato 5 medaglie su 15 partecipazioni ai Mondiali. Ha vinto l'oro nel 2006, l'argento nel 2018, il bronzo nel 1998, nel 2002 e nel 2014.\nOceania Championship.\nL'Australia vanta 15 medaglie d'oro ai FIBA Oceania Championship for Women; l'ultima vittoria risale al 2015."}
{"id": "3103030", "revid": "35804", "url": "https://it.wikipedia.org/wiki?curid=3103030", "title": "Giambattista de Curtis", "text": ""}
{"id": "3103033", "revid": "322321", "url": "https://it.wikipedia.org/wiki?curid=3103033", "title": "Angelo Cambiaso", "text": "Biografia.\nDopo gli studi liceali, filosofici e teologici, divenne sacerdote dell'arcidiocesi di Genova il 21 settembre 1889.\nDapprima vice-parroco e poi nominato cappellano di una comunit\u00e0 di religiose a Ronco Scrivia, divenne infine parroco di Bavari, di Murta e, successivamente, dell'importante parrocchia di Arenzano. Sensibile verso l'incipiente dottrina sociale della Chiesa, proposta nel magistero dell'allora pontefice Leone XIII, ad Arenzano, durante una controversia fra i padroni dei pescherecci e i pescatori, difese le ragioni di questi ultimi, vedendosi bruciato per rappresaglia il calesse.\nEpiscopato.\nNominato canonico della Basilica di Carignano di Genova, il 22 gennaio 1915 papa Benedetto XV lo design\u00f2 vescovo di Albenga; consacrato il 21 marzo a Genova dall'arcivescovo Ludovico Gavotti, fece l'ingresso nella diocesi ingauna poco prima dell'inizio del grande conflitto mondiale.\nNel 1918, travisando il senso spirituale delle parole di una sua lettera pastorale, intitolata \"Perch\u00e9 non s'intese il segnale del Cielo che ci chiama a Dio\", fu processato, primo vescovo dopo l'unit\u00e0 d'Italia, a causa del clima bellico e per l'anticlericalismo, per \"disfattismo in tempo di guerra\"; assolto dall'accusa con formula piena dalla Corte d'Appello di Genova pochi mesi prima della fine della guerra, gli fu conferita l'anno successivo dal Governo italiano una medaglia per meriti patriottici.\nNel 1924 diede inizio alla costruzione del nuovo seminario diocesano, sul lungomare di Albenga e poi, terminata la costruzione nel 1928, promosse la formazione di una nuova generazione di docenti che accrescessero il livello degli studi liceali (aperti anche ai giovani della citt\u00e0) e filosofico-teologici dei futuri sacerdoti.\nDurante la seconda guerra mondiale fu spesso oppositore all'esercito nazifascista, intervenendo pi\u00f9 e pi\u00f9 volte per salvare le vite dei prigionieri. Arriv\u00f2 a offrire la propria vita in cambio dei 150 ostaggi rastrellati ad Albenga la notte del 28 settembre 1943. La notte del 24 aprile venne svegliato da Cimitero che gli annunciava la liberazione di Albenga, egli chiese ai partigiani moderazione e misericordia gi\u00e0 presagendo le vendette che sarebbero seguite. Il giorno dopo invit\u00f2 a pranzo Ramon, il capo partigiano, e il Comandante dei Carabinieri, per cercare di mantenere subito l'ordine pubblico. Dopo l'impiccagione di Luigi Redolfi, reo collaborazionista e causa di molte condanne ai Martiri della Foce, decise di far tagliare gli alberi di araucaria in piazza IV Novembre ad Albenga, per evitare che fossero usate come patibolo.\nMorte ed esequie.\nMor\u00ec ad Albenga, il 6 gennaio 1946. Sul manifesto di partecipazione del Comune venne scritto:\nDurante il rito funebre, officiato nella chiesa cattedrale di Albenga, dall'Arcivescovo di Genova Monsignor Giuseppe Siri, il canonico Belgrano, nell'orazione funebre lo salut\u00f2 con l'appellativo \"Defensor Civium\" (\"difensore dei cittadini\"). Venne sepolto nella cappella del seminario da lui edificato.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3103034", "revid": "697352", "url": "https://it.wikipedia.org/wiki?curid=3103034", "title": "Operone lac", "text": ""}
{"id": "3103035", "revid": "1573940", "url": "https://it.wikipedia.org/wiki?curid=3103035", "title": "Perisesarma bidens", "text": "Il granchio delle mangrovie dalle chele rosse (Perisesarma bidens ()) \u00e8 un crostaceo decapode appartenente alla famiglia Sesarmidae. Deve il suo nome specifico (\"bidens\": \"bidentato\") alle due robuste spine presenti nella parte anteriore di entrambi i meropoditi.\nDescrizione.\n\u00c8 un granchio di dimensioni medio-piccole (larghezza del carapace approssimativamente intorno ai 2.5 - 3 cm in media), caratterizzato dal carapace di forma quasi perfettamente quadrangolare, di colore marrone marmorizzato. Alle estremit\u00e0 antero-laterali del carapace, subito dietro agli occhi, sono presenti spine ben evidenti.\nLe zampe, robuste e non particolarmente lunghe, sono di lunghezza simile tra loro, e generalmente di colore marrone.\nGli occhi sono posti alle estremit\u00e0 del carapace, quindi ben distanziati tra loro; il peduncolo oculare \u00e8 corto. Tra gli occhi il carapace presenta quattro bombature ben evidenti.\nLe chele sono robuste e di colorazione pi\u00f9 o meno rossa, ad eccezione del dattilo e dell'artiglio che sono bianchi e muniti di dentelli.\nLa parte frontale del carapace, ai lati della bocca, presenta una caratteristica puntinatura, in realt\u00e0 formata da setole. Questa struttura, comune a tutti i Sesarmidae, \u00e8 legata allo stile di vita anfibio di questi granchi; \u00e8 infatti utilizzata quando l'animale \u00e8 fuori dall'acqua per trasportare e trattenere (in coordinazione con le branchie e lo scafognatite) l'acqua dalla camera branchiale alla superficie frontale esterna del carapace, in modo da rinnovarne il contenuto di ossigeno cedendo al contempo anidride carbonica. L'acqua rinnovata viene poi fatta nuovamente fluire dentro la camera branchiale, per permettere la respirazione.\nDistribuzione e habitat.\nLa specie \u00e8 diffusa nella regione Indo-Pacifica. La localit\u00e0-tipo \u00e8 il Giappone, ma \u00e8 segnalata anche per Zanzibar, Sri-Lanka, Baia del Bengala, Isole Andamane e Nicobare, Arcipelago Mergui, Corea, Taiwan, Cina, Hong Kong, Indonesia. Popola principalmente le foreste a mangrovia, diffuse presso le lagune di acqua salmastra e le foci fluviali all'interno del proprio areale.\nEcologia.\nLe foreste di mangrovie sono caratterizzate dall'alternanza periodica di inondazioni (alta marea, acqua generalmente salmastra) e prosciugamenti (bassa marea) dovuti alla marcata escursione di marea che si manifesta ai Tropici. I granchi che vivono in questi ambienti, come \"P. bidens\", di conseguenza si sono adattati ad uno stile di vita prettamente anfibio, trascorrendo fuori dall'acqua la maggior parte del tempo dedicato alla ricerca del cibo e immergendosi occasionalmente nelle pozze d'acqua che incontrano durante le loro attivit\u00e0. Per proteggersi dai predatori, e per ripararsi da condizioni ambientali sfavorevoli (es. inondazioni di marea) sono soliti scavare profonde buche all'interno del substrato fangoso, di struttura spesso complessa e ramificata, verso le quali comunque non manifestano particolare fedelt\u00e0, abbandonandole occasionalmente per scavarle nuovamente altrove. Saltuariamente, invece di scavare gallerie, sfuggono ai predatori acquatici e all'alta marea arrampicandosi sulle radici e i tronchi delle mangrovie.\nIn alcuni sistemi forestali \"Perisesarma \"sp. rappresentano la maggior parte della biomassa costituita da granchi. Sembra inoltre che la composizione forestale (presenza di particolari specie arboree) all'interno dei mangrovieti influenzi la numerosit\u00e0 e lo stato di salute delle popolazioni di \"P. bidens, \"probabilmente grazie alla diversa disponibilit\u00e0 di rifugi e risorse alimentari.\nAlimentazione.\nCome la maggior parte dei granchi delle mangrovie della famiglia Sesarmidae, anche \"P. bidens\" ha dieta onnivora, ma basata principalmente sulle foglie di mangrovia, sia vive che morte. Studi su diversi ambienti di mangrovieto hanno mostrato che il consumo di foglie da parte dei Sesarmidae pu\u00f2 rimuovere dal 30 al 90% delle foglie cadute ogni anno.\nAnche il detrito organico costituisce un elemento essenziale della dieta della specie, poich\u00e9 in grado di integrare gli elementi essenziali carenti nelle foglie. Non esistono invece studi che confermino l'accumulo di foglie (\"leaves storage\") all'interno delle gallerie come scorta di cibo, attivit\u00e0 frequente in molte specie della famiglia Sesarmidae.\n\"P. bidens\" non \u00e8 comunque un granchio strettamente erbivoro, predando saltuariamente insetti, molluschi, anellidi, e anche altri crostacei, compresi i giovani granchi della propria specie e di altre affini.\nL'attivit\u00e0 di scavo di gallerie, unita al consumo delle foglie di mangrovia, influenza profondamente (in senso positivo) la diversit\u00e0 funzionale microbica e biogeochimica, contribuendo in modo fondamentale al ciclo dei nutrienti all'interno dei mangrovieti; questo rende i granchi delle mangrovie (e\" P. bidens\") veri e propri \"ingegneri ecosistemici\", ovvero animali in grado di regolare la disponibilit\u00e0 di risorse per altre specie, causando cambiamenti nei fattori abiotici e biotici, di fatto modificando, mantenendo o creando habitat."}
{"id": "3103040", "revid": "767487", "url": "https://it.wikipedia.org/wiki?curid=3103040", "title": "Simbionte (album)", "text": "Simbionte \u00e8 il settimo album di Deca, pubblicato nel 2002 dalla Videoradio.\nRilevanza artistica.\nPur essendo stato a suo tempo divulgato in modo poco convenzionale e senza una vera e propria distribuzione, col passare degli anni \"Simbionte\" \u00e8 diventato un album di riferimento nel panorama della musica elettronica, guadagnandosi attenzioni e plausi dalla critica e da un folto pubblico di appassionati, nonch\u00e9 da numerosi altri artisti. Reperibile inizialmente soltanto in formato digitale, dal 2003 cominciarono a circolare copie \"promo\" quasi sicuramente non ufficiali, confezionate con una certa cura, che amplificarono l'interesse dei collezionisti e resero pi\u00f9 tangibile la presenza di questo lavoro. Inserito tra i titoli pi\u00f9 significativi della scena elettronica mondiale e tra i migliori dischi ambient di tutti i tempi da critici come Piero Scaruffi, ma anche tra i dischi pi\u00f9 rilevanti pubblicati in Italia dalla redazione di Ondarock, \"Simbionte\" \u00e8 diventato contestualmente la testimonianza ad oggi pi\u00f9 significativa del lavoro del suo autore, capace di esplorare senza compromessi nuovi territori creativi dopo svariati anni di attivit\u00e0 discografica.\nAlcuni brani dell'album sono stati utilizzati in vari altri contesti, tra cui esposizioni e produzioni editoriali della scultrice e pittrice Rabarama.\nL'album.\nSulle modalit\u00e0 di creazione di questo disco resta significativa una dichiarazione ufficiale resa dal compositore: \nDopo i modesti riscontri dell'album \"Electronauta\", che era sostanzialmente una raccolta di brani inediti pi\u00f9 vicini ad una rivisitazione del synth pop che alle consuete tematiche ambient e sperimentali, Deca torn\u00f2 a dedicarsi ad un radicale percorso di ricerca sul suono, utilizzando nel suo home-studio campionatori e altre macchine digitali per manipolare sorgenti acustiche, voci, frammenti casuali di rumori ambientali e amalgamando poi il tutto per ottenere \"quadri musicali\" che avessero una doppia connotazione - naturale e artificiale - difficilmente identificabile. Il risultato furono otto brani improntati su una fascinazione auditiva in cui non ha rilevanza l'insieme dei singoli suoni con le loro caratteristiche, bens\u00ec la compenetrazione delle atmosfere che i suoni sono in grado di suggerire.\n\"\"La personale impronta creativa di Deca si \u00e8 stratificata ed intensificata, portando a confluire in Simbionte elementi sonori di ogni tipo ed elaborati in modo tale da costituire un fluido musicale completamente diverso dalla loro essenza originaria. Risulta molto difficile, infatti, rintracciare pianoforti, voci, suoni della natura e chitarre nelle otto splendide tracce dell'album. I suoni sembrano in realt\u00e0 provenire da tutt'altra fonte, spesso anche poco rassicurante.\"\n\"Simbionte rappresenta tecnicamente il \"trait d'union\" e la fusione tra suono naturale ed artificiale, dove il secondo \u00e8 totalmente frutto della manipolazione creativa del primo\"\nAl di l\u00e0 dell'aspetto propriamente compositivo e tecnico \"Simbionte\" rappresenta anche un celebrato esempio di musica ambient con una forte connotazione cosmica ed esoterica, in grado di sintetizzare sia il percorso personale del suo autore sia le tendenze di un trentennio di musica elettronica. Trattandosi di un album molto compatto ed eterogeneo al tempo stesso, nella breve durata e nell'intensit\u00e0 delle atmosfere ha trovato i suoi punti di forza decisivi.\n\"Atmosfere oniriche e angoscianti fanno da contorno a mantra elettronici, evocazioni inumane, distorsioni spazio-temporali degne di un racconto di Lovecraft. Mezz'ora scarsa di musica cos\u00ec intensa e concentrata da catturare anche l'ascoltatore pi\u00f9 scettico e disattento\"\""}
{"id": "3103051", "revid": "287204", "url": "https://it.wikipedia.org/wiki?curid=3103051", "title": "Cuore, muscoli e cervello", "text": "Cuore, muscoli e cervello \u00e8 un triplo album raccolta del cantautore italiano Enrico Ruggeri, pubblicato nel 2006.\nIl disco.\nIn copertina \u00e8 presente Ruggeri che sorride aggiustandosi la cravatta.\nNell'ottobre dello stesso anno ne fu incisa una versione ridotta in un solo disco, che per\u00f2 non presenta i tre brani inediti."}
{"id": "3103054", "revid": "125774106", "url": "https://it.wikipedia.org/wiki?curid=3103054", "title": "Gran Teatro La Fenice", "text": "Il Gran Teatro La Fenice, ubicato nel Sestiere di San Marco in campo San Fantin, \u00e8 oggi il principale teatro lirico di Venezia, nonch\u00e9 uno dei pi\u00f9 prestigiosi al mondo. Ogni anno tiene il tradizionale Concerto di Capodanno. \nDue volte distrutto e riedificato, \u00e8 stato sede di importanti stagioni operistiche, sinfoniche e del Festival Internazionale di Musica Contemporanea.\nIl Teatro \u00e8 stato nell'Ottocento sede di numerose prime assolute di opere di Gioachino Rossini, Vincenzo Bellini, Gaetano Donizetti e Giuseppe Verdi.\nAnche nel Novecento grande \u00e8 stata l'attenzione alla produzione contemporanea, con prime mondiali di Igor Stravinskij, Benjamin Britten, Sergej Prokofiev, Luigi Nono, Bruno Maderna, Karlheinz Stockhausen e di Mauricio Kagel, Adriano Guarnieri, Luca Mosca e Claudio Ambrosini.\nLa prima Fenice: dal bando di concorso del 1789 all'inaugurazione del teatro nel 1792.\nAlla fine del Settecento a Venezia erano attivi sette antichi teatri, due destinati al dramma e gli altri alla musica.\nIl pi\u00f9 lussuoso era il Teatro San Benedetto, che sorgeva nelle vicinanze di Campo San Luca. Promosso dalla famiglia Grimani nel 1755, fu poi ceduto alla Nobile Societ\u00e0 dei palchettisti che, in seguito a un accordo giudiziario del 1787, fu estromessa e costretta a cedere il teatro ai nobili Venier, proprietari del terreno sul quale si trovava l'edificio.\nLa Societ\u00e0 si propose di costruirne immediatamente uno nuovo e pi\u00f9 grande di quello perduto, che si sarebbe chiamato Gran Teatro La Fenice, come il mitologico e immortale uccello, di cui parla Erodoto nelle sue \"Storie\", in grado di risorgere dalle proprie ceneri, per simboleggiare la rinascita della Societ\u00e0 dalle proprie disavventure.\n\u00abLa Nobile Societ\u00e0 del nuovo Teatro da erigersi in Venezia sopra il fondo acquistato nelle contrade di Sant'Angelo e di Santa Maria Zobenigo ha incaricati i suoi presidenti ed aggiunti di procurarsi disegni e modelli\u00bb ... invitando \u00aba concorrenza tanto gli architetti nazionali che forestieri a proporre la forma di un teatro ... il pi\u00f9 soddisfacente all'occhio ed all'orecchio degli spettatori...\u00bb.\nCos\u00ec recita il bando di concorso per l'erigendo Teatro La Fenice, pubblicato il 1\u00ba novembre 1789, una volta superati i limiti di una legge suntuaria che fissava a sette il numero dei Teatri funzionanti nella Dominante. Nei quattordici articoli di cui era composto, il documento stabiliva che la futura costruzione avrebbe dovuto prevedere cinque ordini di palchetti \u00abche si denominano pepiano\u00bb, con non meno di 35 palchetti per ciascun ordine. Una chiara scelta di campo a favore delle \u00abpiccole logge secondo il costume d'Italia\u00bb, tesa a raggiungere un risultato che avrebbe dovuto offrire una giusta mediazione tra le due caratteristiche generalmente richieste ad una sala teatrale, e cio\u00e8 tra l'eccellenza della visibilit\u00e0 e la meraviglia dell'acustica.\nSoluzione teatrale in linea con la tradizione italiana, si diceva, dal momento che altre erano le scelte che in fatto di costruzione di teatri nel corso del XVIII secolo si operavano per esempio in Francia, dove veniva preferito il sistema dei palchi aperti in gallerie a corona di una platea semicircolare o leggermente allungata. Scelta tipicamente 'nostrana', tanto pi\u00f9 che essa veniva a ricreare nello spazio teatrale la tipologia della piazza italiana. E di certo, in qualche misura, decisione anche svantaggiosa quella dei palchi chiusi, ma giustificata dall'impossibilit\u00e0 del pubblico di allora di rinunciare agli infiniti comodi offerti dalle logge separate, che consentivano di vivere ogni palco come la propria casa, in cui stare soli o in compagnia, mangiare o giocare, consentendo i palchi chiusi di riperpetuare, in una porzione di spazio teatrale privatizzato, quella trama di relazioni e di comportamenti tipici della societ\u00e0 dell'epoca.\nDato poi che a quel tempo la via d'accesso privilegiata lungo la quale il pubblico si recava a teatro era quella acquea, il bando raccomandava ai progettisti di pensare un ingresso dal Rio Menuo di almeno venti piedi, misurandone la gondola, mezzo di trasporto per eccellenza.\nVisto l'estremo rischio di incendio che tutti i teatri dell'epoca correvano, per via dei materiali in gran parte lignei delle costruzioni e per la pericolosit\u00e0 del sistema di illuminazione, la Nobile Societ\u00e0 richiedeva \u00abdagli architetti un particolare studio\u00bb, promettendo, in cambio, di riconoscere merito a quel progetto che, pur in presenza di elementi costruttivi necessariamente \u00abdi materia accendibile come il legno\u00bb, avesse reso meno esposta alle fiamme la costruzione, grazie a \u00abpronti e facili ripari\u00bb.\nUna certa attenzione era anche rivolta alle necessit\u00e0 di coloro che, a vario titolo, nel nuovo teatro sarebbero convenuti, raccomandando quindi agli architetti di pensare e migliorare le strutture destinate all'uso di chi gravitava intorno alla scena per ragioni di lavoro, e provvedendo ad aumentare l'agio e la tranquillit\u00e0 degli spettatori agevolando le vie d'accesso e, perch\u00e9 no, la sosta in luoghi adatti \u00abal caff\u00e8 ed alla vendita di altri generi anche commestibili\u00bb.\nI progetti, concludeva il bando, avrebbero dovuto essere presentati entro quattro mesi, aumentati successivamente a sei, ed all'architetto prescelto sarebbe stato dato in dono \u00abun medaglione d'oro del peso di trecento zecchini\u00bb oltre al pagamento di una \u00abgiusta mercede\u00bb per sovrintendere ai lavori di costruzione di \u00abun decoroso teatro che finalmente corrisponda ad una capitale ove Palladio, Sansovino, Sammicheli, Scamozzi ed altri valentuomeni del Bel Secolo hanno lasciati cos\u00ec insigni monumenti\u00bb.\nGli studi illustrati furono in totale ventotto. Tra i nove concorrenti il vincitore fu l'architetto Giannantonio Selva, che present\u00f2 alla giuria uno schema di decorazione nel proprio modello ligneo, modello a tutt'oggi conservato. Da esso vediamo come egli prevedesse di inserire un riquadro con \u00abApollo e le Muse che civilizzano l'umanit\u00e0\u00bb sulla facciata verso il canale, mentre quella verso San Fantin avrebbe dovuto essere ornata con scene di \u00abApollo e Marsia\u00bb e di \u00abOrfeo che ammansisce Cerbero\u00bb. Detti riquadri avrebbero dovuto, secondo il progetto, essere prodotti a fresco, in quanto, come osservava nella relazione alla giuria, \u00absarebbe desiderabile che tal modo di dipingere sol proprio della veneta scuola ritornasse parcamente anche all'esterno delle fabbriche\u00bb.\nPer quanto riguarda le decorazioni del soffitto, il modello del Selva opta per una semplice struttura a intreccio che forma motivi di losanga, incorniciata da una rigogliosa corona vegetale.\nLe demolizioni degli edifici che sorgevano sull'area destinata ad ospitare la nuova costruzione iniziarono nell'aprile del 1790 sotto la supervisione di Antonio Solari, ed i lavori furono portati a termine nell'aprile 1792, consentendo che il 16 maggio, festa della Sensa, il teatro venisse ufficialmente inaugurato con \"I giuochi d'Agrigento\" di Giovanni Paisiello su libretto del conte Alessandro Pepoli con Giacomo David, Gaspare Pacchierotti e Brigida Banti.\nIn occasione della serata di inaugurazione, il cronista della \"Gazzetta Urbana Veneta\" scrive a proposito della decorazione della Fenice \u00ab... ha tutti i requisiti che son necessari all'effetto; chiarezza di tinte, armonia, solidit\u00e0 e leggerezza cose difficili a combinarsi, e che mirabilmente s'uniscono in questo lavoro...\u00bb.\nLo stesso cronista sottolinea che \u00ab...tutti li 174 palchi componenti questo Teatro sono simili perfettamente...\u00bb, trasponendo in tale uguaglianza architettonica l'ideale di un teatro repubblicano.\nLa \"trasformazione napoleonica\" e i restauri successivi: 1807-1835.\nNel gennaio 1807 avviene la prima assoluta di \"I cherusci\" di Pavesi, in aprile di \"Sapersi scegliere un degno sposo ossia Amor vero e amor interessato\" di Pavesi e di \"Le metamorfosi\" di Vincenzo Lavigna ed in novembre di \"Belle ciarle e tristi fatti\" di Mayr.\nPur rimanendo di propriet\u00e0 della \"Societas\" che l'aveva costruita, durante la dominazione francese La Fenice assunse chiaramente la funzione di teatro di Stato. Per accogliere come si conveniva Napoleone, si pens\u00f2 di addobbare la sala in celeste e argento secondo il nuovo stile Impero che si stava diffondendo. La visita avvenne il marted\u00ec 1\u00ba dicembre 1807 ed in onore dell'illustre ospite venne rappresentata la cantata \"Il giudizio di Giove\" di Lauro Corniani Algarotti.\nSegu\u00ec, il gioved\u00ec successivo, una grande festa da ballo. La sala del teatro, sfarzosamente addobbata, nella testimonianza del regio bibliotecario abate Morelli \u00abpresentava l'aspetto d'un luogo destinato al ricetto di personaggi della pi\u00f9 alta portata\u00bb.\nNel gennaio 1808 avviene la prima assoluta di \"Calliroe\" di Farinelli ed in aprile di \"La festa della rosa\" di Pavesi.\nAl fine di ovviare alla mancanza di un palco reale si costru\u00ec una loggia provvisoria per accogliere l'imperatore, e solo l'anno dopo si pens\u00f2 di dare incarico al Selva, che gi\u00e0 aveva sovrinteso ai preparativi fatti per la visita del 1807, di progettare una struttura fissa appositamente studiata per ospitare il sovrano. Nel contempo si stabil\u00ec di procedere ad una nuova decorazione della sala. Questa trasformazione \"napoleonica\" sulla struttura della Fenice era stata preceduta l'anno prima da un intervento attuato alla Scala di Milano, capitale del Regno Italico. E da Milano, infatti, giunsero, assieme ai quattrini necessari ai lavori (150.000 lire italiane), anche le linee direttrici per \u00abla costruzione del palco del Governo nel Teatro della Fenice, occupandovi sei palchetti\u00bb e per le nuove decorazioni.\nAl concorso, bandito il 4 giugno 1808 dall'Accademia delle Belle Arti, quattro furono i progetti che vennero esaminati dalla commissione, tra i cui membri figurava anche il Selva. Questa scelse, gi\u00e0 il 28 giugno successivo, i disegni dell'ornatista Giuseppe Borsato presentati con il motto \u00abnec audacia defuit, sed vires\u00bb, il quale, una volta che il progetto venne approvato dal vice re Eugenio Beauharnais, pot\u00e9 avere il contratto siglato gi\u00e0 il 25 settembre. Il progetto di Borsato, di netto stile Impero, prevedeva una struttura a regolari comparti geometrici attorno ad un Trionfo di Apollo sul cocchio attorniato dal coro delle Muse. Un soggetto, quindi, chiaramente conveniente ad un teatro e, nel contempo, una facilmente riconoscibile allusione al nuovo potente che, nella migliore tradizione barocca, veniva assimilato al dio solare. Attorniavano la scena centrale dieci medaglioni con teste laureate e, sul bordo, quattro finti rilievi allusivi alla musica, il tutto incorniciato da un fregio con maschere e festoni retti da fenici e da genietti. Collaborarono alla decorazione, che fu portata a termine in tempo da permettere la regolare riapertura il 26 dicembre 1808, altri pittori come 'figuristi'. Dei tre chiamati dal Borsato a collaborare, sembra che Giambattista Canal abbia lavorato all'affresco maggiore con il cocchio di Apollo; Costantino Cedini abbia dipinto il nuovo sipario, mentre Pietro Moro si sarebbe occupato dell'esecuzione dei finti rilievi. Di netto contenuto ideologico furono, invece, le decorazioni della loggia imperiale fatte per mano di Giovanni Carlo Bevilacqua che scrisse di aver dipinto a guisa di bassorilievi sulle tre pareti e \u00aba tempera Ercole che uccide l'Idra\u00bb ed \u00abErcole che coglie i frutti nell'Orto delle Esperidi\u00bb, raffigurando \u00absopra la porta un Genio militare in una biga tirata da quattro cavalli, coronato dalla Fama, e guidato dal Dio Marte\u00bb. Quella loggia che gi\u00e0 il Selva il 6 luglio 1808 ebbe modo di precisare che sarebbe stata \u00abnell'interno armonicamente ripartita con pilastri, quadrature, intagli e quattro specchiere, il tutto messo ad oro e vernice... Il Baldacchino e lo Strato... di foderato di raso con ricchi galloni, , e fiocchi d'oro\u00bb.\nLa nuova loggia imperiale dovette attirare l'attenzione di tutti i presenti alla serata inaugurale il 26 dicembre per la prima assoluta di \"Il ritorno d'Ulisse\" di Mayr, essendo essa divenuta il fulcro della sala teatrale, tanto pi\u00f9 che la decorazione, secondo una scelta di coerente gusto neoclassico che consentiva anche un apprezzabile contenimento di spesa, offriva raffinate variazioni in monocromo.\nComunque si conquist\u00f2 il sincero favore del Segretario della I.R. Accademia Antonio Diedo che la defin\u00ec \u00abopera pregevolissima, che accoppia in modo distinto la comodit\u00e0 all'eleganza\u00bb, nonch\u00e9 gli apprezzamenti di Klemens von Metternich che, omaggiato nuovo signore, pot\u00e9 assistere la sera del 16 dicembre 1822 ad uno spettacolo che lui stesso defin\u00ec \u00ab\"sans pareil\"\u00bb in una loggia che gli appar\u00ec \u00ab\"merveilleusement belle\"\u00bb.\nIl primo restauro radicale del teatro: 1825-1828.\nNel 1825 si rende necessario un restauro radicale dato che \u00able autorit\u00e0 governative - avevano espresso - ripetutamente il loro malcontento per lo stato indecoroso nel quale era ridotta la decorazione della sala teatrale sia a causa del tempo sia per le emanazioni di fumo delle lumiere ad olio\u00bb. Ad essere incaricato dei nuovi lavori \u00e8 ancora una volta Giuseppe Borsato, scenografo ufficiale del teatro. Elemento cardine della sala diviene ora il grande lampadario appeso ad una volta a padiglione. Al posto del cocchio di Apollo, Borsato raffigura le dodici ore della notte, mentre per i parapetti dei palchi sceglie decorazioni monocrome raffiguranti foglie di acanto, strumenti musicali, festoni, maschere, genietti.\nL'inaugurazione della nuova sala avviene il 27 dicembre 1828.\nDall'incendio del 13 dicembre 1836 agli interventi del 1976.\nIl 13 dicembre 1836 un incendio, causato probabilmente dal cattivo funzionamento di una stufa, distrusse la sala teatrale e parte del teatro. Il teatro croll\u00f2, ma furono risparmiati dal fuoco l'atrio e le sale Apollinee.\nLa societ\u00e0 proprietaria del teatro incaric\u00f2 i fratelli ingegneri Tommaso e Giovan Battista Meduna per il progetto della ricostruzione del teatro. Tranquillo Orsi lavor\u00f2 alla decorazione del soffitto; a Giuseppe Borsato, invece, il governo affid\u00f2 la decorazione del palco reale.\nSi rifecero anche gli stucchi dell'atrio del Selva per mano di Giambattista Lucchesi e Giambattista Negri, concordemente elogiati per lo \u00abstupendissimo\u00bb risultato ottenuto sostituendo le scene affrescate del Settecento con specchi e marmorini che mettevano in risalto l'architettura. Una \u00ab... maestosa scala in pietra con laterali balaustre, pur di pietra...\u00bb portava alla \u00ab...grande ricca sala ad uso di accademie musicali e di festini... \u00c8 la sala decorata nelle pareti con pilastri corintii a stucco, fra i quali sono infisse otto specchiere di nove lastre con foglia per ciascuna, e con riquadratura di legno all'intorno indorata\u00bb.\nQualche intervento tocc\u00f2 pure alla facciata sul Rio Menuo dove gruppi di putti a monocromo vennero affrescati nelle sette lunette del portico da Sebastiano Santi; mentre nel vestibolo dell'entrata via terra furono collocate due steli. Una a sinistra, opera di Luigi Zandomeneghi, raffigurante Carlo Goldoni; l'altra a destra, scolpita da Antonio Giaccarelli su disegno di Giambattista Meduna in omaggio al Selva, mentre sulla facciata faceva la sua comparsa la nuova insegna del Teatro in oro e celeste.\nIl 26 dicembre 1837 il nuovo teatro venne inaugurato completo delle nuove decorazioni con la prima assoluta di Rosmunda in Ravenna di Giuseppe Lillo.\nLe vicende del palco imperiale: i moti del '48, l'Imperial Regio Governo Austriaco e il Leone di San Marco nel 1946.\nGli unici interventi che si registrarono dopo la ricostruzione del 1837 riguardarono solo il palco imperiale che la sollevazione popolare del '48 volle fosse abolito in quanto simbolo dell'oppressione austriaca. Tuttavia, i sei palchi che allora vennero costruiti al posto della loggia imperiale, che riportarono la Fenice alle sue origini settecentesche, ebbero vita effimera. Il 22 agosto 1849, infatti, \u00abritornato l'Imperial Regio Governo Austriaco venne da questo ordinato di ricostruire la loggia nella stessa precedente sua forma, e ne fu tosto attuato il lavoro\u00bb dai Meduna. Per la decorazione del palco imperiale venne nuovamente chiamato l'ormai vecchio Giuseppe Borsato. Proclamata la Repubblica il 18 giugno del 1946, lo stemma monarchico spar\u00ec per lasciare il posto al Leone di San Marco. La realizzazione \u00e8 quella che verr\u00e0 distrutta il 29 gennaio 1996 da un secondo incendio.\nIl restauro del 1854.\nIl successivo intervento sulla sala della Fenice avvenne nel 1854, e fu dovuto alla necessit\u00e0 di restaurare il soffitto, il che costitu\u00ec l'occasione per procedere ad una nuova decorazione secondo l'estetica allora in voga. Al gusto allora imperante, tutto aperto ai pi\u00f9 diversi stili del passato ed all'esotico, la decorazione del teatro, improntata a canoni tardo-neoclassici, doveva sembrare ormai superata.\nRichiamandosi ad un Settecento immaginario, il Teatro, nuovamente restaurato dal Meduna, si riallacciava al mito di un tempo felice ed irrimediabilmente passato, quando ancora Venezia poteva essere annoverata tra le capitali dell'arte e della cultura. Cos\u00ec, allo spettatore che vi entrava, la ricca sala del Teatro poteva dare per un momento l'illusione di rivivere quel passato glorioso e magnifico, facendolo evadere dalla realt\u00e0 di profonda crisi e declino che la citt\u00e0 invece drammaticamente viveva. E il Teatro che venne inaugurato nel dicembre 1854 era praticamente lo stesso andato perduto nel corso dell'ultimo recente incendio: il 29 gennaio del 1996.\nIl restauro del 1937.\nRimane solo da registrare qualche significativo intervento di Lodovico Cadorin fra il 1854 ed il 1859 negli ambienti del piano nobile e negli stucchi dello scalone di accesso alle sale apollinee, le cui tracce ad ogni modo furono disperse dal restauro del 1937. Il Comune, divenuto proprietario del teatro, ne affid\u00f2 il rinnovamento all'ingegnere Eugenio Miozzi, incaricandolo di rendere lo stabile pi\u00f9 consono alle nuove esigenze sceniche e di riportarlo al suo aspetto neoclassico. L'atrio venne raddoppiato. Il pittore Giuseppe Cherubini restaur\u00f2 le decorazioni della sala teatrale, delle sale Apollinee e il sipario sotto le direttive di Nino Barbantini. La scena divenne girevole, aument\u00f2 in altezza e venne attrezzata con nuove macchine.\nGli interventi dal 1865 al 1976.\nUn altro intervento avvenne nel 1865 un anno prima dell'annessione di Venezia al Regno d'Italia, quando si volle celebrare con spirito risorgimentale il sesto centenario della nascita di Dante Alighieri e, a scopo celebrativo, il pittore Giacomo Casa aveva realizzato la grande composizione che vedeva l'Italia nell'atto di incoronare il sommo poeta all'interno della cornice che orna il soffitto; e per le pareti sei dipinti a tempera, ad affresco, con altrettante scene tratte dalla Divina Commedia. Due di queste vennero poi sostituite con altre eseguite a tempera nel 1867 da Antonio Ermolao Paoletti. \nNel settembre del 1976 le pareti e il soffitto di questo ambiente, ribattezzato sala Guidi, accolsero opere realizzate dal pittore veneziano Virgilio Guidi, che andarono a coprire gli episodi danteschi.\nNel 1867 avvenne la prima assoluta con successo di \"Don Diego de' Mendoza\" di Giovanni Pacini con Mario Tiberini e nel 1903 di \"Il santo\" di Francesco Ghin diretta da Rodolfo Ferrari con Titta Ruffo alla presenza del re Vittorio Emanuele III di Savoia e della regina Elena del Montenegro.\nDall'incendio del 29 gennaio 1996 alla 'rinascita': i lavori di ricostruzione.\nIl 29 gennaio 1996 un devastante incendio doloso distrusse il teatro. Il rogo impegn\u00f2 i vigili del fuoco per tutta la notte. Si decise di ricostruire lo storico teatro ispirandosi al motto \u00abcom'era, dov'era\u00bb, ripreso dalla ricostruzione del campanile di San Marco.\nImmediatamente dopo l'incendio si eseguirono tutti gli interventi necessari a prevenire ed evitare situazioni di pericolo per la pubblica incolumit\u00e0, come ad esempio le opere di puntellamento delle murature perimetrali. Solo dopo il dissequestro del cantiere viene quindi avviata la rimozione delle macerie, smaltite in circa tre mesi.\nGi\u00e0 il 6 febbraio vennero stanziate con decreto legge le prime risorse finanziarie e venne istituita la figura del Commissario Delegato per la ricostruzione.\nIl 7 settembre 1996 venne pubblicato il bando di gara cui parteciparono dieci imprese italiane ed estere. Dopo alcuni ricorsi, la A.T.I. Holzmann si aggiudic\u00f2 l'appalto col progetto dell'architetto Aldo Rossi.\nDal 14 (con \"Die Weihe des Hauses\" di Beethoven, la \"Sinfonia di Salmi\" di Igor' F\u00ebdorovi\u010d Stravinskij ed il \"Te Deum\" di Antonio Caldara con Patrizia Ciofi, Sonia Ganassi e Sara Mingardo dirette da Riccardo Muti alla presenza del Presidente della Repubblica Italiana) al 21 dicembre 2003 ebbe luogo la settimana inaugurale del teatro.\nI responsabili dell'incendio furono in seguito individuati e condannati. Un imprenditore, Enrico Carella, e il suo cugino e dipendente elettricista Massimiliano Marchetti, con la loro ditta VIET stavano lavorando alla manutenzione del teatro e, per non incorrere in una penale dovuta ai ritardi accumulati dalla propria impresa, decisero di causare un piccolo incendio per provocare un ritardo imputabile a causa di forza maggiore. Riconosciuti colpevoli con sentenza definitiva della Cassazione del 14 luglio 2003 Carella e suo cugino furono condannati rispettivamente a 7 e a 6 anni di prigione. Marchetti scont\u00f2 due anni in carcere ed usufru\u00ec in seguito degli sconti di pena derivanti da un indulto. Carella fece perdere le proprie tracce poco prima della sentenza della Cassazione e risult\u00f2 latitante e ricercato dalla Digos e dall'Interpol. Catturato al confine tra Messico e Belize nel febbraio 2007, fu rinchiuso in un carcere di Citt\u00e0 del Messico. Dopo la sua estradizione stette in carcere a Busto Arsizio dal maggio 2007 per circa 16 mesi (oltre ai 224 giorni trascorsi precedentemente in isolamento a Padova). Anch'egli usufru\u00ec degli sconti dell'indulto e fu affidato successivamente al centro di riabilitazione Castelsalus di Castello di Godego in regime di semi-libert\u00e0, con obbligo di pernottamento in carcere.\nSale Apollinee: restauro conservativo e ricostruzione.\nL'avancorpo del Teatro, la cui facciata principale prospetta sul Campo San Fantin da cui avviene l'ingresso principale degli spettatori, a piano terreno contiene l'atrio ed il foyer, da cui, mediante lo scalone d'onore, si giunge alle Sale Apollinee propriamente dette e gravemente danneggiate nell'incendio: per esse \u00e8 stato effettuato un intervento conservativo delle parti residue ed una ricostruzione filologica di quelle rimanenti, con l'utilizzo di materiali e tecniche tradizionali. \nIl progetto di restauro dei decori si definisce come un \u00abatto d'amore verso i frammenti superstiti\u00bb: usando le stesse parole di Aldo Rossi, affinch\u00e9 sia sempre possibile anche dopo l'intervento di restauro e di integrazione, una lettura della storia dell'edificio. \nNel sottotetto, liberato dalla sua antica destinazione di laboratorio scenografico, \u00e8 stata ricavata una nuova sala espositiva aperta al pubblico anche grazie alla nuova scala esterna di sicurezza. Tale spazio, uno dei pi\u00f9 interessanti del complesso teatrale con le sue imponenti capriate lignee a vista, \u00e8 stato ricostruito com'era e, per le sue proporzioni e la sua architettura, si presta alla realizzazione di manifestazioni culturali.\nSala teatrale: ricostruzione filologica.\nLa sala teatrale completamente distrutta dall'incendio \u00e8 caratterizzata da una ricostruzione filologica basata, sul rigoroso \u00abcom'era, dov'era\u00bb, con il mantenimento di tutti i cinque ordini di palchi, corredati del medesimo apparato decorativo in cartapesta e legno anche sulla base di una minuziosa ricerca fotografica. Il concetto informatore \u00e8 stato quello di riproporre la sala originaria soprattutto nella sua specifica soluzione tecnica, basata sul prevalente uso del legno accuratamente scelto e sapientemente trattato per ottenere la migliore resa acustica. Il progetto ha dato luogo anche al ripristino dell'originario accesso alla sala teatrale dalla cosiddetta \u201centrata d'acqua\u201d dal rio prospiciente il teatro. Tale accesso, originariamente voluto dal Selva, nel corso del tempo non era pi\u00f9 stato utilizzato dagli spettatori. Nel piano sottoplatea vengono ricavate alcune sale prova per gli strumentisti che, consentono ai professori d'orchestra di accedere al golfo mistico senza interferire con la sala. La modifica del sistema delle vie di fuga, oltre che l'adeguamento degli impianti, ha inoltre consentito di portare il numero degli spettatori ammissibili dagli 840, precedenti all'incendio, ai nuovi 1.000 posti.\nTorre scenica: ricostruzione e realizzazione di nuova macchina scenica.\nAnch'essa \u00e8 stata devastata dall'incendio del 1996 ed il suo volume architettonico \u00e8 vincolato alla configurazione precedente. La nuova macchina scenica, completamente rinnovata nell'ottica del miglioramento delle caratteristiche tecnologiche del teatro, collabora con le strutture murarie ed \u00e8 stata progettata contestualmente all'Ala Nord per permettere il massimo utilizzo del palcoscenico e dei vani attigui idonei al ricovero delle scene. In tale ottica \u00e8 stato realizzato un nuovo palcoscenico laterale che potr\u00e0 traslare sul principale, ottenuto grazie alla demolizione dei preesistenti arconi ad ogiva che delimitavano lo spazio scenico.\nAla Nord (camerini e servizi).\n\u00c8 il corrispondente nucleo edilizio addossato al teatro vero e proprio, anch'esso danneggiato nell'incendio per il quale \u00e8 possibile una maggiore libert\u00e0 di progettazione in mancanza di strutture storiche di rilievo. Fin dai tempi del Selva e poi nelle successive modificazioni e ampliamenti del teatro dovuti al Meduna, al Cadorin ed infine al Miozzi, questa parte di edificio ha da sempre interagito con la zona del palcoscenico ed ha progressivamente occupato l'antico sedime della corte Lavezzera. Sono stati completamente ridisegnati i servizi teatrali tenendo conto delle esigenze funzionali del teatro stesso (spogliatoi, camerini, sale prova) razionalizzando ed adeguando alle norme vigenti scale di sicurezza ed i sistemi di risalita in generale.\nAla Sud (uffici e 'Sala Rossi').\nAnch'essa danneggiata nell'incendio, questa porzione del complesso teatrale contiene, oltre agli uffici gestionali del Teatro, riposizionati ed organizzati, il segno architettonico pi\u00f9 forte nella ricostruzione: la Sala Nuova, ora chiamata Sala Rossi. Tale sala \u00e8 composta di una zona in piano per l'orchestra, e di un ballatoio a gradoni per i coristi o per il pubblico durante l'esecuzione di concerti da camera o conferenze, \u00e8 caratterizzata dalla quinta scenografica interna che riproduce un frammento della Basilica Palladiana di Vicenza; utilizzata longitudinalmente ripropone, per il coro e l'orchestra, la medesima posizione del palcoscenico nella sala teatrale ed \u00e8 stata progettata con l'obiettivo di rendere la medesima acustica della sala teatrale. Nel contempo la Sala Nuova pu\u00f2 essere usata autonomamente con accesso dalla calle prospiciente il Rio de la Fenice, ove possono avere luogo anche concerti da camera e conferenze, ampliando cos\u00ec le funzionalit\u00e0 della Fenice, e diventando quindi un altro importante polo delle attivit\u00e0 del corpo teatrale al servizio della citt\u00e0.\nDurante i lavori, le rappresentazioni dell'ente lirico veneziano hanno avuto luogo al Palafenice, una struttura provvisoria appositamente creata al Tronchetto, e al Teatro Malibran.\nLa settimana inaugurale: 14-21 dicembre 2003.\nPer festeggiare la riapertura del teatro, la Fondazione Teatro La Fenice ed il Comune di Venezia, assieme alla Regione del Veneto, presentarono una settimana di eventi musicali nella nuova Fenice.\nAlla presenza, in palco reale, del Presidente della Repubblica Carlo Azeglio Ciampi ed in diretta televisiva, Riccardo Muti apr\u00ec la Settimana Inaugurale nel ricostruito Teatro La Fenice il 14 dicembre 2003, con l'Orchestra e il Coro del Teatro La Fenice.\nIl concerto si avvi\u00f2 con una pagina dal significato beneaugurante: \"La consacrazione della casa\" di Ludwig van Beethoven, cui segu\u00ec un programma improntato alla tradizione della civilt\u00e0 musicale veneziana: di Igor' F\u00ebdorovi\u010d Stravinskij, compositore che riposa nel cimitero dell'Isola di San Michele, la \"Sinfonia di Salmi\", seguita dal Te Deum di Antonio Caldara, compositore veneziano e protagonista della vita artistica della citt\u00e0 lagunare fra Sei e Settecento; infine \u201cTre Marce Sinfoniche\u201d di Richard Wagner, legatissimo a Venezia per avervi soggiornato varie volte e per avervi creato il secondo atto di Tristan und Isolde e parte di Parsifal oltre che diretto una sua sinfonia giovanile nel 1882 alle Sale Apollinee della Fenice.\nIl 15 dicembre la Fenice ospit\u00f2 un concerto della Philharmonia Orchestra di Londra diretta da Christian Thielemann. Ancora Richard Wagner nella seconda serata che apr\u00ec col Preludio dell'atto primo di Lohengrin, seguito dall'Intermezzo di Manon Lescaut di Giacomo Puccini. Quindi ancora Wagner col \"Vorspiel und Liebestod\" da \"Tristan und Isolde\". Conclusero la serata i poemi sinfonici \"Tod und Verkl\u00e4rung\" (\"Morte e Trasfigurazione\") e \"Till Eulenspiegels lustige Streiche\" (\"I tiri burloni di Till Eulenspiegel\"), entrambi di Richard Strauss.\nSi deve alla volont\u00e0 di Luciano Berio, scomparso il 27 maggio 2003, la partecipazione alla terza serata della Settimana Inaugurale, mercoled\u00ec 17 dicembre, dell'Orchestra e del Coro dell'Accademia Nazionale Santa Cecilia di Roma e del Coro di Voci Bianche Aureliano, che, diretti da Chung Myung-whun, eseguirono la Sinfonia n. 3 di Gustav Mahler.\n\"Ouverture\" in prima assoluta, lavoro scritto per l'occasione dal giovane compositore catanese Emanuele Casale, gioved\u00ec 18 dicembre. L'Orchestra e il Coro del Teatro La Fenice, diretti da Marcello Viotti, quindi proposero un omaggio al compositore e direttore d'orchestra veneziano Giuseppe Sinopoli, con l'esecuzione di \"Lou Salom\u00e8\" Suite n. 2. A conclusione della serata, Viotti dirige la \"Messe Solennelle\" di Gioachino Rossini.\nIl 19 dicembre, il palcoscenico del Teatro La Fenice accolse Elton John.\nPer la prima volta a Venezia, i Wiener Philharmoniker, diretti da Mariss Jansons, furono i protagonisti del concerto del 20 dicembre, con l'esecuzione dell'ouverture de Euryanthe di Carl Maria von Weber, cui segu\u00ec la Sinfonia n. 2 di Robert Schumann ed i Quadri da un'esposizione di Modest Petrovi\u010d Musorgskij.\nLa Settimana Inaugurale si chiuse il 21 dicembre con l'Orchestra Filarmonica di San Pietroburgo diretta da Yuri Temirkanove la Sinfonia n. 4 di P\u00ebtr Il'ic Cajkovskij seguita da Le sacre du printemps di Igor Stravinskij.\nA partire dal 1991 si tiene il concorso pianistico nazionale \"Premio Venezia\" rivolto alla promozione di giovani talenti artistici.\nDal 1\u00ba gennaio 2004, per festeggiare la riedificazione del teatro, La Fenice ospita il Concerto di Capodanno durante il quale vengono eseguite arie e brani d'opera.\nIl Concerto, giunto alla sua X edizione, \u00e8 trasmesso in diretta dalla Rai che ha poi venduto i diritti alle tv di Francia, Germania, Svizzera, Austria e Albania. In differita viene trasmesso anche in Giappone e nell'intera America Latina.\nOgni anno il concerto termina col brindisi della \"Traviata\" di Giuseppe Verdi, \u00abLibiamo ne' lieti calici\u00bb.\nCronologia.\n1787\nLa Nobile Societ\u00e0, proprietaria del teatro San Benedetto, decide di costruirne uno di nuovo a San Fantin.\n1\u00ba novembre 1789\nCos\u00ec recita il bando di concorso per la costruzione del Gran Teatro La Fenice. Giannantonio Selva \u00e8 il vincitore.\n16 maggio 1792\nIl nuovo teatro del Selva viene ufficialmente inaugurato.\n1\u00ba dicembre 1807\nSi costruisce una loggia provvisoria per accogliere Napoleone in visita a Venezia.\n4 giugno 1808\nSi stabilisce di procedere ad una nuova decorazione della sala. Il concorso, bandito dall'Accademia di Belle Arti, viene vinto da Giuseppe Borsato.\n26 dicembre 1808\nViene inaugurata la nuova loggia imperiale, fulcro della sala teatrale.\n1825-1828\nSi rende necessario un restauro radicale. Ad essere incaricato dei nuovi lavori \u00e8 ancora una volta Giuseppe Borsato, scenografo ufficiale del teatro. Elemento cardine della sala diviene ora il grande lampadario appeso ad una volta a padiglione. Al posto del cocchio di Apollo, Borsato raffigura le dodici ore della notte, mentre per i parapetti dei palchi sceglie decorazioni monocrome raffiguranti foglie di acanto, strumenti musicali, festoni, maschere, genietti. L'inaugurazione della nuova sala avviene il 27 dicembre 1828.\n13 dicembre 1836\nPrimo incendio\n1837\nVengono ingaggiati i fratelli ingegneri Tommaso e Giovan Battista Meduna per il progetto della ricostruzione del teatro.\n1844\nL'illuminazione a olio del teatro \u00e8 sostituita con un nuovo impianto a gas.\n1848\nLa loggia imperiale, in seguito ai motti patriottici, viene distrutta e sostituita con palchetti.\n1849\nIl governo austriaco, stabilitosi alla guida della citt\u00e0, incarica i fratelli Meduna di ricostruire la loggia imperiale.\n1853\nViene bandito per due volte il concorso per la nuova decorazione della sala. Il progetto prescelto \u00e8 ancora quello di Giovan Battista Meduna. La realizzazione \u00e8 quella che verr\u00e0 distrutta il 29 gennaio 1996 da un secondo incendio.\n1865\nNel sesto centenario della nascita di Dante una delle sale Apollinee \u00e8 decorata con episodi danteschi del pittore Giacomo Casa.\n1866\nDopo l'annessione di Venezia all'Italia, la loggia imperiale del teatro \u00e8 trasformata in palco reale collocando al centro del fastigio lo stemma sabaudo con la prima assoluta della cantata \"Venezia liberata al suo re\" di Antonio Buzzolla alla presenza di Vittorio Emanuele II di Savoia.\n1876\nLa societ\u00e0 proprietaria del teatro si scioglie.\n1892\nIntroduzione dell'illuminazione elettrica nel teatro. Il teatro La Fenice assume la veste giuridica di ente morale.\n1904\nPer aumentare i posti del teatro vengono trasformati in galleria i settori laterali del 30 ordine di palchi.\n1937\nIl Comune, divenuto proprietario del teatro, ne affida il rinnovamento all'ingegnere Eugenio Miozzi, incaricandolo di rendere lo stabile pi\u00f9 consono alle nuove esigenze sceniche e di riportarlo al suo aspetto neoclassico. L'atrio viene raddoppiato. Il pittore Giuseppe Cherubini restaura le decorazioni della sala teatrale, delle sale Apollinee e il sipario sotto le direttive di Nino Barbantini. La scena diviene girevole, aumenta in altezza e viene attrezzata con nuove macchine.\n1938\nViene inaugurata la nuova Fenice del Miozzi.\n1946\nCon la proclamazione della Repubblica, lo stemma sabaudo sul fastigio del palco reale viene sostituito dal simbolo del leone di San Marco.\n1976 \n\u00c8 inaugurata la nuova sala Guidi, gi\u00e0 sala Dante, al primo piano delle sale Apollinee.\n1991 Viene lanciato il concorso pianistico nazionale \"Premio Venezia\"\n29 gennaio 1996 \nIl teatro brucia per la seconda volta.\n14-21 dicembre 2003: settimana inaugurale\nLa settimana inaugurale ha inizio domenica 14 dicembre, con un concerto eseguito dall'Orchestra e dal Coro del Teatro La Fenice diretti dal maestro Riccardo Muti.\n1\u00ba gennaio 2004: primo Concerto di Capodanno di Venezia."}
{"id": "3103057", "revid": "93186087", "url": "https://it.wikipedia.org/wiki?curid=3103057", "title": "Accoppiamento (informatica)", "text": "Per accoppiamento o dipendenza, in informatica e ingegneria del software, si intende il grado con cui ciascuna componente di un software dipende dalle altre componenti.\nCaratteristiche.\nL'accoppiamento \u00e8 solitamente messo in contrapposizione alla coesione. Un basso grado di accoppiamento corrisponde spesso ad un alto grado di coesione e vice versa. Un basso grado di accoppiamento \u00e8 spesso sinonimo di un sistema ben strutturato e ben progettato, e se in concomitanza con un alto grado di coesione, permette di raggiungere gli obiettivi generali di alta leggibilit\u00e0 e manutenibilit\u00e0.\nMisurazione interdipendenza del software.\nAllo scopo di misurare il rapporto di correlazione tra software, furono elaborate le metriche software di accoppiamento e coesione. L'inventore principale fu Larry Constantine, uno degli sviluppatori originari della \"Progettazione Strutturata\" (o Structured Design) che fu anche uno dei suoi primi sostenitori (vedi anche SSADM)."}
{"id": "3103060", "revid": "696787", "url": "https://it.wikipedia.org/wiki?curid=3103060", "title": "Alix (fumetto)", "text": "Alix \u00e8 un personaggio immaginario protagonista di una omonima serie a fumetti creata da Jacques Martin nel 1948 e ritenuta una dei classici del fumetto franco-belga. Le storie sono ambientate nel mondo antico all'incirca tra le guerre galliche e la guerra civile tra Cesare e Pompeo. Dal 1948 sono stati pubblicati 38 album, e la serie ha generato numerosi \"spin-off\".\nCaratterizzazione del personaggio.\nAlix \u00e8 il figlio del capo gallico Astorix e, nel 53 a.C., venne adottato dal governatore romano Honoris Galla. Nel primo episodio, \"La Sphinx d'or\", pubblicato in volume nel 1950, conosce un giovane egizio, Enak, che diverr\u00e0 la sua spalla fissa e con il quale intraprender\u00e0 viaggi in vari paesi del mondo antico.\nStoria editoriale.\nIl personaggio, ideato da Jacques Martin, esord\u00ec nel 1948 sulla rivista \"Tintin\" (n. 38 del 16 settembre); Martin realizzer\u00e0 da solo i primi venti volumi della serie, fino al 1998, quando i disegni vennero realizzati da Rafael Moral\u00e8s. Dal 1998 al 2005 Moral\u00e8s venne affiancato da Marc Henniquiau, dopo i quali vengono costituiti due gruppi diretti da Patrick Weber, a cui appartengono Christophe Simon e Fernand Van Vosselen (Ferry). Dopo la morte di Martin, nel 2010, la serie venne continuata da altri autori basandosi su soggetti e sceneggiature di Martin.\nElenco dei volumi.\nLa serie, dapprima pubblicate su \"Tintin\", dal 1956 vengono pubblicate su singoli album prima da Lombard, poi dal 1965 da Casterman, la quale negli anni successivi ripubblic\u00f2 anche gli album gi\u00e0 usciti.\nDall'album \"Il testamento di Cesare\", il primo ad essere pubblicato dopo la morte di Jacques Martin, l'ordine cronologico della serie non corrisponde pi\u00f9 all'ordine di uscita dell'album, ma molte avventure di seguito pubblicate vanno ad intercalarsi a quelle uscite in precedenza. Nel 2018, la serie comprende 37 volumi tradotti in 15 lingue.\nFino al 2015 in Italia erano stati pubblicati solo tre album: \"I barbari\", \"Il figlio di Spartaco\" e \"Il principe del Nilo\", da Alessandro Editore, ma dal 16 settembre 2015 Mondadori Comics ha pubblicato 15 volumi della serie, anche se non seguendo l'ordine di uscita originale."}
{"id": "3103061", "revid": "1632387", "url": "https://it.wikipedia.org/wiki?curid=3103061", "title": "Women and Children Last", "text": "Women and Children Last \u00e8 il secondo album dei Murderdolls, pubblicato nel 2010 dalla Roadrunner Records."}
{"id": "3103067", "revid": "1372005", "url": "https://it.wikipedia.org/wiki?curid=3103067", "title": "Alan fitz Walter", "text": "Biografia.\nAlan era il figlio maggiore di Walter fitz Alan, avuto con la moglie Eschyna de Londoniis, di Molla e Huntlaw. Alla morte del padre nel 1177 gli succedette come High Steward of Scotland.\nAlan fitz Walter accompagn\u00f2 Riccardo Cuor di Leone alla Terza crociata, dalla quale torn\u00f2 in Scozia nel luglio 1191.\nTra il 1179 ed il 1183 fu firmata presso l'abbazia di Melrose una concessione reale per l'abbazia di Kinloss. Tra i garanti vi erano l'abate di Melrose, l'abate di Newbattle, Richard de Morville, connestabile di Scozia, 'Alan, figlio di Walter lo Steward, e William de Lauder.\nAlan fitz Walter divenne patrono dei cavalieri templari e responsabile dell'espansione dell'influenza templare in Scozia.\nAppare come garante in altri documenti di Guglielmo il Leone.\nSi spos\u00f2 due volte, la prima volta con Eva, solitamente definita figlia di Sweyn Thor'sson, nonostante alcuni storici mettano in dubbio le sue parentele. Il secondo matrimonio fu con Alesta, figlia di Morgg\u00e1n, Earl di Mar\n, da cui ebbe eredi:"}
{"id": "3103076", "revid": "767487", "url": "https://it.wikipedia.org/wiki?curid=3103076", "title": "Livro de Linhagens do conde D. Pedro", "text": "Il Livro de Linhagens do conde D. Pedro (in italiano \"Libro di Lignaggio del conte Pietro\"), anche chiamato Terceiro Livro de Linhagens, \u00e8 un libro di lignaggi scritto nel medioevo verso il 1344 per iniziativa di Pietro Alfonso, conte di Barcelos. Il libro \u00e8 considerato il pi\u00f9 importante dei nobiliari medievali e una pietra miliare nella storia della letteratura portoghese."}
{"id": "3103085", "revid": "181699", "url": "https://it.wikipedia.org/wiki?curid=3103085", "title": "Negro", "text": "Il termine negro indica una persona generalmente appartenente a una delle etnie originarie dell'Africa subsahariana e caratterizzate dalla pigmentazione scura della pelle.In senso pi\u00f9 ampio, pu\u00f2 applicarsi ad altri gruppi etnici con caratteristiche somatiche analoghe, come ad esempio i \"negritos\" delle Filippine o gli australiani aborigeni. Sebbene la sua etimologia e il suo significato originale e tecnico non siano n\u00e9 dispregiativi n\u00e9 volgari, sotto l'influenza di simili termini in tedesco e soprattutto in inglese la parola ha assunto col tempo connotazioni negative anche nella lingua italiana.\nIl termine inglese \"negro\", cos\u00ec come si scrive, probabilmente preso in prestito dalla lingua spagnola, venne spesso utilizzato negli Stati Uniti d'America nel periodo dell'importazione di schiavi neri dall'Africa del XIX secolo, poi ripreso in letteratura agli inizi del XX secolo, dove si ritiene fu introdotto dal sociologo americano William Du Bois, quindi affiancato dal termine pi\u00f9 propriamente inglese \"nigger\". Il passaggio poi di entrambi i termini da significato neutro a connotazione offensiva avvenne sempre in terra americana, e successivamente nel mondo, a partire dalla seconda met\u00e0 del XX secolo.\nEtimologia e uso del termine.\nIl termine italiano \"negro\" \u00e8 etimologicamente equivalente all'aggettivo \"nero\" (dal latino \"niger\" / \"nigru(m)\") e, in origine, aveva tale significato; esempi di quest'uso del termine si trovano tra l'altro in Petrarca, Ariosto e Carducci. L'uso del termine per riferirsi alle etnie di pelle scura \u00e8 anch'esso attestato gi\u00e0 nella letteratura del basso medioevo (per esempio nello stesso Petrarca), ma \u00e8 diventato pi\u00f9 comune in epoca coloniale, sia in italiano che in altre lingue (alcune delle quali lo hanno mutuato dall'equivalente spagnolo).\nIn spagnolo e portoghese, \"negro\" significava semplicemente \"nero\", cos\u00ec come \"negre\" in catalano, francese ed occitano, e veniva usato comunemente per riferirsi agli africani o altri gruppi etnici di pelle scura. Stessa cosa per le antiche lingue slave; in russo antico, ad esempio, il \"negro\" era l\"'arap\", ovvero un individuo ipoteticamente arrivato dall'Arabia Saudita, poi chiamato \"negr\", \"negro\", appunto.\nStoria.\nIn epoca coloniale, e in particolare in seguito alla tratta degli schiavi, la parola spagnola \"negro\" entr\u00f2 largamente nell'uso anche in lingua inglese.\nDerivati di questa accezione di \"negro\" sono termini come negroide, introdotto a partire dal XIX secolo dagli antropologi dell'epoca per denotare una delle razze umane, oppure il pi\u00f9 letterario \"negritudine\", un movimento che promuoveva l'insieme dei valori etnici e culturali dei popoli neri. Contrariamente a quanto si potrebbe supporre, non risultano invece riconducibili alla radice latina \"niger\" i toponimi Niger e Nigeria, per i quali si ipotizza una derivazione dall'espressione tuareg \"ngher\" (abbreviazione di \"gher n gheren\", ovvero \"fiume dei fiumi\").\nLetteratura.\nAll'inizio del XIX secolo, il termine \"negro\", insieme a \"nigger\", fu usato frequentemente anche in letteratura. Nel celebre romanzo abolizionista \"La capanna dello zio Tom\", di Stowe (1852), e nelle opere di uno scrittore progressista come Mark Twain, era usato per riferirsi agli schiavi o ex schiavi afroamericani. Twain in particolare, usava spesso il termine \"negroes\" anche nelle opere di saggistica, come in \"Following the Equator\", e ricorreva invece a \"nigger\" quando rappresentava lo slang della gente di campagna della valle del Mississippi; nessuna delle due forme, per\u00f2 appare, nelle sue opere, come intrinsecamente discriminatoria. Una diversa sensibilit\u00e0 del significato del termine inizi\u00f2 a manifestarsi a cavallo tra il XIX e il XX secolo. Due celebri casi letterari che provano questo cambiamento linguistico sono quelli del romanzo di Joseph Conrad \"Il negro del \"Narciso\"\" (\"The Nigger of the Narcissus\", 1897), che inizialmente fu pubblicato con un altro titolo su insistenza della casa editrice, e il romanzo giallo di Agatha Christie \"Dieci piccoli indiani\" (1939), il cui titolo originale \"Ten Little Niggers\" fu modificato, per motivi analoghi, in \"And Then There Were None\" o \"Ten Little Indians\". La letteratura nella descrizione della schiavit\u00f9 dei negri continu\u00f2 nella storia fior\u00ec fino tempi moderni, producendo numerosi testi in merito, tra cui si possono citare, tra i pi\u00f9 famosi, Le avventure di Huckleberry Finn (1884), \"House of Bondage\" (1967), fino al pi\u00f9 recente \"Radici\", del 1976.\nA partire dal XX secolo iniziarono ad emergere delle denominazioni alternative ai termini tradizionali \"negro\" e \"nigger\" in alcuni ambienti americani, ad esempio una delle pi\u00f9 antiche associazioni anti-razziste statunitensi, fondata nel 1909, venne battezzata come \"National Association for the Advancement of Colored People\", denominazione in cui fu impiegato, per la prima volta, uno dei pi\u00f9 comuni eufemismi usati come alternativa, tradotto in italiano come \"di colore\". Il graduale rifiuto dei termini \"negro\" e \"nigger\" da parte della popolazione afroamericana inizi\u00f2 a prendere forza soprattutto perch\u00e9 tali termini erano nati in epoca schiavista, e di conseguenza associati storicamente alla stessa discriminazione razziale. Tuttavia, il termine \"negro\" fu ancora usato per molti decenni; ad esempio in Francia, nel brano classico \"Le petite n\u00e8gre\" di D\u00e8bussy (1914), quindi ancora dagli intellettuali legati al movimento artistico e culturale statunitense del \"Rinascimento di Harlem\", oppure in alcuni titoli legati al movimento, come \"The New Negro\", antologia pubblicata nel 1925, o \"Negro World\", settimanale fondato a New York da Marcus Garvey e voce dell'organizzazione Universal Negro Improvement Association and African Communities League.\nDal 1936 al 1966 (con l'unica sospensione negli anni della seconda guerra mondiale) fu pubblicata, con cadenza annuale dall'impiegato delle poste newyorchese Victor Hugo Green, una guida annuale per viaggiatori afroamericani intitolata \"Negro Motorist Green Book\" (a volte intitolata \"The Negro Motorist Green-Book\" o \"The Negro Travelers' Green Book\").\nSempre nella prima met\u00e0 del secolo, il noto museo MOMA di New York organizz\u00f2 tre mostre tematiche sull'arte africana, tutte contenenti il termine \"negro\" nel loro titolo: \"African Negro Art\" (1935), \"Young Negro Art\" (1943), e \"Understanding African Negro Sculpture\" (1952).\nNel 1948 il giornalista Ray Sprigle, travestito come persona di colore viaggi\u00f2 per 30 giorni negli stati del Profondo Sud segregazionista, pubblicando quindi il resoconto della sua esperienza in una serie di articoli intitolati \"I Was a Negro in the South for 30 Days\" nella rivista \"Pittsburgh Post-Gazette\", un'esperienza simile fu vissuta nel 1959 da John Howard Griffin, dopo aver cambiato il colore della propria pelle con trattamenti medici, e descritta nel bestseller \"Black like Me\", uscito nel 1961 e pubblicato in Italia col titolo \"Nero come me\" nel 1964 da Longanesi. \nAnni sessanta.\nDurante il secondo dopoguerra, il termine \"nigger\" assunse maggiormente il significato di popolo afro-americano (\"afro-american\"), da distinguersi dal resto e, comunque, sempre soggetto ad emarginazione sociale. Nel 1947, reagendo come provocazione alla rappresentazione delle sole persone bianche nei fumetti e a quelle di colore solo nelle storie ambientate in Africa, il giornalista afroamericano Orrin C. Evans produsse la rivista \"All-Negro Comics\", e diretta soltanto al pubblico di colore.\nFu proprio in questo contesto ad essere identificate come pi\u00f9 politicamente corretto le denominazioni come \"black people\" (\"i \"neri\"\"), o la pi\u00f9 tecnica \"afro-american\". Fino alla fine degli anni sessanta, la parola \"negro\" non veniva ancora completamente percepita come dispregiativa, e costituiva il modo pi\u00f9 comune per riferirsi ai popoli di pelle scura, sia in letteratura (spagnolo \"negro\", inglese \"nigger\" e francese \"n\u00e8gre\"), sia nel linguaggio comune. Esempi di tale uso li troviamo nel brano musicale \"Angeli negri\", dal film \"Angelitos Negros\" del 1948, cantato da Pedro Infante, poi eseguito in italiano da Barreto Jr. nel 1959, con testo ancora riproposto nello sketch \"Pittore ti voglio parlare\" di Agus-Tognazzi del 1958, e ancora ricantato da Fausto Leali nel 1968. Un altro esempio di quegli anni fu il brano italiano pop del 1963 \"I Watussi\", cantato da Edoardo Vianello. I termini negro - e derivati - restavano ancora senza connotazione negativa anche nell'ambiente religioso, come ad esempio il titolo della rivista \"Nigrizia\" dei padri comboniani. Anche negli anni sessanta, ad esempio nel film \"Indovina chi viene a cena?\" (\"Guess Who's Coming to Dinner\"), di Kramer, venne proprio usato il termine \"nigger\" con estrema disinvoltura, nonostante la pellicola vertesse proprio sulle tematiche interrazziali in maniera molto netta.\nIn quegli anni, anche lo stesso Martin Luther King Jr. usava correntemente la parola \"nigger\" nei suoi comizi pubblici, in difesa dei diritti civili degli afroamericani, sebbene fosse pi\u00f9 una provocazione sociale che un uso neutro del termine.\nLa parola \"negro\" venne anche utilizzata nei saggi pubblicati in Italia sulla tematica della discriminazione razziale in Italia che inizi\u00f2 ad essere nota e osservata anche in Italia: nel 1963 l'americanista Claudio Gorlier pubblic\u00f2 \"Storia dei negri degli Stati Uniti\" (Editore Cappelli, nella collana Universale Cappelli; 84/85) , nel 1967 Roberto Giammanco, che aveva gi\u00e0 curato la pubblicazione dell'autobiografia di Malcolm X, scrisse il saggio \"Black power. Potere negro. Analisi e testimonianze\" (Laterza editore) e l'anno successivo sempre Giammanco, sempre per Laterza, cur\u00f2 la traduzione italiana di \"Black Power: The Politics of Liberation in America\" (Random House ed. 1967) di Stokeley Carmichael e Charles V. Hamilton, che ebbe come titolo \"Strategia del Potere Negro\".\nAnni settanta e graduale censura del termine \"negro\".\nLa condanna del termine \"negro\" inizi\u00f2 proprio negli Stati Uniti all'inizio del decennio dei settanta e, come detto, soprattutto a causa dei termini usati in inglese e tedesco. In Germania, fin dai tempi del nazismo, si era usato il termine \"neger\", a indicare soprattutto i figli dei coloniali francesi africani, i cosiddetti \"bastardi della Renania\", oppure i cosiddetti \"negri apolidi\". Pur non eseguendo una vera e propria persecuzione contro di essi come avvenne per gli ebrei, i nazisti tedeschi li consideravano come un popolo di \"razza inferiore\", anche se comunque essi non costituivano una minaccia, soprattutto per il fatto che, all'epoca, in Germania costituivano una piccolissima minoranza e localizzati solo al confine con la Francia. Leggendario fu l'episodio di Hitler che, in piena ascesa al potere, si rifiut\u00f2 di stringere la mano al plurivincitore afroamericano Jesse Owens, durante le Olimpiadi della Germania Nazista del 1936, fatto che fu poi smentito dallo stesso Owens, che narr\u00f2 che, comunque, il F\u00fchrer lo salut\u00f2 dal palco. Anche nella moderna Germania, il termine \"neger\" acquist\u00f2 connotati negativi, mentre l'individuo \"nero\", oggi chiamato \"Schwarze\", dovette affrontare, cos\u00ec come in altri paesi, la difficile integrazione e le divisioni politiche dei cosiddetti modelli di integrazione sociale, ancor oggi in atto.\nParadossalmente, fu pi\u00f9 radicato, sia storicamente che culturalmente, una sorta di razzismo pi\u00f9 nascosto, pi\u00f9 profondo e contraddittorio, in paesi quali la Gran Bretagna e la Francia, soprattutto a causa del loro secolare colonialismo africano. Per eredit\u00e0 storica quindi, negli Stati Uniti d'America del XIX secolo il razzismo nei confronti degli afroamericani che, a sua volta affonda nella lontana tratta atlantica degli schiavi africani, diede luogo al termine \"nigger\" e, quasi consequenzialmente, fu associato a connotazioni negative. In mezzo alle varie persecuzioni e segregazioni razziali infatti, si usava udire la locuzione estremamente offensiva di \"\"dirty nigger\", \"sporco negro\", diffusasi poi anche in altri paesi del mondo come, ad esempio, nell'Apartheid del Sudafrica.\nLe sanguinose battaglie sociali per i diritti civili e la faticose lotte per la conquista dell'uguaglianza degli afroamericani degli Stati Uniti, guidate soprattutto dai personaggi quali Malcolm X e Martin Luther King Jr., entrambi assassinati nel decennio precedente, sommati ad un'ulteriore spinta dell'arte e della musica afroamericana, dalla musica sacra gospel, al jazz-blues, alla disco music, al funky, al rapping e successivamente alla break dance e all'hip hop, la tolleranza e l'integrazione degli afroamericani divennero fenomeni gradualmente pi\u00f9 diffusi anche se probabilmente mai definitivamente conclusi, nemmeno nei tempi odierni.\nL'interpretazione negativa di \"nigger\" da parte della cultura americana prese forma lungo tutto il decennio degli anni Settanta e, tuttavia, giunse, tradotta in Italia e in altri paesi europei, soltanto molti anni dopo.\nNel 1978, un testo scolastico di geografia per la scuola media inferiore italiana, edito da Garzanti in una scheda intitolata \"\u00abNegri\u00bb e \u00abIndiani\u00bb, tutto sbagliato\"\" riportava la seguente spiegazione: \nAnni ottanta e novanta.\nLa graduale censura dei termini \"nigger\" e \"negroes\" fu ulteriormente accelerata dalla spinta culturale relativa all'integrazione sociale afroamericana, specialmente nell'arte e nella musica, come ad esempio nelle sitcom televisive americane, o in film cult come \"The Blues Brothers (1980)\", il brano \"Ebony and Ivory\" (1981) di McCartney-Wonder e, soprattutto con le forti mobilitazioni sociali internazionali degli anni ottanta, spesso legate allo scottante problema dell'Apartheid del Sudafrica.\nAll'inizio degli anni ottanta in Italia, la parola \"negro\" fu usata ancora abitualmente (vedi, ad esempio, la canzone \"Colpa d'Alfredo\" di Vasco Rossi), mentre solo dalla seconda met\u00e0 del decennio fu gradualmente caricato di un connotato offensivo, iniziando ad essere intesa proprio come razzista, in conseguenza dell'estensione all'italiano dei dettami del \"politicamente corretto\" derivante dalla cultura anglosassone, e che portarono alla quasi completa condanna del termine.\nIn merito alle stesse interpretazioni simboliche e culturali rispetto a tali popolazioni, oltre che tratti somatici, antropologici e comportamentali delle varie etnie definite \"di pelle scura\", in particolare i negroidi africani, tali termini furono utilizzati anche per altre gradazioni della pigmentazione della pelle, utilizzando spesso anche le scale del fototipo e di Von Luschan. A tal proposito, infatti, lo stesso destino della censura avvenne anche per il termine \"mulatto\", dove veniva indicato un soggetto figlio di una mescolanza razziale, termine che and\u00f2 via via in disuso, ed oggi ampiamente sconsigliato, poich\u00e9 considerato derivante dallo spagnolo \"mulato\", in similitudine all'animale \"mulo\", inteso appunto, come un animale ibrido tra un asino ed una giumenta. In sostituzione, viene usato il termine \"mestizo\", ovvero \"meticcio\", oppure \"creolo\", quest'ultimo soltanto per alcune etnie.\nPer indicare i popoli di pelle scura quindi, furono ripresi termini quali \"persona di colore\" o semplicemente \"nero\" (\"black\", \"Schwarz\" in tedesco, etc.) oppure, laddove possibile, denominazioni pi\u00f9 specifiche (come \"africano\" o \"afroamericano\", rispettivamente per riferirsi ai neri africani o statunitensi). Il termine \u00e8 talvolta recuperato per motivi letterari o per tradurre varianti straniere anch'esse considerate dispregiative, come l'inglese \"nigger\" molto frequente nel cinema. L'uso del termine senza connotazioni dispregiative ha comunque ancora qualche diffusione, e la magistratura italiana ha giudicato condannabili, come incitamenti all'odio razziale, soltanto le locuzioni esplicitamente offensive come ad esempio, \"sporco negro\".\nNel corso degli anni novanta, il lento e graduale processo di proibizione della parola \"negro\" fu praticamente completato, e il termine fu considerato offensivo praticamente in tutti paesi del mondo. In Italia, la parola \"negro\" fu ancora utilizzata con disinvoltura fino ai primi anni del decennio, presente in alcune serie televisive come, ad esempio, \"I ragazzi del muretto\" (1990), oppure nel cinema, come nel film \"Nel continente nero\", di Marco Risi (1991). Fu poi ancora utilizzata nel parlato comune, come l'uso di alcune frasi idiomatiche, con una variet\u00e0 di significati metaforici legati soprattutto alla storica tratta degli schiavi africani, come ad esempio le locuzioni \"negriero\", inteso come \"sfruttatore\", oppure \"lavorare come un negro\" (ovvero \"come uno schiavo\"), ma anche queste caddero in disuso.\nAnni Duemila e tempi attuali.\nOltre al classico termine inglese \"black\" (\"nero\"), cominciarono a diffondersi anche altri sinonimi, sempre di origine inglese, quali \"dark-skinned\" (\"scuro di pelle\") e il pi\u00f9 noto \"coloured\" (\"di colore\"). I termini afroamericano, africano, etc., non attecchirono pi\u00f9 di tanto nel linguaggio comune, poich\u00e9 usate solo in determinati contesti e, comunque, solo per indicare determinate etnie.\nDagli anni Duemila, il dibattito su tali sinonimi resta ancora aperto. La locuzione \"di colore\", in passato percepita come pi\u00f9 rispettosa rispetto a \"negro\", \u00e8 stata messa in discussione a favore di altre varianti, come ad esempio \"people of color\" (\"persone di colore\") e, tuttavia anch'essa considerata, a volte, come discriminatoria. I termini \"nero\" e \"scuro\" (di pelle), potrebbero invece essere interpretati ancora come troppo generici.\nLa percezione odierna del termine \"nigger\" come accezione dispregiativa-discriminatoria nel mondo anglosassone \u00e8 ormai tanto netta che si \u00e8 diffuso l'eufemismo \"n-word\" (ovvero: \"la parola con la N\") per riferirsi a tale termine senza pronunciarlo direttamente. Alcuni traduttori italiani rendono \"nigger\" con \"negraccio\", per enfatizzarne l'intento offensivo.\nI desueti termini spagnoli-italiani \"negro\"/\"negroes\", invece, continuano a essere usati solo marginalmente nei paesi anglofoni, in particolare negli Stati Uniti, in riferimento a periodi storici o a particolari istituzioni che hanno conservato tale vocabolo nel nome, come ad esempio lo United Negro College Fund, istituzione benefica per la concessione di borse di studio a vantaggio di studenti neri.\nIl termine inglese \"nigga\", una variante slang di \"nigger\", oggi appartiene invece ad alcuni artisti neri appartenenti al movimento rap e hip hop, i quali si fregiano di tale termine in senso amichevole e fraterno."}
{"id": "3103087", "revid": "104458", "url": "https://it.wikipedia.org/wiki?curid=3103087", "title": "Celtico-P", "text": ""}
{"id": "3103089", "revid": "287204", "url": "https://it.wikipedia.org/wiki?curid=3103089", "title": "Pars Today", "text": "Pars Today \u00e8 il servizio radiofonico internazionale dell'IRIB. \nLe trasmissioni sono cominciate nel 1956, con lo scopo di far familiarizzare diversi Stati con la storia e la cultura iraniana cos\u00ec come con le sue regioni ed i siti d'interesse storico. Con la rivoluzione iraniana del 1979 nei suoi programmi ha dato molta importanza agli ideali della rivoluzione e alla propaganda dell'Islam, cominciando ogni sua trasmissione con la lettura cantata di versetti del Corano e successiva traduzione.\nVerso la fine di marzo del 2016 l'agenzia ha mutato il nome in \"Pars Today\", anche se i programmi sono annunciati come \"Voce della Repubblica islamica dell'Iran\".\nLa programmazione della radio include notiziari, programmi politici, serie e trasmissione d'eventi speciali.\nLe trasmissioni terrestri originano da varie stazioni in Iran. I centri emittenti in onde corte hanno sede ad Ahwaz, Kamalabad, Sirjan e Zahedan.\nStoria.\nLe trasmissioni sono cominciate nel 1956, con lo scopo di far familiarizzare diversi Stati con la storia e la cultura iraniana cos\u00ec come con le sue regioni ed i siti d'interesse storico. Con la rivoluzione iraniana del 1979 nei suoi programmi ha dato molta importanza agli ideali della rivoluzione e alla presentazione dell'Islam, cominciando ogni sua trasmissione con la lettura cantata di versetti del Corano e successiva traduzione. Le trasmissioni in italiano cominciarono il 9 agosto 1995\nLa radio in lingua italiana pone come proprio obiettivo ufficiale l'avvicinamento tra Iran e Italia, oltre a quello di creare un ponte tra Islam e Cristianesimo e agevolare il dialogo tra le civilta'.\nLa prima direttrice della radio italiana \u00e8 stata Seyyedah Jalila Ahmadi, specializzatasi in scienze politiche in Italia. \nRuolo importantissimo nella radio \u00e8 stato svolto dai collaboratori italiani di essa. Alcuni di essi sono stati Patrizia Bevilacqua, Miryam Pirone, Cristina Bianciardi, Anna Motacchi e la signora Nalin.\nNel 2000 \u00e8 stata sostituita da Soheil Pishvaeian, laureato in lingua e letteratura italiana presso l'universita' di Teheran. Pishvaeian e' da considerare l'architetto della prima versione del sito della radio, e del suo ingresso nel web.\nDal 2009 al 2012 il direttore della sezione italiana \u00e8 stato Davood Abbasi, giornalista e scienziato iraniano nato in Italia. \nNel breve periodo di direzione \u00e8 autore di una vera e propria primavera, introducendo programmi culturali, rappresentazioni radiofoniche, programmi divertenti per i radioascoltatori, e programmi scientifici. Abbasi da spazio anche a nuovi e giovani giornalisti.\nA 28 anni, Abbasi \u00e8 il direttore pi\u00f9 giovane dell'IRIB, e inaugura per la prima volta le pagine della Radio nei social, come Facebook, Youtube e Twitter.\nAbbasi viene allontanato dalla direzione nel 2012 per le sue posizioni giudicate troppo moderate, e per l'opposizione ad alcuni favoreggiamenti voluti dai suoi superiori. \nDal 2012 al 2018 \u00e8 stato direttore dell'emittente Seyyed Kazem Rezaei, ottimo manager dell'IRIB che pero' non conosceva l'italiano. Il sito della radio entra in una fase di declino.\nDal 2018 al 2020 \u00e8 stato direttore Habibollah Kazemi, laureato in lingua e letteratura italiana presso l'universita' di Teheran. Il suo periodo corrisponde ad una fase di riordinamento e di calma.\nVerso la fine di marzo del 2016 l'agenzia ha mutato il nome in \"Pars Today\", anche se i programmi sono annunciati come \"Voce della Repubblica islamica dell'Iran\".\nDal giugno 2020 il direttore \u00e8 l'ultraconservatore Ali Azizmohammadi, scelta che ha destato la preoccupazione circa le sorti stesse della radio. Negli anni precedenti l'attuale direttore ha proceduto ad una purga dei giornalisti moderati dell'emittente e ad un sistematico sabotaggio dei contenuti.\nNella radio hanno lavorato negli anni passati (e non ci lavorano piu') ottimi giornalisti e interpreti come Nasima Purkar, Maryam Shoraka, Nazanin Motavasseli, Farhad Rahbar, Nasser Vaghefi', Mahnaz Shiri, Sorur Koliai, Jale' Masoumian, Hoda Arabshahi e persino l'attrice iraniana Maryam Bakhshi'.\nLingue.\nNella stagione radiofonica internazionale B\u20132015 La Voce della Repubblica Islamica dell'Iran trasmetteva in ventotto lingue:\nRadio Italia IRIB.\nRadio Italia nota anche come Radio Italia IRIB, \u00e8 la radio in lingua italiana della \"Voce della Repubblica Islamica dell'Iran\" (Pars Today).\nRadio Italia \u00e8 nata il 9 agosto 1995 con lo scopo di aprire una finestra verso l'Iran, la sua storia, la sua cultura e la sua tradizione religiosa. \nLa radio presenta all'interlocutore italiano la realt\u00e0 della societ\u00e0 iraniana contribuendo ad avvicinare l'Islam ed il Cristianesimo nell'ambito di un'iniziativa promossa in Iran circa il dialogo tra le civilt\u00e0.\nLa redazione italiana \u00e8 formata da una dozzina di persone fra giornalisti, conduttori e traduttori.\nLa radio trasmette i programmi in lingua italiana ogni giorno sulle frequenze 5.925 e 7.370 MHz in AM dalla stazione radio di Sirjan ed ha ridotto le trasmissioni ad una sola edizione serale dalle ore 19,20 alle ore 19,50 UTC. Non di rado le frequenze di trasmissione subiscono variazioni.\nIl programma, inoltre, va in onda a Teheran su 99,5 MHz in modulazione di frequenza dalle 09:30 alle 10:30 UTC"}
{"id": "3103090", "revid": "984922", "url": "https://it.wikipedia.org/wiki?curid=3103090", "title": "Distretto di Bleebo", "text": "Il distretto di Bleebo \u00e8 un distretto della Liberia facente parte della contea di Grand Kru."}
{"id": "3103091", "revid": "86343", "url": "https://it.wikipedia.org/wiki?curid=3103091", "title": "Bleebo", "text": ""}
{"id": "3103092", "revid": "1522738", "url": "https://it.wikipedia.org/wiki?curid=3103092", "title": "Kyo Kusanagi", "text": "Kyo Kusanagi \u00e8 il protagonista della serie videoludica \"The King of Fighters\". Appare la prima volta in \"The King of Fighters '94\" al fianco di Benimaru Nikaido e Goro Daimon.\nStoria.\nOrigini.\nKyo proviene dal clan Kusanagi, un clan in grado di utilizzare particolari poteri pirocinetici. Millenni prima, i clan Kusanagi, Yata e Yasakani, chiamati in seguito Yagami, imprigionarono il demone Orochi. Un giorno, per\u00f2, un discendente di Orochi uccise la moglie del leader dei Yasakani e diede la colpa ai Kusanagi. Per vendicarsi, gli Yasakani liberarono nuovamente Orochi, stringendo un patto con il demone, si fecero rinominare Yagami e divennero i mortali nemici dei Kusanagi.\nSaga Orochi.\nKyo Kusanagi partecipa al torneo King of Fighters del 1994 insieme ai suoi amici Benimaru Nikaido e Goro Daimon. Il trio giunge in finale, dove deve affrontare Ruga Bernstein, lo sponsor del torneo. Rugal aveva prima sconfitto Saisyu Kusanagi, il padre di Kyo, riducendolo in fin di vita. Dopo aver sconfitto Saisyu, il trio affronta e ha la meglio su Rugal, che, non accettando la sconfitta, fa esplodere la nave in cui si trovano, ma Kyo e i suoi amici riescono lo stesso a fuggire confermando la vittoria del torneo.\nNel 1995 viene organizzato un altro torneo King of Fighters, ma dietro c'\u00e8 sempre l'ombra di Rugal che vuole vendicarsi della sconfitta precedente subita da Kyo e i suoi amici. Rugal \u00e8 infatti sopravvissuto grazie ad uno strano potere che utilizz\u00f2 per rimanere in vita, al costo dell'avambraccio destro, ora sostituito da una protesi in metallo. Dopo il trio raggiunge la finale, Rugal tende una trappola a Kyo e ai suoi amici, li rinchiude in una camera a gas dove perdono i sensi e li conduce nella sua base segreta. Kyo, Benimaru e Daimon sono pronti per battersi nuovamente con lui, ma prima dovranno affrontare Saisyu, salvato da Rugal ed in seguito sottoposto al lavaggio del cervello; furioso, Kyo sconfigge il padre facendogli per\u00f2 recuperare la memoria. Rugal si prepara dunque a combattere utilizzando il potere usato l'anno precedente per sopravvivere all'esplosione da lui stesso causata: il potere Orochi. Rugal per\u00f2 non pu\u00f2 sopportare all'infinito l'energia di Orochi presente nel suo corpo, dal momento che lui non ha sangue Orochi, cos\u00ec alla fine muore consumato da quello stesso potere. Kyo e i suoi amici sono soddisfatti della vittoria, mentre Saisyu \u00e8 sempre pi\u00f9 orgoglioso del figlio Kyo.\nKyo e i suoi amici partecipano al nuovo KOF nel 1996, invitati da una persona misteriosa. Kyo, Benimaru e Daimon vinceranno ancora una volta, ma se la vedranno con lo sponsor del torneo, che questa volta si tratta di un discendente del clan Yata, Chizuru Kagura, deciso a mettere alla prova le abilit\u00e0 di Kyo e di Iori. Dopo questo, compare Goenitz, disposto a far risvegliare Orochi. Kyo \u00e8 cos\u00ec costretto ad unire malvolentieri le forze con il suo rivale Iori per batterlo, ma in loro aiuto c'\u00e8 anche Chizuru. Dopo aver sconfitto Goenitz, che si auto-disintegra, Chizuru avverte Kyo e Iori che la faccenda non \u00e8 ancora finita: Orochi prima o poi entrer\u00e0 in azione e dovr\u00e0 essere sconfitto.\nPrima di partecipare al KOF del 1997, Kyo si allena con un suo grande ammiratore nonch\u00e9 suo futuro amico, Shingo Yabuki, il quale partecipa al torneo singolarmente: pur non aver avuto molta fortuna, ha ricevuto molti complimenti da Kyo, in quanto gli riconosce di aver ben imparato tutto ci\u00f2 che gli \u00e8 stato insegnato, ricevendo dal maestro un paio di guanti come i suoi. In seguito, Kyo, Daimon e Benimaru e vincono per la quarta volta un torneo KOF, ma la presenza di Orochi si fa sentire, tanto che Iori e Leona Heidern, membro degli Ikari Warriors (un'organizzazione volta ad affrontare coloro che minacciano la pace nel mondo) entrano nello stato \"Riot of the Blood\", che li portano a impazzire. Kyo e compagnia li sconfiggono, ma entrano poi in scena altri discendenti del clan Orochi, ovvero Yashiro Nanakase, Shermie e Chris, rivali di Iori nell'ambito della musica disposti a risvegliare il loro signore. Per batterli, Kyo unisce le forze con Iori e Chizuru. Sconfitti, Yashiro, Shermie e Chris si sacrificano per risvegliare Orochi, e il demone entra in scena incarnato nel corpo di Chris. Sebbene i nostri eroi ne escano vittoriosi, Orochi tenta di fare in modo che Iori elimini Kyo e Chizuru facendolo entrare nello stato \"Riot of the Blood\", ma Iori si scatena contro Orochi e lo neutralizza in modo che Kyo possa dargli il colpo di grazia, e che il demone venga nuovamente sigillato.\nSaga NESTS.\nDopo il 1997 Kyo scompare dalla circolazione, sequestrato da una misteriosa organizzazione desiderosa di usare il suo potere per conquistare il mondo, dalla quale riesce per\u00f2 a scappare. Nel 1999 viene organizzato un altro torneo di King of Fighters, ma in tutto il mondo avviene intanto un'invasione di cloni di Kyo: questa \u00e8 opera della NESTS, un'organizzazione criminale che modifica geneticamente gli esseri umani, e la stessa organizzazione che aveva rapito Kyo. La NESTS stessa ha organizzato questo torneo per attirare due dei suoi ex-agenti che vogliono vendicarsi: K', un ragazzo al quale \u00e8 stato impiantato il DNA di Kyo e che \u00e8 in grado di utilizzare i suoi stessi poteri, ma non liberamente come fa lui, e Maxima, un uomo diventato cyborg. I vincitori del torneo saranno proprio K' e Maxima insieme agli amici di Kyo, ovvero Benimaru e Shingo. Il gruppo viene portato in un laboratorio sotterraneo appartenente alla NESTS, e qui trovano lo sponsor Krizalid, clone di K', anche lui col DNA di Kyo. Krizalid svela di aver organizzato il KOF 99 non solo con il proposito di riportare K' e Maxima nell'organizzazione, ma anche di ottenere dati di combattimento dai partecipanti per poi inserirli nei cloni di Kyo. Krizalid viene sconfitto dai due ex-agenti, aiutati da Shingo e Benimaru. In seguito Kyo compare in scena, dopo aver sconfitto Kyo-1 e Kyo-2, due dei suoi cloni, che gli avrebbero svelato dove trovare il laboratorio in cui doveva svolgersi la finale del torneo; K' lo affronta, volendo dimostrarsi migliore di lui come combattente, ma il laboratorio va in tilt e le porte di metallo si chiudono lasciando Shingo e Benimaru da un lato, K' e Maxima da un altro, e Kyo al centro della stanza dove verr\u00e0 raggiunto da Iori, che come al solito, era in sua ricerca per ucciderlo. Kyo si batte inizialmente con il suo nemico, ma in seguito al crollo del laboratorio i due sono costretti alla fuga. In seguito, i cloni di Kyo vengono misteriosamente neutralizzati.\nNel 2000 Kyo si dirige a South Town, dove \u00e8 organizzato il KOF 2000. Nell'ombra, Iori continua a tenersi informato sulle vicende dei tornei, sapendo che Zero, l'organizzatore, \u00e8 il delegato di un'associazione che si \u00e8 divisa dal NESTS. L'agente tenta di tradire la sua organizzazione, ma viene sconfitto da K', e poi ridotto in fin di vita dall'esplosione del sotterraneo in cui si trovavano. Kyo arriva per parlare urgentemente con lui, e a sua volta Iori si precipita ad ascoltare il discorso fra i due, ma improvvisamente Zero viene ucciso da Whip, sorella di K'.\nNel 2001 Kyo si unisce nuovamente agli amici Benimaru e Daimon, come ai vecchi tempi, per finire il NESTS una volta per tutte, e con loro sar\u00e0 presente anche Shingo. Dopo il torneo, Kyo e la sua squadra, insieme a quelle di Iori, K' e Kula, si troveranno nella base principale di NESTS dove si trova il leader dell'organizzazione: Igniz. Iori, Kyo, K e Kula lo affrontano e lo sconfiggono, ma Igniz vuole far precipitare la base per farla esplodere contro la Terra; Kula raggiunge la Terra e riesce ad evitare l'esplosione della base, dalla quale si salvano tutti, tranne Igniz. Dopo l'avventura, Kyo, Benimaru e Daimon se ne vanno ognuno per propria strada, mentre Shingo, che non sa dove andare, viene poi trovato da Saisyu che lo allener\u00e0 ancora una volta.\nSaga di Ash.\nNel 2003 Kyo e Iori vengono nuovamente convocati da Chizuru, in quanto Orochi \u00e8 stato nuovamente liberato. Chizuru crea una nuova copia di Kyo, ma con una carnagione pi\u00f9 oscura, i suoi vecchi vestiti e le sue vecchie abilit\u00e0, chiamata Kusanagi, il cognome di Kyo e della sua famiglia,; inoltre, questo Kusanagi \u00e8 anche una sua copia malvagia, in quanto Kusanagi \u00e8 stato creato nel momento in cui Chizuru era stata condizionata da un membro di \"Coloro del passato\", un'altra misteriosa organizzazione. Iori vede questa nuova copia come un rivale in pi\u00f9, ma comunque riesce a sconfiggerla senza problemi. In seguito, dopo che Chizuru riprende il controllo di se stessa, \u00e8 disposta ad imprigionare ancora una volta Orochi, per cui viene aiutata da Kyo e Iori. D'un tratto, per\u00f2 un ragazzo misterioso di nome Ash Crimson li attacca senza preavviso e colpisce Chiruzu alle spalle appropriandosi di tutti i suoi poteri; il ragazzo chiede poi a Iori di servirlo, e al suo ovvio rifiuto lo sconfigge facilmente. Kyo cade nel panico: come se non bastassero gli atteggiamenti arroganti ma sconosciuti di Ash, Orochi \u00e8 nuovamente libero per mano dei fantomatici \"Coloro del passato\", che lo hanno liberato per poi voler appropriarsi dei suoi poteri.\nPoco prima del prossimo torneo (KOF XI), Chizuru, non potendo pi\u00f9 combattere a causa della perdita dei suoi poteri, chiede a Kyo e Iori di continuare ad indagare sui \"Coloro del passato\", oltre che a cercare di capire le vere intenzioni di Ash Crimson. Kyo e l'amico Shingo malvolentieri si uniranno al vecchio nemico, Iori, che aveva l'obiettivo di eliminare sia Ash che Kyo. I tre giungono in finale, dove devono affrontare il trio di Elisabeth Blanctorche, un'amica di infanzia di Ash, Benimaru Nikaido, vecchio amico di Kyo alleatosi momentaneamente con Elisabeth, e Duo Lon, anche lui amico di Ash, tutti e tre anche loro alla ricerca di Ash. In quel momento compaiono due strani e loschi individui, Shion e Magaki, membri del fantomatico gruppo \"Coloro del passato\". Shion viene battuto da Kyo, Iori e Shingo, e viene \"esiliato\" da Magaki, che per\u00f2 viene sconfitto da Elisabeth, Duo Lon e Benimaru. Magaki, sconfitto, giura il suo ritorno, ma viene subito dopo ucciso da Shion (che torner\u00e0 anche in KOF XIII). A causa della forte presenza di Orochi nell'ambiente, Iori viene nuovamente colpito dalla maledizione del suo sangue e riduce in fin di vita Kyo e Shingo, ma nel momento in cui sta per vibrare il colpo mortale, viene fermato da Ash che gli ruba i poteri prendendoli alle sue spalle e a sua insaputa, fermando la sua follia omicida e salvando Kyo e Shingo (Ash non poteva prendere pi\u00f9 di un potere sacro alla volta, e quindi ha preso solo quelli di Iori, anche se poteva prendere anche quelli di Kyo). Svenuti Iori, Kyo e Shingo, Elisabeth, Benimaru e Duo Lon vincono il torneo ma cercheranno di fermare Ash per capire le sue intenzioni; Ash li semina, non prima di aver detto al trio di riferire a Kyo che, una volta che si sar\u00e0 svegliato, lui sar\u00e0 il suo prossimo obiettivo.\nTornato di nuovo in forma, Kyo si riunisce a Benimaru e Daimon per rivivere i momenti di gloria passati insieme come gli anni precedenti (Shingo deve ancora finire di riprendersi). Il trio parteciper\u00e0 al KOF XIII per mettere fine alla storia di \"Coloro del passato\" e scoprire una volta per tutte le intenzioni del misterioso Ash Crimson. Alla fine i tre scoprono che le vere intenzioni di Ash sono di sterminare \"Coloro del passato\", ma per essere sicuro di avere la meglio doveva diventare pi\u00f9 potente, per cui intendeva rubare i tre tesori sacri dei discendenti dei clan che imprigionarono Orochi. Rubare quelle pietre non serviva solo a renderlo pi\u00f9 potente, ma anche ad allontanare Kyo, Iori e Chizuru dal pericolo. Alla fine dell'evento e di tutta l'avventura, appare Saiki, leader di \"Coloro del passato\". Sconfitto dai protagonisti, Saiki viene trafitto alle spalle da Ash; Saiki, per\u00f2, prende possesso del suo essere e tenta di distruggere i protagonisti, ma viene fermato da Ash che riesce a distruggerlo, e con essa le sue memorie, cancellando la sua esistenza, in quanto Saiki era in realt\u00e0 un antenato di Ash, e restituendo i tesori sacri ai loro rispettivi padroni. Kyo \u00e8 amareggiato e dispiaciuto per la morte Ash, in quanto i suoi atteggiamenti negativi erano molto contrastanti con le sue vere e buone intenzioni. Iori, dopo aver recuperato i suoi poteri, sfider\u00e0 nuovamente il rivale Kyo in battaglia, mentre che Daimon e Benimaru si godranno lo spettacolo.\nNuovo arco narrativo.\nAl \"The King of Fighters XIV\", Kyo viene avvisato da suo padre Saisyu di una nuova minaccia. Il ragazzo si iscrive, per indagare, al nuovo torneo insieme ai suoi vecchi amici. Kyo disporr\u00e0 anche dell'aiuto di Tung Fu Rue, il Maestro di Terry Bogard, e di Nakoruru, appartenente alla serie Samurai Shodown, ragazza ninja appartenente la passato e intrappolata nel presente a causa di Verse, una nuova entit\u00e0 maligna.\nDopo la sconfitta di Verse, Kyo consiglier\u00e0 ad un ragazzo di nome Shun'ei di tenere a bada i suoi poteri, in quanto un frammento di Verse vive nei poteri del giovane apprendista. In seguito si riunisce a Goro e a Benimaru per parlare del fatto che Verse sicuramente torner\u00e0. Kyo raggiunger\u00e0 poi Chizuru e il rivale Iori per sigillare ancora una volta Orochi.\n\"Design\" del personaggio.\nIl personaggio di Kyo ha subito negli anni diversi cambiamenti di stile: tra il 1994 del 1998 Kyo veste con una giacca verdognola avente il simbolo del sole sulla schiena, indossa dei guanti e pantaloni dello stesso colore, maglietta bianca e una fascia bianca attorno alla testa. Tra il 1999 ed il 2002 indossa una giacca bianca con una maglietta nera, jeans, scarpe nere; inoltre non ha pi\u00f9 la fascia sulla fronte. Infine, nei The King of Fighters, dal 2003 al 2013 indossa sempre i jeans ma pi\u00f9 oscuri, giacca nera, scarpe nere, maglietta bianca e sempre priva della fascia sulla fronte. In the King of Fighters XIV, il design di Kyo \u00e8 molto simile a quello visto durante la saga NESTS.\nApparizioni.\nOltre a questo Kyo fa la sua apparizione nel quarto episodio della serie anime del 2005-2006, \"The King of Fighters: Another Day\", dove avr\u00e0 un breve incontro con Alba Meira che in seguito verr\u00e0 fermato da Iori.\nE compare inoltre nella serie in CG, \"The King of Fighters: Destiny\", creata dallo studio cinese iDragons e dove Kyo e il protagonista principale \u00e8 si ripercorrono le vicende del torneo del 1994\nPersonalit\u00e0 e caratteristiche del personaggio.\nKyo \u00e8 quel tipo di personaggio che odia sforzarsi troppo, in quanto non gli piace allenarsi, ma rimane comunque forte di natura. Ha un atteggiamento diabolico quando a volte compie determinate azioni, un po' anche nei confronti degli altri. Sa tuttavia onorare l'amicizia, e tiene anche molto alla sua fidanzata Yuki. Nel complesso, la sua personalit\u00e0 \u00e8 quella di un liceale arrogante che prende il suo compito di guardiano come una cosa personale, ignorando tutti i miti e le profezie che girano attorno al suo clan; in seguito, sembra diventare sempre pi\u00f9 maturo, ma a sempre avuto un suo lato comico dovuto a al fatto che non riesce farsi promuovere sino al 2014 ,e in \"The King of Fighters XIV\" questa cosa lo ha portato ad una crisi adolescenziale. Kyo ha una passione per la poesia (e da questa passione derivano i nomi di molte sue tecniche,tuttavia le sue stesse poesie vengono criticate dagli ascoltatori), gli piace usare la moto ed giocare a hockey e sa usare la chitarra come si vede in \"Bands of Fighters\" e nella Visual Novel \"The King of Fighters:Kyo\"."}
{"id": "3103094", "revid": "984922", "url": "https://it.wikipedia.org/wiki?curid=3103094", "title": "Distretto di Bolloh", "text": "Il distretto di Bolloh \u00e8 un distretto della Liberia facente parte della contea di Grand Kru."}
{"id": "3103095", "revid": "86343", "url": "https://it.wikipedia.org/wiki?curid=3103095", "title": "Bolloh", "text": ""}
{"id": "3103097", "revid": "984922", "url": "https://it.wikipedia.org/wiki?curid=3103097", "title": "Distretto di Dorbor", "text": "Il distretto di Dorbor \u00e8 un distretto della Liberia facente parte della contea di Grand Kru."}
{"id": "3103098", "revid": "2065063", "url": "https://it.wikipedia.org/wiki?curid=3103098", "title": "TRT 1", "text": "TRT 1 \u00e8 il primo canale televisivo della TRT, radio-televisione di Stato turca. Ha iniziato le sue trasmissioni il 31 gennaio 1968.\nIntroduzione.\nTRT 1, il primo canale televisivo in Turchia, inizi\u00f2 le sue trasmissioni di test il 31 gennaio 1968, ed inizi\u00f2 in seguito le trasmissioni nazionali complete nel dicembre del 1971. Fu l'unico canale televisivo operante in Turchia fino al 15 settembre 1986, quando la stessa TRT inizi\u00f2 le trasmissioni di test per \"2. Kanal\" (divenuto alla fine TRT 2). \u00c8 disponibile via etere anche in Azerbaigian.\nLa missione di TRT 1 \u00e8 di migliorare la vita delle persone che vivono in Turchia attraverso programmi che informano, educano ed intrattengono. TRT 1, come broadcaster pubblico, punta a diverse variet\u00e0 di telespettatori ma con le famiglie come priorit\u00e0, seguite da un pubblico eterogeneo per et\u00e0, lavoro, educazione e status sociale. Gli obiettivi di TRT-1 sono quelli di rafforzare il senso d'unit\u00e0 nazionale della popolazione cos\u00ec come quello di fornire musica e notizie per loro.\nLoghi su schermo.\nCome gli altri canali della TRT, anche TRT 1 trasmette 24 ore al giorno, trasmettendo una breve clip di partenza alle 5:58. Durante questa partenza, viene trasmesso dapprima il logo della TRT, seguito dal palinsesto giornaliero e dall'inno nazionale turco.\nNel gennaio del 2008, la TRT ha celebrato il 40\u00ba anniversario della nascita del canale, trasmettendo anche vecchi bumper e loghi del canale; ci\u00f2 \u00e8 accaduto ad ogni decennale del canale. Nel 2018 ci furono grandi celebrazioni per il cinquantennale dell'emittente.\nProgrammi.\nTRT 1 trasmette un'ampia selezione di programmi, come notiziari, programmi musicali, programmi d'intrattenimento, sceneggiati, programmi sportivi e programmi educativi, uniti ad intervalli pubblicitari.\nL'emittente ha trasmesso anche serie famose a livello mondiale in passato in prima visione assoluta sul territorio turco.\nFra queste vi furono \"Esclava Isaura\", \"Flamingo Road\", \"Dempsey &amp; Makepeace\", \"Moonlighting\", \"Supercar\", \"Barnaby Jones\", \"McMillan and Wife\", \"Kung Fu\", \"I predatori dell'idolo d'oro\", \"Voyagers!\", \"Falcon Crest\", \"Yes Minister\", \"\", \"Spazio 1999\", \"Balki e Larry - Due perfetti americani\", \"Avvocati a Los Angeles\", \"Grizzly Adams\", \"Baby Sitter\", \"Time Out\", \"Bonanza\", \"Miami Vice\", \"Hart to Hart\", \"Charlie's Angels\", \"Petrocelli\", \"Battlestar Galactica\", \"Sette spose per sette fratelli\", \"Radici\", \"Capitan Onedin\", \"Una famiglia americana\", \"Star Trek\", \"Cin cin\", \"Vita da strega\", \"La fuga di Logan\", \"Blake's 7\", \"Magnum, P.I.\", \"L'uomo da sei milioni di dollari\", \"La casa nella prateria\", \"Taxi\", \"Il ricco e il povero\", \"Supergran\", \"Attenti a quei due\", \"Il Santo\", \"Flipper\", \"Amanda\", \"I giorni di Bryan\", \"Wheels\", \"Il mio amico Ricky\", \"Webster\", \"Robin Hood\", \"Love Boat\", \"Le strade di San Francisco\", \"I Robinson\", , \"Le avventure di Black Beauty\", \"Agente speciale\", \"Daktari\", \"In viaggio nel tempo\", \"Santa Barbara\", \"Un giustiziere a New York\", \"Wish Me Luck\", \"Banacek\", \"Pepper Anderson agente speciale\", \"Baretta\", \"Colombo\", \"La valle dei pini\", \"Tutti amano Raymond\", \"CSI - Scena del crimine\", \"Settimo cielo\", \"Ritorno a Eden\", \"Pap\u00e0 ha ragione\", \"Holmes &amp; Yo-Yo\", \"Quincy\", \"Un medico tra gli orsi\", \"McCoy\", \"Pappa e ciccia\", \"La famiglia Bradford\", \"New York New York\", \"Simon &amp; Simon\", \"SeaQuest - Odissea negli abissi\", \"Una famiglia come le altre\" e \"Beverly Hills 90210\"."}
{"id": "3103099", "revid": "86343", "url": "https://it.wikipedia.org/wiki?curid=3103099", "title": "Dorbor", "text": ""}
{"id": "3103101", "revid": "984922", "url": "https://it.wikipedia.org/wiki?curid=3103101", "title": "Distretto di Dweh", "text": "Il distretto di Dweh \u00e8 un distretto della Liberia facente parte della contea di Grand Kru."}
{"id": "3103102", "revid": "108758680", "url": "https://it.wikipedia.org/wiki?curid=3103102", "title": "Camillo Casati Stampa di Soncino", "text": ""}
{"id": "3103103", "revid": "86343", "url": "https://it.wikipedia.org/wiki?curid=3103103", "title": "Dweh", "text": ""}
{"id": "3103104", "revid": "104458", "url": "https://it.wikipedia.org/wiki?curid=3103104", "title": "Celtico-Q", "text": ""}
{"id": "3103105", "revid": "1543377", "url": "https://it.wikipedia.org/wiki?curid=3103105", "title": "USS Chesapeake", "text": "Cinque unit\u00e0 della US Navy sono state battezzate Chesapeake dalla baia omonima."}
{"id": "3103106", "revid": "984922", "url": "https://it.wikipedia.org/wiki?curid=3103106", "title": "Distretto di Felo-Jekwi", "text": "Il distretto di Felo-Jekwi \u00e8 un distretto della Liberia facente parte della contea di Grand Kru."}
{"id": "3103107", "revid": "86343", "url": "https://it.wikipedia.org/wiki?curid=3103107", "title": "Distretto di Felo Jekwi", "text": ""}
{"id": "3103108", "revid": "86343", "url": "https://it.wikipedia.org/wiki?curid=3103108", "title": "Felo-Jekwi", "text": ""}
{"id": "3103109", "revid": "86343", "url": "https://it.wikipedia.org/wiki?curid=3103109", "title": "Felo Jekwi", "text": ""}
{"id": "3103110", "revid": "1543377", "url": "https://it.wikipedia.org/wiki?curid=3103110", "title": "Il dolore perfetto", "text": "Il dolore perfetto (2004) \u00e8 un romanzo di Ugo Riccarelli, vincitore del Premio Strega nel 2004 e del Premio Societ\u00e0 dei Lettori - Lucca dello stesso anno.\n\"Il dolore perfetto\" nell'edizione spagnola \"El dolor Perfecto\", pubblicato da Maeva Ediciones, con la traduzione di Carlos Gumpert, ha conquistato il Premio Campiello Europa (Spagna) nel 2007.\nTrama.\nIl romanzo si svolge in un periodo che va dagli ultimi decenni dell'Ottocento fino agli anni cinquanta del Novecento. Un uomo, chiamato sempre \"Il Maestro\", di idee anarchiche, si trasferisce dal suo paese del Sud, nei dintorni di Sapri, a Colle Alto, un piccolo paese in un punto imprecisato della campagna toscana, dove ha ottenuto un posto di insegnante. A Colle Alto conosce e sposa la Vedova Bartoli, dalla quale avr\u00e0 quattro figli (Ideale, Mikhail, Libert\u00e0 e Cafiero), dei quali il romanzo seguir\u00e0 le tragiche vicende.\nParallelamente, viene narrato dei Bertorelli, una ricca famiglia di commercianti di maiali, da quando Ulisse Bertorelli sposa la Rosa. Dal matrimonio nasceranno Sole e l'Annina. Le storie delle due famiglie si uniscono quando l'Annina decide, contro la volont\u00e0 dei parenti, di sposare Cafiero. Il romanzo prosegue raccontando le vite dei loro figli, Sole e Ideale.\nLe vicende delle due famiglie si svolgono sullo sfondo della storia italiana, alla quale sono indissolubilmente legate. Entrano a cambiare e spesso a sconvolgere la vita dei protagonisti la prima modernizzazione di fine Ottocento, le guerre coloniali con la sconfitta di Adua, la Prima guerra mondiale e l'avvento del Fascismo, fino alla Seconda guerra mondiale, l'invasione tedesca e la Resistenza.\nEdizioni.\nIn lingua italiana\nIn altre lingue"}
{"id": "3103118", "revid": "984922", "url": "https://it.wikipedia.org/wiki?curid=3103118", "title": "Distretto di Fenetoe", "text": "Il distretto di Fenetoe \u00e8 un distretto della Liberia facente parte della contea di Grand Kru."}
{"id": "3103120", "revid": "86343", "url": "https://it.wikipedia.org/wiki?curid=3103120", "title": "Fenetoe", "text": ""}
{"id": "3103121", "revid": "697352", "url": "https://it.wikipedia.org/wiki?curid=3103121", "title": "Episodi di The Hills (sesta stagione)", "text": "La sesta stagione di The Hills \u00e8 iniziata su MTV in America il 27 aprile 2010. Questa stagione conclude anche le vicende del reality: viene infatti chiamata \"The Final Season\". In Italia la messa in onda \u00e8 iniziata lo scorso 28 agosto 2010.\nCast principale: Kristin Cavallari, Audrina Patridge, Lo Bosworth, Stephanie Pratt e Heidi Montag (episodi 1-4)\nEcco l'elenco degli episodi:"}
{"id": "3103124", "revid": "984922", "url": "https://it.wikipedia.org/wiki?curid=3103124", "title": "Distretto di Forpoh", "text": "Il distretto di Forpoh \u00e8 un distretto della Liberia facente parte della contea di Grand Kru."}
{"id": "3103125", "revid": "86343", "url": "https://it.wikipedia.org/wiki?curid=3103125", "title": "Forpoh", "text": ""}
{"id": "3103127", "revid": "984922", "url": "https://it.wikipedia.org/wiki?curid=3103127", "title": "Distretto di Garraway", "text": "Il distretto di Garraway \u00e8 un distretto della Liberia facente parte della contea di Grand Kru."}
{"id": "3103128", "revid": "86343", "url": "https://it.wikipedia.org/wiki?curid=3103128", "title": "Garraway", "text": ""}
{"id": "3103129", "revid": "1543377", "url": "https://it.wikipedia.org/wiki?curid=3103129", "title": "USS Housatonic", "text": "Tre unit\u00e0 della US Navy sono state battezzate Housatonic, dal fiume omonimo."}
{"id": "3103130", "revid": "287204", "url": "https://it.wikipedia.org/wiki?curid=3103130", "title": "Adrian Araujo", "text": ""}
{"id": "3103131", "revid": "984922", "url": "https://it.wikipedia.org/wiki?curid=3103131", "title": "Distretto di Gee", "text": "Il distretto di Gee \u00e8 un distretto della Liberia facente parte della contea di Grand Kru."}
{"id": "3103132", "revid": "399", "url": "https://it.wikipedia.org/wiki?curid=3103132", "title": "Echo (informatica)", "text": ""}
{"id": "3103133", "revid": "399", "url": "https://it.wikipedia.org/wiki?curid=3103133", "title": "Shadow (UNIX)", "text": ""}
{"id": "3103139", "revid": "184755", "url": "https://it.wikipedia.org/wiki?curid=3103139", "title": "Cappella dell'Assunta (Prato)", "text": "La Cappella dell'Assunta si trova nel Duomo di Prato, a destra della Cappella Maggiore. Vi si trova un ciclo di affreschi sulle \"Storie della Vergine e di santo Stefano\" di Paolo Uccello e Andrea di Giusto Manzini, databile al 1430-1450.\nStoria.\nGli affreschi vennero eseguiti a partire dal 1435, su commissione del lanaiolo e mercante Michele di Giovannino di Sandro. Vi dovette lavorare per primo Paolo Uccello, per essere poi sostituito, un anno dopo, da Andrea di Giusto, che complet\u00f2 l'opera dopo che l'altro era tornato a Firenze per attendere ad alcune importanti commissioni nel Duomo di Santa Maria del Fiore. Entro la fine del decennio doveva essere finito anche questo secondo apporto.\nL'attribuzione degli affreschi \u00e8 stata a lungo dibattuta dalla critica: Pope-Hennessy, Pudelko e Mario Salmi negarono l'intervento diretto di Paolo, assegnandoli a un suo allievo, chiamato \"Maestro di Prato\" (Pope-Hennessy), il \"Maestro di Quarate\" (Pudelko) o il \"Maestro di Karlsruhe\" (Salmi). Altri invece hanno confermato l'assegnazione al maestro (Berti, Parronchi), basandosi sulla perfetta padronanza prospettica e sull'equilibrato ritmo spaziale nelle parti a lui assegnabili, nonch\u00e9 nell'espressivit\u00e0 di alcuni personaggi, che divenne una delle peculiarit\u00e0 dello stile di Paolo.\nDescrizione.\nGli affreschi sono organizzati su tre registri: uno inferiore, uno mediano e un lunettone superiore, divisi da fasce decorative in cui sono inserite quindici testine. La volta a crociera presenta delle personificazioni di \"Virt\u00f9\", mentre il sottarco di ingresso \u00e8 decorato da quattro figure di santi a tutta figura. Sulla parete dietro l'altare si trovava inoltre la figura del \"Beato Jacopone da Todi\", attribuito a Paolo Uccello ed oggi conservato nel locale Museo Civico. \nLa parete sinistra mostra \"Storie di santo Stefano\", patrono della citt\u00e0 di Prato; dall'alto:\nSulla parete destra si dispiegano le \"Storie della Vergine\", titolare della cappella; dall'alto:\nIncerta \u00e8 l'attribuzione delle \"Virt\u00f9\", mentre le testine e i santi sono assegnati generalmente a Paolo Uccello.\nLa parete di fondo doveva presentare quasi certamente la figura di un'\"Assunta\", perduta. Da qui deriva l'unico brano superstite del \"Beato Jacopone da Todi\", staccato e conservato nel Museo dell'Opera del Duomo. \n\"Disputa di santo Stefano\".\nLa \"Disputa di santo Stefano\" (300x360 cm) \u00e8 ambientata davanti a un edificio a pianta circolare, con una cupola retta da esili archi rampanti sul tamburo, e una lanterna, che ripropone in piccolo lo schema della cupola stessa. Vi \u00e8 stato letto un'eco del progetto originario di Brunelleschi per la cupola di Santa Maria del Fiore, tema in quegli anni assai d'attualit\u00e0 a Firenze. Notevole \u00e8 la descrizione luminosa delle varie sfaccettature dell'edificio, con parti coerentemente in luce o in ombra, secondo la fonte che \u00e8 immaginata a sinistra, dalla navata della chiesa.\nIn primo piano, su di un pavimento ad acciottolato descritto con precisione, si svolge la disputa del santo con i frequentatori del Tempio di Gerusalemme, in realt\u00e0 un gruppo di ricchi mercanti dell'epoca, divisi in due schiere simmetriche e descritti nei loro sontuosi abiti contemporanei, con manti rossi e cappelli bordati di pelliccia di vaio. Tra i brani pi\u00f9 felici della scena ci sono i volti del santo e di alcuni degli astanti, marcati da espressioni forti, in alcuni casi quasi grottesche, che enfatizzano la tensione drammatica. Quello pi\u00f9 animato, che si sporge verso il santo con un dito minacciosamente alzato, \u00e8 retto da un compagno alla cintura, prima che il diverbio religioso sfoci in rissa. \nMolto aggraziata \u00e8 l'intonazione dei colori a tenui toni pastello, che hanno il culmine nella veste color acquamarina del santo, decorata da grandi motivi vegetali, secondo la moda dell'epoca. Le pieghe degli abiti sono lunghe e profonde, con un'accentuazione del volume dei corpi che riflette influenze di Masaccio.\n\"Lapidazione di santo Stefano\".\nLa \"Lapidazione di santo Stefano\" (310x420 cm) \u00e8 pi\u00f9 di maniera, con le concitate pose dei carnefici che in realt\u00e0 tradiscono un certo impaccio, riferibili alla mano del meno dotato Andrea di Giusto. A Paolo Uccello \u00e8 invece assegnato lo sfondo architettonico, che mostra le alte mura di una citt\u00e0 da cui si affacciano una serie di edifici: una casa-torre, un campanile appuntito, una colonna coclide (citazione della colonna Traiana che confermerebbe il viaggio di Paolo a Roma negli anni trenta), un'altra torre, una sormontata da loggetta, una seconda guglia di campanile e un tiburio sormontato da lanterna che ricorda da vicino l'architettura brunelleschiana, in particolare la Cappella Pazzi o alla sagrestia Vecchia. \n\"Ritrovamento del corpo di santo Stefano\".\nIl \"Ritrovamento del corpo di santo Stefano\" \u00e8 attribuito, come anche l'altro affresco del registro inferiore, ad Andrea di Giusto, che termin\u00f2 l'impresa dopo la partenza di Paolo. La scena \u00e8 ambientata in una cattedrale, con alcuni stratagemmi spaziali che ricordano la \"Presentazione al Tempio\" di Ambrogio Lorenzetti: oscurazione delle parti pi\u00f9 lontane, veduta in scorcio della parte superiore, festoni retti da statue figurate. \nTra una folla di astanti, tra cui si riconoscono a destra due nobiluomini contemporanei con un falcone, un vescovo celebra le esequie di santo Stefano, ricongiunto al corpo dell'altro martire diacono, san Lorenzo. Il tono della rappresentazione \u00e8 incantato, con i colori vivaci e una significativa cura del dettaglio.\n\"Nascita della Vergine\".\nLa \"Nascita della Vergine\" (302x361 cm), sulla parete destra, \u00e8 ambientata in una stanza artificiosamente tagliata della parete anteriore e anche in questo caso mostra un'influenza della pittura senese, in particolare Ambrogio (\"Storie di san Nicola\") e Pietro Lorenzetti (\"Nativit\u00e0 della Vergine\"), razionalizzate verso una migliore resa prospettica.\nNella stanza di sant'Anna, tappezzata da vai, la donna si riposa nel grande letto a cassoni, assistita da due ancelle che le portano un bacile d'acqua per lavarsi le mani e alcune vivande su un vassoio. Una terza sta scendendo le scale a sinistra con altre pietanze in mano, con le vesti mosse dal suo incedere veloce, che sembrano anticipare gli svolazzi setosi di Filippo Lippi e dei suoi estimatori successivi. In primo piano due lavatrici si occupano della bambina e del suo primo bagnetto, assistite da una ragazzina che porta l'asciugamano, e osservate da tre nobildonne, austere nei loro movimenti cadenzati e nel loro ritmico incedere, che recano visita alla nuova madre. I loro manti, rosso, giallo e verde acqua, riassumono i colori dominanti della scena, creando una sorta di pausa fatta di sola cromia nella scena affollata e ricca di dettagli. Si tratta di una tendenza geometrizzante che l'artista aveva gi\u00e0 espresso nei primi affreschi nel Chiostro Verde di Santa Maria Novella. \nLa scena \u00e8 molto complessa e affollata, con un punto di fuga sulla destra, esterno alla rappresentazione, che asseconda il punto di vista naturale dello spettatore. Al rigore della scatola prospettica, arricchita da numerosi dettagli (come i lacunari intarsiati o la balconata superiore), fanno da contrappunto le snelle figure femminili, slanciate e flessuose, talvolta inarcate in avanti, come nelle opere di tradizione tardogotica. Ci\u00f2 si vede soprattutto nel gruppo delle donne in visita a destra, o nell'ancella che porta il pranzo alla partoriente, mentre sono pi\u00f9 tozze e compatte, con le vesti scanalate da anze profonde, le due servitrici in primo piano, in cui si riscontra gi\u00e0 un interesse verso l'opera di Masaccio. Le espressioni sono caratterizzate con audacia: ora capricciose, ora civettuole, risaltate nel loro pallore dalla preparazione verdastra tipica dell'artista, che ben si sposa con la tavolozza vivace e antinaturalistica, fatta di toni inconsueti, scelti tra i colori secondari. \nTra le notazioni naturalistiche spiccano i contenitori di vetro o di metallo, realisticamente trasparenti o lucidi, in cui si \u00e8 letta una prematura influenza di opere fiamminghe.\n\"Presentazione della Vergine al Tempio\".\nUna delle scene pi\u00f9 famose del ciclo \u00e8 la \"Presentazione della Vergine al Tempio\" (335x420 cm), dominata dalla scala in prospettiva che conduce la giovanissima Maria al tempio circolare dove la attende il sacerdote. Qui essa vivr\u00e0 come una sorta di monaca fino al suo matrimonio, mantenendo assolutamente la verginit\u00e0. La scatola prospettica anche qui si basa su uno scorcio ardito che ha il suo punto di fuga all'estrema destra. Il tempio \u00e8 fortemente connotato in chiave classica, denotando un'influenza gi\u00e0 degli scritti di Leon Battista Alberti: colonne tortili scanalate reggono capitelli corinzi, con una trabeazione modanata caratterizzata da un fregio in marmi policromi, il tutto circondato parzialmente da un tendaggio (in parte abraso) che ne misura la perfetta circolarit\u00e0.\nLe consorelle sono rappresentate in secondo piano nel tempio, mentre a sinistra, sullo sfondo di un palazzo a bugnato fantasiosamente colorato di rosa e turchese, si scorgono Anna e Gioacchino addolorati per la separazione dalla figlia, vicini a una donna dallo sguardo particolarmente intenso. La veste di Maria mostra reminiscenze tardogotiche nell'arrotolarsi del lembo che crea una linea sinuosa. Pi\u00f9 scultorea \u00e8 quella di Anna, dalle profonde pieghe scanalate, impensabili senza l'influenza di Donatello. \nIn basso si vedono, piccolissimi, due bambini di spalle che fanno per salutare Maria, forse due compagni di giochi, mentre a sinistra si vedono un personaggio inginocchiato e uno in piedi nella tipica posa di profilo dei committenti, forse Michele di Giovannino e uno dei suoi nipoti. La figura che infine guarda verso lo spettatore potrebbe essere un autoritratto dell'artista. I due bambini-nani o la posa contraddittoria di Maria, che da le spalle correndo ma col volto di profilo, sono un aspetto bizzarro dell'arte di Paolo Uccello. Straniante \u00e8 anche la citt\u00e0 in miniatura, fatta tutta di torri e spunzoni, che corona una delle vette in lontananza.\nLa salda impostazione geometrica si ispira a modelli brunelleschiani, ma non \u00e8 escluso che abbiano influenzato anche opere di Donatello, come il \"Banchetto di Erode\", gi\u00e0 nelle collezioni medicee, dove \u00e8 presente un'analoga scala con parapetto.\n\"Sposalizio della Vergine\".\nCompleta le \"Storie di Maria\" lo \"Sposalizio della Vergine\", di Andrea di Giusto, ambientato in una piazza davanti a una chiesa dalla facciata rinascimentale (ricorda opere di Leon Battista Alberti), tra una loggia a un palazzo con bugnato. In primo piano avviene lo sposalizio, suggellato da un sacerdote, che ha un'impostazione tradizionale: gli uomini a sinistra, arrabbiati per non essere stati scelti, che rompono le mazze che non erano miracolosamente fiorite al contrario di quella di san Giuseppe, e le donne a destra. \nAnche qui spicca il senso per il colore, tenue e incantato, mentre pi\u00f9 di maniera appaiono le fisionomie e gli atteggiamenti dei personaggi.\nTondi.\nNelle cornici tra una scena e l'altra si trovano una serie di tondi con volti in primo piano, collocati a ciascuna angolo e al centro dei lati lunghi. La loro attribuzione \u00e8 compatibile con quelli degli affreschi vicini: a Paolo Uccello quelli pi\u00f9 in alto, ad Andrea di Giusto quelli inferiori. Motivo in auge fin dal Trecento, quello delle teste e dei busti era solitamente riservato a figure di santi, tracciati spesso con sommariet\u00e0 dalla bottega del maestro. In questo caso, soprattutto nelle opere di Paolo Uccello (ma anche in quelli riferibili ad Andrea di Giusto, dove pur con un minore spessore artistico sono usate pose e fisionomie forse derivanti da disegni lasciati dallo stesso Uccello), si nota invece una serie di personaggi maschili e femminili caratterizzati con espressioni curiose e originali, ora imbronciate, ora pensose, ora interrogative o trasognate. \nTra le pi\u00f9 ammirate il volto d'uomo con cappello foderato di pelliccia (angolo inferiore destro della \"Presentazione\"), che ha i muscoli tirati sul collo e ai lati della bocca, gli occhi ammiccanti e spostati a scorgere qualcosa in alto a sinistra. Notevole \u00e8 la calibratura luminosa, paragonabile a certi visi dell'Angelico o di Domenico Veneziano. O ancora l'uomo col mazzocchio rosso, che rivolge lo sguardo in alto, l'uomo calvo che corruccia la bocca e la fronte in un'espressione dubbiosa, le figure femminili di rara freschezza. \nNonostante l'essenza marginale di questi tondi, essi spiccano per la cura del modellato e la notevole finezza, che scandaglia con curiosit\u00e0 nella rappresentazione delle emozioni umane.\nVirt\u00f9.\nLe \"Virt\u00f9\" (\"Fede, Speranza, Carit\u00e0\" e \"Fortezza\") nella volta vennero affrescate da Paolo Uccello e collaboratori. Inserite entro mandorle, sono facilmente riconoscibili per gli attributi. Presentano un ritmo lineare caratterizzato da linee curve duttili e libere, soprattutto nei contorni e nell'andamento dei panneggi. Alcune di esse hanno quell'intensit\u00e0 fisiognomica e quella tendenza geometrizzante che sono tipiche del maestro. La cromia inoltre appare gi\u00e0 ridotta, come caratteristica di altre opere del maestro, con una sinfonia di colori pallidi e delicati, accostati con sobriet\u00e0. \nSanti.\nI santi nel sottarco sono: \"Girolamo, Domenico, Paolo\" e \"Francesco\" (120x46 cm ciascuno). In essi si osserva lo studio prospettico legato ai bordi inferiori delle vesti: sono scorciati rivelando i lembi inferiori e le caviglie se ottimizzati per una visione dal basso, coprenti se prevalentemente destinati a una visione frontale nei personaggi superiori. "}
{"id": "3103141", "revid": "729019", "url": "https://it.wikipedia.org/wiki?curid=3103141", "title": "Rosey (wrestler)", "text": "In WWE ha vinto una volta il World Tag Team Championship (con The Hurricane).\nCarriera da wrestler.\nGli inizi (1995\u20132001).\nAllenato insieme al cugino Eddie Fatu nella Wild Samoan Training Facility da suo zio, Afa Anoa'i Sr., Matt inizia a lottare nella World Xtreme Wrestling, circuito dello zio Afa.\nComincia a combattere nelle competizioni di coppia, formando con Samu il Samoan Gangsta Party; il duo ebbe una breve esperienza in Extreme Championship Wrestling. Durante la met\u00e0 degli anni novanta, Anoa'i compete in vari circuiti indipendenti, vincendo vari titoli di coppia.\nHeartland Wrestling Association (2001\u20132002).\nNel 2001, Anoa'i firma con la WWE e viene assegnato alla Heartland Wrestling Association (HWA) a Cincinnati, in Ohio dove, insieme a Fatu, vince il titolo di coppia.\nWorld Wrestling Entertainment (2002\u20132006).\nNel 2002, Anoa'i e Fatu vengono chiamati a combattere nel roster di Raw, assumendo il nome di 3-Minute Warning; in seguito furono assegnati come enforcers all'allora general manager di Raw Eric Bischoff. Nel 2003, dopo l'addio di Fatu, Anoa'i fu affiancato a The Hurricane e i due cominciarono a lottare insieme, formando il team chiamato \"The Hurricane &amp; Rosey\". Rosey assunse quindi il soprannome di \"S.H.I.T.\", che sta per \"Super Hero In Training\" (supereroe in allenamento). Dopo due anni, i due vinsero il World Tag Team Championship, ma il team si sciolse poco dopo che i due persero i titoli. Anoa'i fu svincolato dalla WWE nel marzo 2006.\nCircuito indipendente (2006\u20132017).\nDopo la sua esperienza in WWE, Anoa'i continu\u00f2 la sua carriera nel wrestling, apparendo in vari circuiti indipendenti.\nVita privata.\n\u00c8 figlio di Sika Anoa'i e fratello maggiore di Roman Reigns. \u00c8 parente di The Rock, Yokozuna, Umaga, Rikishi (cugini) ed \u00e8 zio di secondo grado dei gemelli Jimmy e Jey Uso.\nOltre al wrestling, Anoa'i \u00e8 stato un concorrente nel reality show americano \"Fat March\".\nMorte.\nSofferente di cuore da alcuni anni a causa del suo peso, \u00e8 morto il 17 aprile 2017 per un arresto cardiaco all'et\u00e0 di 47 anni; viene sepolto nei Pensacola Memorial Gardens di Pensacola, Florida."}
{"id": "3103148", "revid": "24823", "url": "https://it.wikipedia.org/wiki?curid=3103148", "title": "American Professional Football Association", "text": ""}
{"id": "3103151", "revid": "599013", "url": "https://it.wikipedia.org/wiki?curid=3103151", "title": "Gee", "text": ""}
{"id": "3103152", "revid": "767487", "url": "https://it.wikipedia.org/wiki?curid=3103152", "title": "3 spose per 5 mariti", "text": "3 spose per 5 mariti \u00e8 un film italiano del 2008 diretto da Pierandrea Maxia.\nTrama.\nDue piccoli paesi della Sardegna, Barrali e Donori, storicamente rivali, decidono di allearsi per aiutare quattro giovani compaesani, Mirco, Massimo, Emanuele e Alberto.\nMassimo decide di sposarsi e per festeggiare vuole riunire il quartetto di vecchi amici del paese con cui aveva condiviso gli anni della sua giovinezza. Nascono cos\u00ec una serie di vicende che si intrecciano tra di loro provocando imbarazzanti situazioni e sorprese per i protagonisti."}
{"id": "3103155", "revid": "1543377", "url": "https://it.wikipedia.org/wiki?curid=3103155", "title": "La mia storia con te", "text": "La mia storia con te \u00e8 una canzone scritta da Marco Ciappelli, Saverio Grandi, Fabio Campedelli, Luca Angelosanti e prodotta da Dado Parisini. \u00c8 il singolo di lancio per il terzo album di Alessandra Amoroso, \"Il mondo in un secondo\", nonch\u00e9 settimo singolo della cantante. Il brano debutta al secondo posto nella classifica dei singoli pi\u00f9 scaricati. Il singolo rimane in top 10 per nove settimane consecutive. \u00c8 il quarantaquattresimo singolo pi\u00f9 venduto nel 2010 in Italia.\nIl brano.\nDopo l'ufficializzazione dell'uscita del secondo album di Alessandra Amoroso, Il mondo in un secondo, avvenuta il 15 luglio 2010, la pagina ufficiale di Facebook di Alessandra Amoroso ha organizzato sul social network, il 27 agosto 2010, un evento attraverso cui, risolvendo degli indovinelli, i fans di Alessandra Amoroso hanno potuto scoprire il titolo del singolo.\nIl 30 agosto 2010 la Sony BMG pubblica la copertina digitale del singolo, oltre ad annunciare l'uscita di \"La mia storia con te\" e di \"Il mondo in un secondo\", avvenuta il 28 settembre 2010.\nIl brano viene pubblicato in anteprima sul sito ufficiale di Alessandra Amoroso. Il 1\u00ba settembre 2010 il singolo viene reso disponibile per il download digitale presso i negozi specializzati. A partire dal 3 settembre 2010 il brano entra in rotazione radiofonica.\nIl brano viene presentato \"live\" per la prima volta nella penultima tappa dell'Un'Estate Senza Nuvole Live Tour, il 3 settembre 2010 a Cagliari, in un breve estratto contenente la prima strofa e il ritornello. Lo stesso estratto del brano verr\u00e0 inserito nella scaletta del tour fino alla fine.\nIl tema della ballata \u00e8 un amore che, probabilmente, sta per finire e tutto il brano \u00e8 incentrato sulle riflessioni che comporta la crisi di quest'amore e la voglia di continuare questo amore da parte della cantante..\nIl brano viene inserito in diverse compilation: nel 2012 in \"Love 2012,\" nel 2013 in Radio Italia Story e nel 2014 in 100 Canzoni di Radio Italia e in \"Radio Italia Donne in musica\"\".\"\nNel 2015 viene incisa la versione spagnola del brano, dal titolo \"Una historia de amore\", contenuta nell'album Alessandra Amoroso.\nIl video.\nLe riprese per il videoclip sono avvenute il 31 agosto 2010 a Barcellona, in Spagna. Il videoclip viene mostrato in anteprima su Sky Uno a partire dal 16 settembre 2010, mentre dal 20 settembre 2010 viene pubblicato sul sito di TGcom insieme ad una intervista esclusiva ad Alessandra per i suoi fans. Il video \u00e8 stato prodotto da Blackmamba Productions per la regia di Fabio Jansen e Andrea Basile. \u00c8 il primo video in cui Alessandra non riveste i ruoli da protagonista, bens\u00ec da narratrice.\nCuriosit\u00e0.\nNel testo compare l'espressione \"vivere a colori\", che sarebbe stato il nome di un album di Alessandra pubblicato nel 2016."}
{"id": "3103160", "revid": "1543377", "url": "https://it.wikipedia.org/wiki?curid=3103160", "title": "Roberto di Conversano", "text": "Biografia.\nPartecip\u00f2 alla Prima Crociata (1096) con Boemondo di Taranto, prendendo parte alla battaglia di Dorileo (1097) e all'assedio di Antiochia.\nNel 1100 succede al padre nella Contea di Conversano che tenne fino alla morte. \nNel 1107 contribu\u00ec alla costruzione della cattedrale di Monopoli e il suo nome si \u00e8 conservato in un'iscrizione tracciata nell'archivolto di un finestrone della stessa chiesa.\nNel 1112 suo fratello Tancredi era stato chiamato a Bari da Costanza, vedova di Boemondo d'Altavilla, per difendere i suoi territori: ma a seguito di un'insurrezione della cittadinanza, che aveva preso in ostaggio la madre Sichelgaita, Tancredi richiese l'intervento dei fratelli, Roberto e Alessandro, conte di Matera, che risolsero la situazione (1113).\nNello stesso anno certamente mor\u00ec, perch\u00e9 il fratello Alessandro gli succedette nel dominio della Contea di Conversano.\nSpos\u00f2 Mabilia, da cui ebbe due figli: "}
{"id": "3103161", "revid": "86599", "url": "https://it.wikipedia.org/wiki?curid=3103161", "title": "C/1742 C1", "text": "C/1742 C1 \u00e8 una cometa non periodica che \u00e8 stata osservata la prima volta il 5 febbraio 1742 dall'Emisfero australe mentre la scoperta ufficiale porta la data del 5 marzo 1742 sulla base di osservazioni compiute dall'emisfero boreale.\nOrbita.\nGli elementi orbitali dell'orbita della cometa usati attualmente sono stati calcolati a partire da un relativamente corto arco osservativo oltre un secolo e mezzo dopo il passaggio della cometa, poco dopo la pubblicazione degli elementi orbitali, per coincidenza, fu scoperta un'altra cometa, la C/1907 G1 Grigg-Mellish che seguiva un'orbita molto simile, subito dopo la scoperta di questa cometa si ritenne che le due comete fossero due passaggi di una stessa cometa periodica, in seguito altri studi le indicarono come membri di una stessa famiglia di comete, attualmente si ritiene che le due comete non abbiano alcun legame tra di loro e che quindi siano due comete non periodiche. La cometa ha un'orbita retrograda."}
{"id": "3103163", "revid": "300067", "url": "https://it.wikipedia.org/wiki?curid=3103163", "title": "Lauren Ervin", "text": "Alta 191 cm, gioca come centro.\nCarriera.\nNel draft WNBA 2008, dopo avere terminato il college (Arkansas) viene scelta dalle Connecticut Sun ma a causa di un infortunio salta l'intera stagione WNBA. Si sposta quindi in Europa, nel campionato svedese, dove disputa la stagione 2008-2009 con le Sundsvall Saints. Torna quindi alle Connecticut Sun per la stagione 2009 dove disputa 8 partite prima di venire tagliata per far posto a Sandrine Gruda. Termina allora l'estate del 2009 giocando per Leones de Ponce, nel campionato portoricano. \nIn seguito vive la sua seconda esperienza oltreoceano, con le turche del Ceyhan Belediyespor. \nNell'estate del 2010 \u00e8 aggregata alle Washington Mystics per un training camp, ma non viene mai schierata in campionato. \nNel 2010-11 ha giocato con in Italia con il Club Atletico Faenza."}
{"id": "3103164", "revid": "1305772", "url": "https://it.wikipedia.org/wiki?curid=3103164", "title": "Fome zero", "text": "Il Fome Zero (termine portoghese che significa fame zero) \u00e8 un progetto governativo brasiliano introdotto dal presidente Luiz In\u00e1cio Lula da Silva nel 2003 con l'obiettivo di sradicare la fame e l'estrema povert\u00e0 in Brasile.\nContenuti del Programma.\nIl programma \u00e8 coordinato dal Minist\u00e9rio do Desenvolvimento Social e Combate \u00e0 Fome (Ministero per lo Sviluppo Sociale ed il Contrasto alla Fame) e mette in atto la strategia del governo per garantire il diritto di accesso ai prodotti alimentari di base. Il programma prende forme diverse, che vanno da aiuti finanziari diretti alle famiglie pi\u00f9 povere (con la tessera denominata \"Bolsa Fam\u00edlia\") a strategie diverse quali la costruzione di cisterne di acqua nelle zone semi-aride del Brasile, l'apertura di ristoranti a basso costo, l'educazione della popolazione a sane abitudini alimentari, la distribuzione di vitamine ed integratori del ferro, il sostegno alle fattorie a conduzione familiare e l'accesso al microcredito.\n\"Fome Zero\" \u00e8 la maggior iniziativa governativa brasiliana per il contrasto alla fame nella storia del paese sudamericano e si basa su iniziative simili messe in campo dai governi precedenti.\nEffetti.\nIl programma ha sicuramente contribuito ai recenti miglioramenti del Brasile nella lotta contro la povert\u00e0, secondo una ricerca promossa da alcune universit\u00e0 e dall'Istituto Brasiliano di Geografia e Statistica (IBGE). Una valutazione econometrica ex ante del programma Bolsa Escola ha riscontrato effetti significativi sia sulle presenze scolastiche, sia sul numero di bambini coinvolti nel lavoro minorile.\nLa Banca Mondiale, che ha istituito nel giugno 2005 un progetto denominato Bolsa Fam\u00edlia Project per assistere il governo brasiliano nella gestione del programma Bolsa Fam\u00edlia, ha dichiarato che \"Anche se il programma \u00e8 relativamente giovane, alcuni risultati sono gi\u00e0 evidenti, tra cui: (... ) contributo ad una migliore istruzione, un buon impatto sullo sviluppo dei bambini, miglior consumo alimentare, miglioramento qualitativo della dieta della popolazione \".\nUno studio effettuato dall'UNDP ha evidenziato che l'80% dei benefici del progetto Bolsa Familia giungono alle famiglie povere, che hanno un reddito inferiore alla met\u00e0 del salario minimo procapite, quindi la maggior parte dei benefici giungono effettivamente ai bisognosi. Il progetto \u00e8 inoltre risultato essere il responsabile del 20% della riduzione delle diseguaglianze sociali avvenuta in Brasile dal 2001.\nUna ricerca promossa dalla Banca Mondiale mostra una significativa riduzione del lavoro minorile tra i bambini che hanno beneficiato del programma Bolsa Familia.\nUn effetto positivo del programma che non appare immediatamente \u00e8 il significativo impatto che esso ha sulla capacit\u00e0 di nutrirsi delle famiglie pi\u00f9 povere. I bambini nelle scuole pubbliche ricevono gratuitamente un pasto al giorno (due nelle aree pi\u00f9 povere), sgravando cos\u00ec le uscite familiari dovute all'acquisto del cibo. In un sondaggio condotto tra i beneficiari del Bolsa Familia, l'82% ha dichiarato di mangiare meglio, inoltre \u00e8 risultato che le entrate delle famiglie pi\u00f9 povere sono aumentate del 25%.\nCritiche.\nNel 2003, David de Ferranti, il rappresentante per l'America Latina ed i Caraibi della Banca Internazionale per la Ricostruzione e lo Sviluppo, facente capo alla Banca Mondiale, ha criticato il programma accusandolo di una mancanza di chiara messa a fuoco, dicendo che esso non combatte la povert\u00e0 e la disparit\u00e0 sociale nel paese. Inoltre ha criticato il meccanismo delle donazioni e la raccolta e distribuzione del cibo.\n\"Fome zero\" \u00e8 considerato dai partiti di opposizione brasiliani (principalmente il PSDB e il PFL) un fallimento dovuto all'incapacit\u00e0 del governo a gestire effettivamente il programma.\nMurilo Zauith, un deputato federale del PFL, nel marzo 2005 ha dichiarato il malfunzionamento del programma, citando come esempio la morte per malnutrizione di numerosi bambini indigeni presso la citt\u00e0 di Dourados, nello Stato del Mato Grosso do Sul. Tuttavia Humberto Costa, Ministro della Salute all'epoca, consider\u00f2 il numero di decessi nella media e non allarmante."}
{"id": "3103167", "revid": "767487", "url": "https://it.wikipedia.org/wiki?curid=3103167", "title": "Ich + Ich", "text": "Ich + Ich (in italiano \"Io ed Io\"), pronunciato in tedesco anche \"Ich und ich\", \u00e8 un progetto musicale dei musicisti tedeschi Annette Humpe ed Adel Tawil. S'incontrarono in uno studio di registrazione a Berlino nel 2002, quando Adel cantava una canzone scritta da Annette. Vendettero pi\u00f9 di 2.600.000 copie nei paesi germanofoni.\nIl loro primo album, \"Ich + Ich\", fu lanciato il 18 aprile 2005, e 2 dei singoli estratti dall'album (\"Du erinnerst mich an Liebe\" e \"Dienen\") furono fra i 10 singoli pi\u00f9 venduti in Germania. Il secondo album, \"Vom selben Stern\", fu pubblicato il 29 giugno 2007, raggiunse il numero 1 nelle classifiche. Il 1\u00b0 singolo dell'album, avente lo stesso nome dell'album, raggiunse le prime 10 posizioni nelle classifiche tedesche, cos\u00ec come il 2\u00b0 ed il 3\u00b0 singolo (\"Stark\" e \"So soll es bleiben\"); tutti e 3 i singoli in Germania furono classificati come dischi di platino. Questo secondo album vendette pi\u00f9 di 1 milione di copie ed ebbe il disco di platino in Austria e Germania. Dall'album furono estratti altri 2 singoli, che non raggiunsero il successo dei primi 3: \"Nichts bringt mich runter\" e \"Wenn ich tot bin\".\nIl 13 novembre 2009 fu pubblicato il loro 3\u00ba album, \"Gute Reise\", che raggiunse un'altra volta le vette della classifica tedesca. Il loro primo singolo, \"Pflaster\", divenne il primo numero 1 del gruppo in Germania.\nNel 2010, il singolo \"So soll es bleiben\" apparve nel videogioco ufficiale di X Factor per la consolle Nintendo Wii."}
{"id": "3103170", "revid": "19933", "url": "https://it.wikipedia.org/wiki?curid=3103170", "title": "Ale il Forte", "text": ""}
{"id": "3103171", "revid": "15756", "url": "https://it.wikipedia.org/wiki?curid=3103171", "title": "Neotrobadorismo", "text": "Il neotrabadorismo \u00e8 un'avanguardia poetica sorta intorno al 1930 a causa della diffusione in Galizia della lirica medievale galiziano-portoghese, tramite l'edizione commentata di J. Joaquin Nunes (1928), rendendo possibile cos\u00ec l'emergere di un nuovo discorso poetico.\nIn questa nuova avanguardia si ricreano temi amorosi simili alle \"cantigas de amigo\" e de amor, con richiami formali (quali parallelismo, ritornello, leixapr\u00e9n, ...), e ambientali (paesaggi primaverili, fonti, mare, fiumi, ...). Soprattutto grande influenza avr\u00e0 la \"cantiga de amigo\".\nTra gli autori del neotrobadorismo emergono alcuni significativi come:\nAnche se alcuni studiosi della storia della letteratura galiziana situano il neotrobadorismo tra i movimenti d'avanguardia, solo in senso lato \u00e8 possibile mantenere questa posizione, considerando i testi che si possono includere in questa tendenza. Perci\u00f2, i primi testi neo-trovadorici appaiono come un semplice desiderio di ricreare la lirica medievale galiziano-portoghese - se non altro alcuni dei suoi elementi - o come un omaggio a questo passato eccezionale nella storia culturale della Galizia.\nFu nel contesto delle avanguardie storiche che qualche autore infatti, come \u00c1lvaro Cunqueiro, incorporer\u00e0 elementi del lirismo medievale con l'intenzione di sviluppare testi avanguardisti. In questo senso, il \"neotrobadorismo\" di Cunqueiro va nella stessa direzione e prospettiva del neo-popolarismo presente nelle pagine, per esempio, degli autori ispanici della Generazione del '27, che lottano per creare un linguaggio nuovo, utilizzando risorse popolari e pensando addirittura che la tradizione medievale aiutasse questa ricerca e che le \"cantigas de amigo\" rappresentassero una \"popolarizzazione\" del mondo trovadorico.\nTuttavia, una simile proiezione non quadra n\u00e9 con le intenzioni n\u00e9 con i versi di Ferm\u00edn Bouza-Brey, molto pi\u00f9 vincolato a una concezione formale, accademica della poesia e, senza dubbio, ben lungi da qualsiasi fisima avanguardista. E certamente, non viene nemmeno a quadrare con le prospettive n\u00e9 con i risultati del neotrobadorismo del dopoguerra - allorch\u00e9 appaiono pi\u00f9 testi inquadrabili nell'ambito di questa estetica -, tornato a una \"forma immobile\". In sintesi, osserviamo una rappresentazione di una tendenza - la quale incontra anche equivalenti nello spazio dell'architettura. Pertanto, potremmo dire che il neotrobadorismo \u00e8 una tendenza poetica non strettamente avanguardista.\nQuesto movimento neotrobadorico continuer\u00e0 nel dopoguerra fino ai nostri giorni, entrando a far parte della \"tradizione immobile\", vale a dire, di una \"estetica regionale tollerabile\"."}
{"id": "3103172", "revid": "486946", "url": "https://it.wikipedia.org/wiki?curid=3103172", "title": "Playmobil-Stadion", "text": ""}
{"id": "3103175", "revid": "729019", "url": "https://it.wikipedia.org/wiki?curid=3103175", "title": "US Open 2010 - Doppio misto", "text": "Carly Gullickson e Travis Parrott erano i detentori del titolo, ma sono stati sconfitti al primo turno da Gisela Dulko e Pablo Cuevas 6-2, 6-4.\nLiezel Huber e Bob Bryan hanno battuto in finale 6\u20134, 6\u20134 Kv\u011bta Peschke e Aisam-ul-Haq Qureshi."}
{"id": "3103177", "revid": "287204", "url": "https://it.wikipedia.org/wiki?curid=3103177", "title": "USS Bonhomme Richard", "text": "Cinque unit\u00e0 della US Navy sono state battezzate Bonhomme Richard o Bon Homme Richard, dalla traduzione in francese dello pseudonimo \"Poor Richard\" di Benjamin Franklin."}
{"id": "3103183", "revid": "1529788", "url": "https://it.wikipedia.org/wiki?curid=3103183", "title": "Beato Jacopone da Todi (Paolo Uccello)", "text": "Il Beato Jacopone da Todi \u00e8 un affresco staccato (181x59 cm) di Paolo Uccello, databile agli inizi del 1436 e conservato nell'esposizione \"I Tesori della citt\u00e0\", sezione distaccata del Museo Civico nei locali del convento di San Domenico a Prato.\nStoria.\nL'affresco proviene dalla Cappella dell'Assunta nel Duomo di Prato, dove si trovava sulla parete dietro l'altare. Venne staccato nel 1967 e collocato nel Museo dell'Opera del Duomo; alla fine degli anni novanta, con l'avvio del riallestimento del Museo Civico, venne destinato alla sede attuale.\nLa presenza del beato francescano in un ciclo di affreschi \u00e8 rara. Sicuramente doveva essere legata a una richiesta diretta del committente, magari affascinato dalle prediche di san Bernardino da Siena che elogi\u00f2 la sua carica spirituale in una serie di prediche, anche a Prato, dopo il ritrovamento delle spoglie a Todi nel 1433.\nDescrizione e stile.\nIl santo, al pari di quelli nel sottarco della cappella, \u00e8 raffigurato in una nicchia con calotta a conchiglia, tipica dell'epoca, su uno sfondo rossastro che ne evidenzia la plasticit\u00e0. Il volto, sofferente e profondamente espressivo, \u00e8 il fulcro della composizione. Egli \u00e8 vestito del saio francescano (faceva parte del gruppo detto degli Spirituali), e regge in mano un libro aperto, che cita l'inizio della sua Lauda LV: \"Che farai frate Ja[co]pone, hor se' giunto al para(g)one\", in riferimento ai dubbi del francescano sul ritrattare o meno le denunce contro Bonifacio VIII (sperando dal pontefice la revoca della scomunica e della prigione, nella quale rimase invece rinchiuso fino all'elezione del nuovo papa Benedetto XI, nel 1303). Si tratta anche di un'accusa contro la vanit\u00e0 degli interessi mondani. In basso si trova l'iscrizione che chiarifica il soggetto, pressoch\u00e9 unico nelle figurazioni del tempo: Beato Iacopo da Todi.\nIl beato, dal volto ben squadrato, mostra i segni dell'ascesi, con la pelle rugosa sul collo e sugli zigomi, gli occhi infossati, l'espressione profonda e silenziosa. \nLa parte pi\u00f9 interessante dell'affresco \u00e8 lo studio prospettico basato sul punto di vista dello spettatore, che rende visibile il lembo inferiore del saio, rivelando come l'opera fosse ottimizzata per una visione dal basso, mentre l'inclinazione della conchiglia dimostra come la nicchia immaginaria era destinata a una visione da destra, quindi a sinistra della vetrata. Anche i piedi seguono questa regola, ora scomparendo nascosti dal bordo della pedana, ora sporgendosi in avanti. Tali ricerche erano condivise, in quegli stessi anni, da Beato Angelico.\nIl chiaroscuro incisivo, la resa anatomica, la solidit\u00e0 dell'appoggio dei piedi rimandano invece all'assimilazione della lezione di Masaccio. La figura ha un impianto di severa verticalit\u00e0, forse a sottolineare il rigore morale del protagonista."}
{"id": "3103196", "revid": "287204", "url": "https://it.wikipedia.org/wiki?curid=3103196", "title": "Campionato mondiale di hockey su ghiaccio 2007", "text": "Il Campionato mondiale di hockey su ghiaccio 2007 \u00e8 stata la 71\u00aa edizione del massimo campionato di hockey su ghiaccio per nazionali organizzato dalla IIHF.\nI tornei.\nCampionato mondiale di hockey su ghiaccio maschile.\nIl 71\u00ba Campionato mondiale di hockey su ghiaccio maschile di gruppo A si \u00e8 tenuto dal 27 aprile al 13 maggio Mosca e a Myti\u0161\u010di, in Russia.\nI tornei delle divisioni inferiori si sono tenuti nelle date e nei luoghi seguenti:\nCampionato mondiale di hockey su ghiaccio femminile.\nIl 10\u00ba Campionato mondiale di hockey su ghiaccio femminile di gruppo A si \u00e8 disputato dal 3 al 10 aprile a Winnipeg e a Selkirk, in Canada.\nLe divisioni inferiori si sono svolte nelle date e nei luoghi seguenti:\nCampionato mondiale di hockey su ghiaccio U-20 maschile.\nIl 31\u00ba Campionato mondiale di hockey su ghiaccio U20 maschile di gruppo A si \u00e8 svolto dal 26 dicembre al 5 gennaio a Leksand e a Mora, in Svezia.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 maschile.\nIl 9\u00ba Campionato mondiale di hockey su ghiaccio U18 maschile di gruppo A si \u00e8 svolto dall'11 al 22 aprile a Tampere e a Rauma, in Finlandia.\nLe divisioni inferiori si sono disputate nelle date e nei luoghi seguenti:"}
{"id": "3103198", "revid": "486946", "url": "https://it.wikipedia.org/wiki?curid=3103198", "title": "Von Croy", "text": ""}
{"id": "3103205", "revid": "184755", "url": "https://it.wikipedia.org/wiki?curid=3103205", "title": "Santa monaca con due fanciulle", "text": "La Santa monaca con due fanciulle \u00e8 una dipinto frammentario a tempera su tavola (79x35 cm) di Paolo Uccello, databile al 1435 circa e conservato nella Galleria degli Uffizi a Firenze.\nStoria.\nL'opera proviene da una pala di maggiori dimensioni segmentata in epoca imprecisata: si tratta comunque dell'unico frammento conosciuto. Gi\u00e0 nella Collezione Contini Bonacossi, fu acquistata dallo Stato italiano nel 2001 e in seguito stata destinata alla galleria fiorentina, nella sala del primo Rinascimento.\nLe prime menzioni risalgono all'epoca di Stefano Bardini. Fu attribuita da Roberto Longhi nel 1928 (edito nel 1968) a Giovanni di Franco, un pittore della cerchia di Domenico Veneziano, al quale rifer\u00ec nell'occasione anche gli affreschi della Cappella dell'Assunta di Prato e l'\"Adorazione\" di Karlsruhe: tutte opere transitate poi nel catalogo di Paolo Uccello (Giovannozzi 1934; comunicazione di Longhi a Salmi 1936). La datazione lega l'opera pi\u00f9 o meno agli affreschi pratesi, con qualche oscillazione tra il 1430/31 e il 1440. Un indizio di legami con l'area pratese \u00e8 dato dal fregio a soffietto dell'ambientazione, che ricorre anche nella scena della \"Nativit\u00e0 della Vergine\" dei citati affreschi del Duomo di Prato e nel basamento architettonico di una \"Madonna\" in terracotta attribuita a Donatello e conservata nel Museo civico di Prato.\nDescrizione e stile.\nL'opera \u00e8 contenuta in una cornice a scatola apribile tipica delle opere Contini-Bonacossi, e reca su fianco sinistro il numero 113 stampigliato. L'opera \u00e8 stata tagliata in basso e a sinistra.\nIl frammento mostra un'imponente figura di una santa monaca in abito scuro, rivolta verso destra e reggente in mano un rosario. \u00c8 stata interpretata come santa Scolastica, ma pi\u00f9 probabilmente raffigura santa Monica, la madre di sant'Agostino che a Firenze aveva intitolati in monastero e una chiesa in Oltrarno. Monica inoltre \u00e8 compatibile con l'ampio abito scuro, quasi vedovile (nella cui monumentalit\u00e0 sono gi\u00e0 vivi gli echi delle Madonne di Masaccio), e con il rosario in mano, col quale tanto preg\u00f2 per la conversione del figlio. Dopo il 1430 inoltre il culto della santa sub\u00ec un rilancio, dovuto alla traslazione delle sue reliquie da Ostia a Roma. L'aureola della santa \u00e8 un disco tridimensionale lavorato a falde, indice di un vivo interesse prospettico, compatibile con opere come la \"Madonna col Bambino\" di Dublino.\nEssa si trova in una stanza prospettica, intonata a una cromia ridotta tipica dell'Uccello, basata sui rossi, i neri e l'oro. Ai suoi piedi si trovano due fanciulli, molto pi\u00f9 piccoli che contrastano per la loro vivacit\u00e0. Si trattava dunque di una precoce sacra conversazione a spazio unificato, databile agli stessi anni in cui Filippo Lippi e Beato Angelico sperimentavano l'abbandono del tradizionale polittico di gusto gotico.\nDavanti alla monaca si vedono alcuni dettagli di una figura antistante, variamente interpretabili, forse un san Pietro martire col coltello conficcato in testa, di cui si vedrebbe il manico, e con uno scuro abito domenicano, di cui si intravede un lembo inferiore. \u00c8 stato notato come il coltello sarebbe troppo in basso rispetto alla testa del santo in un'ipotetica isocefalia rispetto alla santa monaca; \u00e8 altres\u00ec possibile che le figure degradassero a esedra attorno a una figura di Maria, come accade ad esempio nella \"Pala di Santa Lucia dei Magnoli\". Meno convincente \u00e8 l'ipotesi che accanto alla monaca sia presente Maria e che il manico appartenga a uno strumento musicale suonato da un angelo (A. Angelini in \"Masaccio\", 2002)."}
{"id": "3103208", "revid": "729019", "url": "https://it.wikipedia.org/wiki?curid=3103208", "title": "Battaglia di Bellevue", "text": "La battaglia di Bellevue fu combattuta nel contesto della guerra franco-prussiana il 7 ottobre 1870, presso il centro di Bellevue, tra le forze del maresciallo di Francia Fran\u00e7ois Achille Bazaine, impegnato nell'assedio di Metz e le truppe assedianti del generale Ferdinand von Kummer. L'esercito francese non riusc\u00ec a rompere l'assedio, venendo costretto alla capitolazione a fine mese. \nSvolgimento.\nDopo un attacco il 2 ottobre su Saint-Eemy, Saint-Remy, Saint-Agathe, Bellevue e Ladonchamps, i francesi si prepararono di nuovo a forzare le linee prussiane.\nAll'1,00 di pomeriggio del 7 ottobre le posizioni dei landwher del comandante Kummer vennero assaltate dalle truppe francesi a Bellevue, Saint-Remy, a Les Petites e Les Grandes Tapes. Le forze francesi erano pi\u00f9 forti nei numeri (dai 30.000 ai 40.000 uomini), ma la resistenza dei prussiani fu molto ostinata. Contemporaneamente all'attacco sulla riva sinistra della Mosella, i francesi condussero un altro attacco sulla riva destra, sulle difese del I corpo d'armata a Servigny e Noisseville e contro il X corpo a Marloy e Char-loy. Il X corpo e il 57\u00ba e il 16\u00ba reggimento del comandante Wedell riuscirono ad attraversare a Argency il fiume e portarono un assalto sul lato sinistro di Kummer, mentre sul lato destro una brigata (il 48\u00ba e il 4\u00ba reggimento) combatt\u00e9 a Bois de Woippy. I francesi, fortemente osteggiati su pi\u00f9 lati, dovettero cedere di nuovo il terreno occupato nel corso della giornata.\nI prussiani riuscirono a prendere Saint-Remy e Bellevue nel tardo pomeriggio. Alla sera tentarono di prendere Chateau Ladonchamps, fortemente difeso dai francesi, ma l'attacco fall\u00ec per il sopraggiungere del buio che imped\u00ec l'uso delle artiglierie. I prussiani persero 1.665 uomini e 65 ufficiali."}
{"id": "3103210", "revid": "124337937", "url": "https://it.wikipedia.org/wiki?curid=3103210", "title": "Alf e Alfhild", "text": "Secondo il Gesta Danorum Alfhild, figlia del re Geato Synardus, era una Skjaldm\u00f6 che governava una propria flotta di navi vichinghe, con un equipaggio formato da giovani donne pirata, che razziava le coste del Mar Baltico.\nBiografia.\nQuando era una giovane principessa, la camera di Alfhild era protetta da una lucertola e da un serpente, che spaventavano gli ospiti indesiderati. Un principe dei Dani di nome Alf, anch'esso di discendenza geata, giunse in G\u00f6taland sconfiggendo i due animali di guardia. Ma Alfhild, avvisata dalla madre, fugg\u00ec da Alf travestendosi da uomo, e diventando Skjaldm\u00f6.\nAlf ed il suo compagno scaniano, Borgar, assieme ai marinai danesi la cercarono trovandola lungo la costa finlandese. Dopo una battaglia navale, l'elmo di Alfhild fu fatto cadere, e fu riconosciuta. Alf e Borgar ordinarono ai loro uomini di smettere di combattere, ed Alf abbracci\u00f2 Alfhild, felice di averla ritrovata. Lei decise di abbandonare i propri abiti da guerriera e di seguire Alf in Danimarca, dove si sposarono.\nAlcuni anni dopo, durante una guerra combattuta per sedare una rivolta condotta da un clan vichingo danese, Alf i fratelli ed il padre, re Sigar, furono uccisi. Della famiglia reale sopravvisse solo la figlia di Alf e Alfhild, Gurid. Dopo essere stata regina per qualche tempo, Gurid spos\u00f2 uno dei figli di Borgar, Halfd\u00e1n, generando un figlio di nome Harald, che divenne il nuovo re di Danimarca.\nContesto storico.\nSecondo i dettagli della saga, tutto questo sarebbe avvenuto nel V secolo.\nIl racconto contenuto nel Gesta Danorum di Saxo Grammaticus \u00e8 la storia di Alf e Alfhild, basata su un racconto popolare.\nNella cultura di massa.\nVi sono alcune varianti della storia. A volte Alfhild viene chiamata Awilda (o Alwilda, Alvilda, Alvild, Alvilde, Alfhilda, Avilda, Alvida, Altilda, \u00c6lfhild).\nAll'inizio del 1800, Alfhild/Awilda era un soggetto ricorrente per le storie raccontate dai membri delle ciurme delle baleniere.\nCol nome di Alvida, appare in un moderno musical danese.\nLa storia di Alf e Alfhild \u00e8 stata anche tradotta in opere italiane.\nNel 1686 apparve \"\"L'Amazzone Corsara, ovvero L'Alvilda, regina de Goti\",\" di Carlo Pallavicino.\nNel 1731 Antonio Vivaldi scrisse \"Alvilda regina de' Goti\"."}
{"id": "3103211", "revid": "19933", "url": "https://it.wikipedia.org/wiki?curid=3103211", "title": "Alfhild", "text": ""}
{"id": "3103218", "revid": "793215", "url": "https://it.wikipedia.org/wiki?curid=3103218", "title": "Contastorie", "text": "Quella del contastorie \u00e8 un'arte scenica eminentemente oratoria, pur coadiuvata dal gesto attoriale. \nDescrizione.\nLa definizione di contastorie fatica a darsi un contorno e differenziarsi dai numerosi termini consolidati nei secoli tra cui trovatore, giullare, cantastorie. Gli studi storico-filologici hanno cercato da sempre di discernere tra le varie discipline senza trovare demarcazioni cos\u00ec delineate da offrire certezza nell'uso terminologico. Si pu\u00f2 tentare comunque di definire il contastorie come fabulatore, narratore che impiega la parola enunciata in maniera da tessere per l'ascoltatore un flusso narrativo costante, armonico, coinvolgente, carico di ricche tensioni espressive. \nQuesto tipo di arte oratoria mira a trattenere l'ascoltatore-spettatore all'interno dello svolgimento narrativo senza soluzione di continuit\u00e0 in un autentico stato di sospensione del tempo e della realt\u00e0, per costruire un proprio \"tempo\", quello concertato di parole, suoni, sospensioni, del tutto simile al canto. Il contastorie si differenzia dal cantastorie perch\u00e9 usa il canto solo se necessario (ad esempio se il protagonista canta una serenata alla sua bella, o il parroco di cui si racconta recita una preghiera cantata).Il contastorie mantiene la linea della fabula con vocalit\u00e0 narrante, per vestire vocalmente i personaggi che di volta in volta entrano nel suo racconto. Deve saper uscire rapidamente dal carattere vocale dei personaggi per riprendere il flusso narrativo che \u00e8 la sostanza della fabula, mantenendo ben separati i due livelli di lettura narrato-battuta. Si serve anche di tutte le sonorit\u00e0 accessorie possibili, quelle imitative dei suoni reali, quelle paraverbali, e ogni altro suono che gli permetta di tratteggiare ambienti, situazioni, caratteri, e utile a mantenere vivo il ritmo dell'eloquio.\nIl gesto scenico del contastorie pu\u00f2 essere nullo (\u00e8 il caso di Ascanio Celestini) oppure comparire lievemente a sostegno della narrazione, o salire di visibilit\u00e0 fino a sostituirsi in brevissimi momenti alla parola. In alcuni casi pu\u00f2 perfino essere astruso dal tracciato narrativo e dai significati della fabula, con effetti di straniazione del contastorie dal suo stesso ruolo.\nIl contastorie si serve di mimica e perfino di pupazzi, ma sempre limitatamente e dentro il quadro di una narrazione orale dominante, altrimenti diviene mimo, burattinaio, danzatore, cantastorie. Spesso ci\u00f2 avviene per la incontenibile necessit\u00e0 dell'artista di attingere varie arti contigue che si fecondano reciprocamente."}
{"id": "3103220", "revid": "4175", "url": "https://it.wikipedia.org/wiki?curid=3103220", "title": "A-League 2010-2011", "text": "Il campionato di A-League 2010-2011 \u00e8 stato la 6\u00aa edizione della A-League, la massima divisione del campionato australiano di calcio. \u00c8 iniziato il 5 agosto 2010 ed \u00e8 terminato il 13 marzo 2011. Il si laurea campione d'Australia, conquistando il suo primo titolo nazionale.\nRispetto al campionato precedente cambiano i criteri di accesso alla AFC Champions League: il campionato australiano infatti ha conquistato posizioni nel ranking AFC. A qualificarsi per la AFC Champions League saranno quindi solo le prime tre squadre: le prime due alla fase ai gironi, la terza ai preliminari.\nNovit\u00e0.\nIl numero di squadre partecipanti al torneo \u00e8 stato aumentato. Infatti, alle dieci gi\u00e0 presenti la stagione precedente, si \u00e8 unito anche il Melbourne Heart.\nL'Australia guadagna un posto di accesso diretto ai gironi della AFC Champions League. Le prime tre squadre in classifica potranno partecipare al massimo torneo continentale (le prime due con l'accesso diretto, la terza passando per il preliminare).\nRegular season.\nClassifica finale.\nLegenda:\nNote:\nFinal Stages.\nQualificazione alle finali.\nLa gara si disputa tra andata e ritorno tra le prime 2 del campionato. La vincente passa in finale."}
{"id": "3103224", "revid": "2204848", "url": "https://it.wikipedia.org/wiki?curid=3103224", "title": "Madonna col Bambino (Paolo Uccello)", "text": "La Madonna col Bambino \u00e8 un dipinto a tempera su tavola (57\u00d733\u00a0cm) di Paolo Uccello, databile al 1445 circa e conservato nella National Gallery of Ireland a Dublino.\nStoria.\nLa datazione dell'opera \u00e8 alquanto controversa: alcuni la avvicinano agli affreschi della Cappella dell'Assunta a Prato (1435), altri la riferiscono a una fase pi\u00f9 tarda, a Firenze, influenzata dalle opere di Filippo Lippi. A sostegno della seconda tesi ci sarebbero anche le aureole trattate come dischi dorati e inclinate in prospettiva, legate a studi pi\u00f9 avanzati.\nLa Madonna era stata modificata in epoca imprecisata con l'aggiunta di un avvolgente manto blu, che \u00e8 stato poi rimosso in sede di restauro.\nDescrizione e stile.\nLa Madonna \u00e8 rappresentata a mezzo busto in una nicchia con calotta a conchiglia, un motivo di derivazione donatelliana allora molto popolare nelle opere di Filippo Lippi e di Luca e Andrea della Robbia.\nMaria, con un'elaborata acconciatura intrecciata, \u00e8 vestita di nero e guarda fuori dalla nicchia a sinistra, senza cercare lo sguardo dello spettatore. Dall'elegante mantello, aperto da spacchi, fuoriescono le braccia coperte da maniche chiuse da bottoncini fitti, con una resa traslucida del tessuto che ricorda la seta. Notevole \u00e8 la volumetria della testa, tramite un accentuato chiaroscuro che non esita a lasciarle, con un realistico studio della luce, il volto parzialmente in ombra, secondo un approfondimento delle opere di Masaccio. La sua compostezza contrasta con la viva gioia del Bambino, che essa regge sulla mano.\nIl fanciullo, rubicondo e dai ricci biondi, poggia su un parapetto che coincide col bordo inferiore della cornice e fa un gesto come per scavalcare il dipinto, particolarmente riuscito grazie al piedino sinistro e al ginocchio destro che travalicano gi\u00e0 il sottile listello dipinto. La madre lo trattiene con la salda presa. Forse entrambi guardano verso un ipotetico cardellino, l'uccellino simbolo della Passione.\nLa cromia essenziale, intonata a rossi, neri e toni cinerini negli incarnati, \u00e8 tipica di molte opere di Paolo Uccello. Evidente \u00e8 lo studio luminoso, che diffonde uniformemente luci ed ombre anche negli scarti meno scontati, come nei piedini di Ges\u00f9 o nei recessi della nicchia."}
{"id": "3103225", "revid": "486946", "url": "https://it.wikipedia.org/wiki?curid=3103225", "title": "Marcos Antonio Aparecido Cipriano", "text": ""}
{"id": "3103233", "revid": "1982", "url": "https://it.wikipedia.org/wiki?curid=3103233", "title": "Sindrome Budd-Chiari", "text": ""}
{"id": "3103235", "revid": "36426", "url": "https://it.wikipedia.org/wiki?curid=3103235", "title": "Cattura di Cristo (Caravaggio)", "text": ""}
{"id": "3103239", "revid": "2013396", "url": "https://it.wikipedia.org/wiki?curid=3103239", "title": "Let's Be Friends (Elvis Presley)", "text": "Let's Be Friends \u00e8 un album in edizione economica di Elvis Presley, pubblicato dalla RCA Camden Records (CAS 2408), nell'aprile 1970. il disco \u00e8 il secondo di Presley ad essere stato pubblicato dalla sottodivisione della RCA riservata ai prodotti a prezzo ridotto. L'album raggiunse la posizione numero 105 negli Stati Uniti nella classifica Billboard 200, e venne certificato disco di platino dalla RIAA.\nCome tutte le raccolte di Presley pubblicate all'epoca dalla Camden, l'album \u00e8 un misto di canzoni provenienti dalle colonne sonore dei film di Elvis e di brani scartati in sala di incisione (come la reinterpretazione di Bobby Darin \"I'll Be There\")."}
{"id": "3103262", "revid": "287204", "url": "https://it.wikipedia.org/wiki?curid=3103262", "title": "Joseph Randle", "text": "Carriera universitaria.\nNella sua prima stagione nel 2010, Randle corse per 452 yard su 82 possessi e segn\u00f2 due touchdown. Nell'annata successiva fu inserito nella seconda formazione ideale della Big 12 Conference dopo aver corso 1.216 yard su 208 portate e segnato 24 touchdown. Quest'ultima cifra fu il secondo massimo della storia dell'istituto dopo i 37 di Barry Sanders nel 1989. Nel 2012 guid\u00f2 la Big 12 con 1.417 yard corse e segn\u00f2 12 touchdown, venendo inserito nella prima formazione ideale della conference.\nCarriera professionistica.\nDallas Cowboys.\nRandle fu scelto nel corso del quarto giro del Draft 2013 dai Dallas Cowboys. Debutt\u00f2 come professionista nella settimana 4 contro i San Diego Chargers e segn\u00f2 il primo touchdown su corsa due settimane dopo nella vittoria contro i Washington Redskins. A causa dell'infortunio del running back titolare DeMarco Murray, Randle part\u00ec per la prima volta come titolare nella settimana 7 contro i Philadelphia Eagles correndo 65 yard su 19 tentativi. La sua stagione da rookie si concluse con 164 yard corse e 2 touchdown in 13 presenze, di cui 2 come titolare. Nella successiva si classific\u00f2 al secondo posto dei Cowboys yard corse (343) e touchdowns su corsa (3).\nNel terzo turno della stagione 2015, Randle segn\u00f2 un nuovo primato personale di 3 touchdown, non riuscendo per\u00f2 ad evitare la sconfitta contro i Falcons. La sua annata si chiuse guidando i Cowboys con 4 TD su corsa e al secondo posto con 313 yard corse pur avendo disputato solo sei partite."}
{"id": "3103270", "revid": "287204", "url": "https://it.wikipedia.org/wiki?curid=3103270", "title": "Crocifissione (Paolo Uccello)", "text": "La Crocifissione \u00e8 una dipinto a tempera su tavola (46x67 cm) di Paolo Uccello, databile al 1457-1458 circa e conservato nel Museo Thyssen-Bornemisza a Madrid.\nStoria.\nLa datazione dell'opera \u00e8 alquanto controversa: alcuni la avvicinano agli affreschi della Cappella dell'Assunta a Prato (1435) con la posizione sciolta della Vergine somigliante a quella dell'ancella che scende le scale nell'affresco della \"Nascita della Vergine\", mentre altri la riferiscono a una fase pi\u00f9 tarda, a dopo il rientro da Padova, influenzata dalle opere di Donatello.\nDescrizione e stile.\nSullo sfondo di un paesaggio brullo, con una montagnola al centro e altre pi\u00f9 chiare e lontane ai lati, si erge maestoso il crocifisso, affiancato da quattro santi in posizione simmetrica. Da sinistra si riconoscono Giovanni Battista, la Madonna, Giovanni evangelista e Francesco d'Assisi. Coi loro gesti, i loro sguardi e la postura rimandano continuamente al centro della rappresentazione, a Ges\u00f9, tramite un gioco di linee di forza che assomiglia, nello schema piramidale, a un reticolo prospettico a fuga centrale, tanto caro all'autore.\nLa cromia essenziale, intonata a rossi, neri e toni cinerini negli incarnati, \u00e8 tipica di molte opere dell'Uccello."}
{"id": "3103272", "revid": "1855082", "url": "https://it.wikipedia.org/wiki?curid=3103272", "title": "Francesco Vercelli", "text": "Biografia.\nNato da famiglia modesta, si laure\u00f2 in fisica nel 1908 e in matematica nel 1909 presso l'Universit\u00e0 di Torino. Qui fu assistente di Vito Volterra, che lo spinse a studiare le variazioni del livello del lago di Garda (le sesse) e la distribuzione della temperatura nei laghi e nelle rocce.\nDa qui nacque il suo interesse per l'idrografia e per l'applicazione a questa scienza dell'analisi di Fourier. Durante la prima guerra mondiale venne arruolato come ufficiale addetto al servizio meteorologico.\nNel 1919 ricevette il \"Premio Bressa\" e successivamente divenne direttore dell'Istituto Geofisico di Trieste, ruolo che conserv\u00f2 per quasi tutta la sua attivit\u00e0 lavorativa. Fu anche socio dell'Accademia dei Lincei, della Pontificia Accademia delle Scienze, dell'Istituto veneto di scienze, lettere ed arti, nonch\u00e9 presidente di un comitato del CNR.\nPer i suoi studi realizz\u00f2 un interessante strumento di calcolo analogico, l\"'analizzatore periodale\". Essenzialmente \u00e8 uno strumento che, data una curva sperimentale, permette di individuare delle funzioni periodiche la cui somma ne costituisce una buona approssimazione."}
{"id": "3103284", "revid": "34580774", "url": "https://it.wikipedia.org/wiki?curid=3103284", "title": "WEG", "text": ""}
{"id": "3103296", "revid": "123343531", "url": "https://it.wikipedia.org/wiki?curid=3103296", "title": "Fu\u00dfball-Club Bayern M\u00fcnchen 2004-2005", "text": "Questa voce raccoglie le informazioni riguardanti il Fu\u00dfball-Club Bayern M\u00fcnchen nelle competizioni ufficiali della stagione 2004-2005.\nStagione.\nLa stagione inizia con la conquista della quinta Coppa di Lega, ottenuta sconfiggendo il Werder Brema in finale. Finisce invece con la conquista di un double: la squadra vince sia la dodicesima Coppa di Germania che il diciannovesimo titolo tedesco. In entrambi i casi i bavaresi lottano sempre con lo Schalke 04: i Blu Reali arrivano infatti secondi in campionato, pur staccati di quattordici punti, e sono sconfitti 2-1 nella finale di Coppa. Intanto in Champions League i tedeschi si classificano secondi in un gruppo vinto dalla Juventus, venendo peraltro sconfitti dai bianconeri nelle due partite. Qualificatisi per la fase ad eliminazione diretta, sconfiggono l'Arsenal negli ottavi ma sono eliminati nei quarti dal Chelsea.\nOrganigramma societario.\nArea direttiva\nArea tecnica\nRosa.\n (C)\n (VC)"}
{"id": "3103297", "revid": "1543377", "url": "https://it.wikipedia.org/wiki?curid=3103297", "title": "Wilford Woodruff", "text": "Infanzia e Giovent\u00f9.\nWilford Woodruff nacque il 1\u00ba marzo 1807 a Farmington, Connecticut, da Aphek Woodruff e Beulah Thompson Woodruff.Quando aveva quindici mesi, sua madre mor\u00ec di tifo petecchiale. Dopo circa tre anni, Aphek si rispos\u00f2 con Azubah Hart Woodruff, da cui ebbe altri sei figli. Fin da piccolo lavor\u00f2 nei campi, alla segheria del padre ed andava a scuola.\nConversione e attivit\u00e0 missionaria.\nIl 31 dicembre 1833 fu battezzato con suo fratello dal missionario mormone Zera Pulsipher e l'anno successivo and\u00f2 come missionario a predicare negli Stati Uniti orientali. \n, poi part\u00ec per le isole Fox, al largo del Maine. Nel 1837 spos\u00f2 Phoebe Whittemore Carter e negli anni successivi Mary Ann Jackson, Emma Smoot Smith, Sarah Brown e Sarah Delight Stocking. Venne ordinato Apostolo il 26 aprile 1839 e successivamente si rec\u00f2 a predicare in Inghilterra, dove torn\u00f2 pi\u00f9 volte facendo di lui uno dei missionari pi\u00f9 attivi dell'epoca. \nAl suo ritorno in America condusse nel 1846 numerosi membri della Chiesa a Salt Lake City, radunati da tutta l'America settentrionale e il suo incarico fu di aiutare in numerosi modi i pionieri a raggiungere lo Utah.\nProfeta.\nDal 1856 al 1889 si occup\u00f2 di scrivere la storia della Chiesa e il 7 aprile 1889, dopo la morte di John Taylor, fu sostenuto dal Quorum degli Apostoli come Profeta e Presidente della Chiesa esortando a compiere proselitismo e a lavorare al tempio. Consacr\u00f2 anche i templi di Manti e Salt Lake City.\nNel 1890, dopo gravi tensioni con gli Stati Uniti, pubblic\u00f2 il manifesto che pose fine al matrimonio plurimo tra i mormoni con la scomunica per chi avesse continuato.\nMor\u00ec a Salt Lake nel 1898."}
{"id": "3103301", "revid": "599013", "url": "https://it.wikipedia.org/wiki?curid=3103301", "title": "Eagle-Vail", "text": "Eagle-Vail \u00e8 un centro abitato (\"census-designated place\") degli Stati Uniti d'America, situato nella contea di Eagle dello stato del Colorado. Nel censimento del 2000 la popolazione era di 2.887 abitanti.\nGeografia fisica.\nSecondo i rilevamenti dell'United States Census Bureau, Eagle-Vail si estende su una superficie di 5,1 km\u00b2."}
{"id": "3103305", "revid": "1543377", "url": "https://it.wikipedia.org/wiki?curid=3103305", "title": "Edwards (Colorado)", "text": "Edwards \u00e8 un centro abitato (\"census-designated place\") degli Stati Uniti d'America, situato nella contea di Eagle dello stato del Colorado. Nel censimento del 2000 la popolazione era di 8.257 abitanti.\nGeografia fisica.\nSecondo i rilevamenti dell'United States Census Bureau, Edwards si estende su una superficie di 102,8 km\u00b2."}
{"id": "3103306", "revid": "1318658", "url": "https://it.wikipedia.org/wiki?curid=3103306", "title": "Discografia di Luciano Ligabue", "text": "La discografia di Luciano Ligabue comprende tutte le incisioni del cantante di Correggio a partire dal 45 giri \"Anime in plexiglass/Bar Mario\" del 1988 sino agli album \"7\" e \"77+7\" del 2020.\nSingoli.\nDi seguito sono riportati i singoli pubblicati nel corso della carriera di Ligabue:\n\"Viva!\" e \"Hai un momento, Dio?\" (singoli per il mercato tedesco).\n\"Viva!\" (1996) contiene tre brani: \"Viva!\", \"Hai un momento, Dio?\" e la versione live di \"You Can't Always Get What You Want\" (feat. Mick Taylor)\n\"Hai un momento, Dio?\" (1996) contiene tre brani: \"Hai un momento, Dio?\", \"Buon compleanno, Elvis!\" e la versione live di \"You Can't Always Get What You Want\" (feat. Mick Taylor), la stessa inserita nel singolo \"Viva!\"\nBrani rari, inediti e cover.\nCollaborazioni.\nIn studio\nLive"}
{"id": "3103307", "revid": "1428919", "url": "https://it.wikipedia.org/wiki?curid=3103307", "title": "Rossano Rossetti", "text": "Vincitore di parecchie Gare Nazionali ed Interregionali, istruttore federale e maestro indiscusso di Riccardo Barbini. \nLo si pu\u00f2 definire sempre \"un piazzato sicuro\" per la regolarit\u00e0 di rendimento. Grande colpitore e con un gioco non molto spettacolare ma molto concreto.\nPalmar\u00e8s.\nI principali risultati"}
{"id": "3103311", "revid": "2023463", "url": "https://it.wikipedia.org/wiki?curid=3103311", "title": "Coppa Italia Primavera 2010-2011", "text": "La Primavera TIM Cup 2010-2011 \u00e8 stata la trentanovesima edizione del torneo riservato alle squadre giovanili iscritte al Campionato Primavera, iniziata il 21 agosto 2010 e conclusasi il 30 marzo 2011.\nDall'edizione 2010-2011 le partite dai Quarti di Finale in poi sono trasmesse live in televisione sui canali free di Sportitalia, sul digitale terrestre.\nLa finale (con turno di andata e ritorno) si \u00e8 disputata nelle date del 16 e 30 marzo 2011. La doppia sfida ha fatto registrare la vittoria della Fiorentina, che dopo l'1-1 dell'andata giocata a Firenze ha sconfitto per 3-1 la Roma all'Olimpico. Per i viola si tratta del terzo titolo nella competizione.\nTurno Preliminare.\nAndata 21 agosto 2010, ritorno 28 agosto 2010.\nPrimo Turno Eliminatorio.\nAndata il 15 settembre 2010; ritorno il 29 settembre 2010\nSecondo Turno Eliminatorio.\nAndata il 13 ottobre 2010; ritorno il 27 ottobre 2010\nOttavi di Finale.\nAndata il 10 novembre 2010; ritorno il 24 novembre 2010\nQuarti di Finale.\nAndata l'8 dicembre ed l'11 dicembre 2010; ritorno il 15 dicembre, il 22 dicembre ed il 23 dicembre 2010\nSemifinali.\nAndata il 19 gennaio 2011; ritorno il 1\u00ba febbraio 2011\nFinale.\nAndata il 16 marzo 2011; ritorno il 30 marzo 2011"}
{"id": "3103312", "revid": "1543377", "url": "https://it.wikipedia.org/wiki?curid=3103312", "title": "El Jebel", "text": "El Jebel \u00e8 un centro abitato (\"census-designated place\") degli Stati Uniti d'America, situato nella contea di Eagle dello Stato del Colorado. Nel censimento del 2010 la popolazione era di 3.801 abitanti.\nGeografia fisica.\nSecondo i rilevamenti dell'United States Census Bureau, El Jebel si estende su una superficie di 17,4 km\u00b2."}
{"id": "3103316", "revid": "36426", "url": "https://it.wikipedia.org/wiki?curid=3103316", "title": "Jacopo de' Pazzi il vecchio", "text": ""}
{"id": "3103325", "revid": "287204", "url": "https://it.wikipedia.org/wiki?curid=3103325", "title": "Calhan", "text": "Calhan \u00e8 un\"town\" degli Stati Uniti d'America, situata nella contea di El Paso dello Stato del Colorado. Al censimento del 2000 la popolazione era di 869 abitanti.\nGeografia fisica.\nSecondo i rilevamenti dell'United States Census Bureau, Calhan si estende su una superficie di ."}
{"id": "3103327", "revid": "1543377", "url": "https://it.wikipedia.org/wiki?curid=3103327", "title": "Green Mountain Falls", "text": "Green Mountain Falls \u00e8 un centro abitato (\"town\") degli Stati Uniti d'America, situato nella contea di El Paso dello Stato del Colorado. Nel censimento del 2000 la popolazione era di 773 abitanti.\nGeografia fisica.\nSecondo i rilevamenti dell'United States Census Bureau, Green Mountain Falls si estende su una superficie di 3,0 km\u00b2."}
{"id": "3103328", "revid": "1543377", "url": "https://it.wikipedia.org/wiki?curid=3103328", "title": "Monument (Colorado)", "text": "Monument \u00e8 un centro abitato (\"town\") degli Stati Uniti d'America, situato nella contea di El Paso dello Stato del Colorado. Nel censimento del 2000 la popolazione era di 1.971 abitanti.\nGeografia fisica.\nSecondo i rilevamenti dell'United States Census Bureau, Monument si estende su una superficie di 12,0 km\u00b2."}
{"id": "3103333", "revid": "1573940", "url": "https://it.wikipedia.org/wiki?curid=3103333", "title": "Chacodelphys formosa", "text": "L'opossum pigmeo del Chaco (\"Chacodelphys formosa\", ), \u00e8 un marsupiale della famiglia dei Didelphidae e l'unica specie del genere Chacodelphys, conosciuta per un solo esemplare raccolto nel 1920 nella regione del Chaco nella provincia di Formosa in Argentina.\nDescrizione.\n\"C. formosa\" \u00e8 la pi\u00f9 piccola specie conosciuta della famiglia Didelphidae. Ha una lunghezza di 68 millimetri, una coda di 55 millimetri e le zampe posteriori di 11 millimetri. Si differenzia dagli altri generi affini (\"Marmosa\", \"Micoureus\", \"Monodelphis\", \"Thylamys\", \"Tlacuatzin\", \"Gracilinanus\", \"Marmosops\" e \"Lestodelphys\") per il terzo dito delle zampe anteriori molto lungo, la pelliccia non suddivisa distintamente in tre zone cromatiche, il quarto dito delle zampe posteriori anch'esso lungo, e la coda pi\u00f9 corta del corpo. Nessun'altra specie dei generi sopra citati presenta questa combinazione di caratteri.\nTassonomia.\n\"C. formosa\" fu originariamente descritta come \"Marmosa muscolatura\" da Shamel nel 1930, ma questo nome era gi\u00e0 stato assegnato, cos\u00ec Shamel la rinomin\u00f2 \"M. formosa\". Successivamente, George Tate nel 1933 consider\u00f2 questa specie un membro del genere \"Thylamys\". In seguito l'opossum pigmeo del Chaco fu nominato in diversi modi o trattato come una specie distinta dei generi \"Marmosa\" o \"Thylamys\" fino al 1989, quando Gardner e Creighton classificarono il nome \"C. formosa\" come sinonimo di \"Gracilinanus agilis\". Poi per\u00f2 la specie fu distinta come \"G. formosus\" e, infine, Voss nel 2004 la classific\u00f2 nel nuovo genere \"Chacodelphys\"."}
{"id": "3103338", "revid": "1543377", "url": "https://it.wikipedia.org/wiki?curid=3103338", "title": "Palmer Lake", "text": "Palmer Lake \u00e8 un centro abitato (\"town\") degli Stati Uniti d'America, situato nella contea di El Paso dello Stato del Colorado. Nel censimento del 2000 la popolazione era di 2.179 abitanti.\nGeografia fisica.\nSecondo i rilevamenti dell'United States Census Bureau, Palmer Lake si estende su una superficie di 8,0 km\u00b2."}
{"id": "3103340", "revid": "125671202", "url": "https://it.wikipedia.org/wiki?curid=3103340", "title": "Sigfrido di Lussemburgo", "text": "Origine.\nLa paternit\u00e0 di Sigfrido non \u00e8 sicura, secondo alcune fonti era figlio del Conte di Bidgau, Vigerico, di cui non si conoscono gli ascendenti, che divenne Conte palatino di Lotaringia con Carlo III il Semplice, e di Cunegonda (figlia di Ermetrude, a sua volta, secondo la \"Genealogiae Comitum Flandriae\", figlia del re dei Franchi occidentali, Luigi II il Balbo).Sigfrido, figlio sicuramente di Cunegonda da parte materna era discendente di Carlo Magno (alla sesta generazione).&lt;br&gt;Per la paternit\u00e0 alcuni lo considerano figlio del secondo marito di Cunegonda, Ricwin di Verdun, mentre altri ancora, lo considerano figlio di un eventuale terzo marito di Cunegonda di cui non si conoscono n\u00e9 il nome n\u00e9 gli ascendenti.&lt;br&gt;Comunque la vicinanza con Vigerico di Bidgau ci fu, in quanto il futuro papa Gerberto di Aurillac, nella lettera n\u00b0 XXXV delle \"Gerberti Epistolae\", cita (\"Godefridum, patruumque eius Sigifridum\") Sigfrido come zio paterno di Goffredo I di Verdun, nipote di Vigerico di Bidgau (Vigerico era il nonno).\nBiografia.\nSigfrido eredit\u00f2 dal padre terreni nell'Alta Lorena; secondo John Allyne Gade, nel suo \"Luxembourg in the Middle Ages\" (non consultato), le sue propriet\u00e0 erano a Feulen, Hosingen, Monnerich Roussy e Berncastel\nSebbene usasse il titolo di Conte, tale titolo fu attribuito a Guglielmo, conte di Lussemburgo circa centocinquanta anni dopo. Nel centro dei suoi domini costru\u00ec il castello di Lussemburgo attorno alla quale si svilupp\u00f2 l'omonima citt\u00e0, su un terreno di propriet\u00e0 della abbazia di San Massimino di Treviri, come ci viene confermato dal documento n\u00b0 211 del \"Mittelrheinisches Urkundenbuch I\". La propriet\u00e0 del castello gli venne riconosciuta sempre nel documento n\u00b0 211, datato 17 aprile 963, dal vescovo di Colonia e Duca di Lotaringia, Bruno I di Colonia, fratello del re di Germania e imperatore, Ottone I.\nSigfrido (\"comitis Sigifridi fidelis nostri\"), nel 973 ricevette direttamente dall'imperatore Ottone I (\"Otto divina facente clementia imperator augustus\") il titolo di difensore del monastero di San Willibrod di Echternach come ci viene confermato dal documento n\u00b0 427 degli Ottonis I diplomata, del 15 marzo di quell'anno.\nNel 981, Sigfrido (\"Sigefridi comitis et rerum S Maximini advocatis\"), ricevette da Egberto, arcivescovo di Treviri (\"Ekebertus diuina fauente clementia Treuerice sedie archiepiscopus\") il titolo di difensore dell'abbazia di San Massimino di Treviri come ci viene confermato dal documento n\u00b0 255 del \"Mittelrheinisches Urkundenbuch I\". \nSigfrido, nel 984, partecip\u00f2, assieme al Conte di Bidgau e Methingau, Goffredo ed altri alla conquista della citt\u00e0 di Verdun, si impadronirono della citt\u00e0, allontanandone gli abitanticome ci riporta il \"Richeri Historiarum III\". Venuto a conoscenza dell'accaduto il Re dei Franchi Occidentali, Lotario IV, ancora secondo il \"Richeri Historiarum III\", nel 985, attacc\u00f2 la Lotaringia e si impadron\u00ec della citt\u00e0 di Verdun e Sigfrido venne fatto prigioniero assieme agli altri difensori,tra cui Goffredo, che l'aveva difesa valorosamente.\nSigfrido mor\u00ec nel 998, secondo la \"Vit\u00e6 Heinrici et Cunegundis Imperatores\" il 28 ottobre (\"5 Kal Novembris Sigefridus Kunuz comes, pater Chunigundis imperatricis, obiit\").\nMatrimonio e discendenza.\nIntorno al 950 Sigfrido aveva sposato Edvige di Nordgau (937-992) figlia del conte Eberardo IV di Nordgau e di Luitgarda di Lotaringia. Il matrimonio viene confermato da due documenti del \"Mittelrheinisches Urkundenbuch I\": il primo \u00e8 il n\u00b0 220, del 964, in cui Sigfrido cita la moglie assieme al figlio primogenito, Enrico (\"coniunx mea Hadewige, filiusque noster Henricus\"); il secondo \u00e8 il n\u00b0 268, inerente ad una donazione, datata 993, in cui Sigfrido si cita insieme alla moglie (\"cum coniuge mea Hadewihe\").&lt;br&gt;Sigfrido da Edvige ebbe 11 figli:"}
{"id": "3103342", "revid": "1543377", "url": "https://it.wikipedia.org/wiki?curid=3103342", "title": "Ramah (Colorado)", "text": "Ramah \u00e8 un centro abitato (\"town\") degli Stati Uniti d'America, situato nella contea di El Paso dello Stato del Colorado. Nel censimento del 2000 la popolazione era di 220 abitanti.\nGeografia fisica.\nSecondo i rilevamenti dell'United States Census Bureau, Ramah si estende su una superficie di 0,6 km\u00b2."}
{"id": "3103343", "revid": "501405", "url": "https://it.wikipedia.org/wiki?curid=3103343", "title": "Chacodelphys", "text": ""}
{"id": "3103348", "revid": "599013", "url": "https://it.wikipedia.org/wiki?curid=3103348", "title": "Basilica di Paray-le-Monial", "text": "La basilica du Sacr\u00e9-Coeur \u00e8 un edificio religioso di Paray-le-Monial in Borgogna: considerato uno dei pi\u00f9 rappresentativi dell'architettura romanica francese, fu costruito a partire dal XII secolo sul modello della scomparsa Abbazia di Cluny, in scala ridotta.\nStoria.\nEsistente fin dall'XI secolo come monastero, fu ricostruita in forme monumentali a partire dalla met\u00e0 del XII secolo. I lavori procedettero molto lentamente per concludersi nel XIV secolo in epoca gotica.\nFu posta, come priorato, sotto l'autorit\u00e0 di Cluny e fu uno dei luoghi di pellegrinaggio pi\u00f9 frequentati della Francia\nL'edificio fu rimaneggiato per alcune parti nel XIX secolo.\nDescrizione.\nLa pianta presenta un impianto a tre navate piuttosto corte, incrociate ad un transetto ad una sola navata. Il coro \u00e8 costituito da un'abside semicircolare a deambulatorio con tre cappelle radiali.\nLa navata centrale ed il transetto sono coperti con volta a botte a sesto acuto e presenta l'elevazione interna a vari livelli tipica dell'architettura romanica con arcate su pilastri di aspetto pre-gotico, tribuna cieca e claristorio con piccole finestrature).\nI capitelli sono decorati generalmente con motivi vegetali (foglie di acanto) ma alcuni presentano figurazioni, generalmente di animali.\nL'esterno dell'edificio si presenta molto sobrio, con possenti murature. Tra le scarse decorazioni risalta il portale del braccio sinistro del transetto, decorato con motivi floreali e geometrici\nLa crociera \u00e8 sormontata da un'alta torre e la facciata \u00e8 stretta tra due altre torri pi\u00f9 piccole.\nIl complesso edilizio comprende altri edifici tra cui un chiostro ricostruito nel XVIII secolo.\nL'intitolazione attuale \u00e8 dovuta alle visioni di santa Marguerite-Marie Alacoque, nel XVII secolo e poco distante dalla basilica si trova la Cappella dell'Apparizione che conserva le reliquie della santa."}
{"id": "3103353", "revid": "1543377", "url": "https://it.wikipedia.org/wiki?curid=3103353", "title": "Fountain (Colorado)", "text": "Fountain \u00e8 un centro abitato (\"city\") degli Stati Uniti d'America, situato nella contea di El Paso dello Stato del Colorado. La citt\u00e0 \u00e8 localizzata 16\u00a0km a sud di Colorado Springs.\nNel censimento del 2000 la popolazione era di 15.197 abitanti.\nGeografia fisica.\nSecondo i rilevamenti dell'United States Census Bureau, Fountain si estende su una superficie di 36,3 km\u00b2."}
{"id": "3103362", "revid": "124808", "url": "https://it.wikipedia.org/wiki?curid=3103362", "title": "Le juge est une femme", "text": ""}
{"id": "3103363", "revid": "827882", "url": "https://it.wikipedia.org/wiki?curid=3103363", "title": "Chunk (personaggio)", "text": "Chunk \u00e8 un personaggio di supporto immaginario pubblicato dalla DC Comics. Comparve per la prima volta in \"The Flash\" vol. 2 n. 9 (febbraio 1988), e fu creato da Mike Baron e Jackson Guice.\nBiografia del personaggio.\nIl fisico ed ingegnere Chester P. Runk non ha nessun parente in vita. Chester era un ragazzo prodigio ed un diplomando del M.I.T., ma aveva anche dei seri problemi fisiologici. Secondo Cyborg, all'et\u00e0 di 24 anni, Runk cre\u00f2 una macchina di \"trasmissione della materia\", un dispositivo di teletrasporto rudimentale a lungo raggio. A causa della mancanza di procedure di sicurezza ragionevoli da parte di Runk, la sua macchina esplose e divenne parte del suo corpo dopo la sperimentazione del primo test sul raggio di capacit\u00e0 di teletrasporto. L'incidente lo rese super forte ed elastico, e gli confer\u00ec il potere di teleportarsi ovunque desiderasse, sia dentro che fuori dalla Terra. Fu anche costretto ad assorbire fisicamente un peso pari a 47 volte il suo peso corporeo in materia super densa, come i diamanti, solo per fare s\u00ec che la macchina non lo mangiasse o non lo facesse collassare in una dimensione minore di quelle a cui aveva accesso. Chester divenne un buco nero umano. Runk fin\u00ec per attirare l'attenzione di Flash durante un furto dove l'eroe lo vide letteralmente mangiare dei diamanti per nutrire la macchina. Lo vide poi rubare del materiale altamente avanzato e costoso. Sembr\u00f2 che Chunk fosse stato diagnosticato come mentalmente instabile prima dell'incidente, e vide un terapista di nome Jarret Parker per anni.\nIl Nulla.\nChester poteva accedere ad una dimensione in miniatura locale che chiamava il Nulla, una terra sterile e rocciosa, casa di alcune creature preistoriche. Mand\u00f2 laggi\u00f9 parecchie persone in tre anni fin dal suo incidente, e i primi furono Jarret Parker, il suo ex psichiatra, e Karin Preus, una donna che respinse le sue avance. Molte dozzine di curiosi, molti dei quali colpevoli solo dell'aver infastidito Chunk, furono presi e costretti a vivere nelle terre desolate del Nulla, dove impararono a cacciare le lucertole, gli insetti e rettili alati volanti che abitavano nei canyon. Alcuni sopravvissuti utilizzavano il guano dei rettili alati per coltivare i semi trovati in alcune auto assorbite da Chunk. Sfortunatamente, la maggior parte delle persone assorbite da Chunk erano assassini, sadici e criminali. Alcuni dei gruppi nomadi di criminali si convertirono al cannibalismo. Durante un combattimento contro di lui, Flash fu assorbito da Chunk e inviato nel Nulla, dove l'eroe un\u00ec le forze ad un gruppo di persone ancora sane di mente. Wally riusc\u00ec a convincere Chunk che gli sarebbe stato dato dell'aiuto se avesse rilasciato tutte le persone assorbite. Chester allora confess\u00f2 a Wally che non poteva controllarsi quando liberava il Nulla; la singolarit\u00e0 parzialmente formata semplicemente lo rigett\u00f2 quando cominci\u00f2 ad avere fame. Chester acconsent\u00ec, e ulteriori investigazioni da parte della polizia lo dichiararono innocente verso ogni accusa.\nNon riusc\u00ec a rimettere tutte le sue vittime sulla retta via, anche se non smise mai di tentare. Infine, ritornarono tutti sulla Terra in \"Flash\" vol. 2 n. 20, durante un party d'addio dato dai Nemici per Capitan Cold. Wally West fu invitato come gag, da Trickster, e vi giunse con Chunk. Sfortunatamente, le vittime distrussero la sala da ballo dell'hotel che ospitava la cerimonia, nel quale giunsero fin quasi ad istigare una rivolta. Wally e i Nemici aiutarono la polizia a calmare la folla prima che si trovassero fuori mano.\nIn una storia di recupero in \"Flash Annual\" n. 2, un gruppo di scienziati si avvicin\u00f2 a Chunk, chiedendogli di poter studiare il Nulla. Cos\u00ec, Chunk invi\u00f2 l\u00ec uno degli scienziati (che sfortunatamente per lui non era preparato). Non appena lo scienziato oltrepass\u00f2 numerose dimensioni, inclusa quella in cui si trovava Wally, una con delle puntine affilate come rasoi, e addirittura una senz'aria, ritorn\u00f2 sulla Terra apparentemente incolume. Il suo commento fu che secondo lui vi era un grande cataclisma interdimensionale, e i poteri di Chunk gli davano l'accesso ai resti. Mentre questo vago commento sembr\u00f2 essere un riferimento a \"Crisi sulle Terre infinite\" in cui il multiverso DC venne distrutto, non fu mai stabilita una connessione ufficiale.\nRimozione dei rifiuti ed altre battaglie.\nSuccessivamente, \"Chunk\" lavor\u00f2 come Specialista della Rimozione dei Rifiuti, poich\u00e9 credeva che \"tutti desiderano che qualcosa sparisca\". Divenne un caro amico di Wally West, e per qualche periodo la madre di Wally fu la sua segretaria. Grazie al giro di soldi che entravano con il suo lavoro, Chunk fu in grado di acquistare l'ex casa di Wally, e di trasferirsici con un gruppo di parenti alla lontana. Durante questo periodo, Chester venne a contatto con una delle poche cose che non poteva rimuovere, un enorme tumore al cervello di una donna molto malata. Contro la sua spiegazione di offerta in denaro, Chester spieg\u00f2 che dato che non poteva vedere il tumore, non poteva rimuoverlo. La donna se ne and\u00f2, ma non senza aiuto, un visitatore amichevole le offr\u00ec un passaggio a casa.\nChester \u00e8 al momento impegnato con una ex-fidanzata di Wally, Connie Nolesky.\nAd un certo punto durante questo periodo, si alle\u00f2 con la squadra ad-hoc di Amanda Waller, gli Shadow Fighters, un gruppo eterogeneo creato per sconfiggere Eclipso. Armato, si un\u00ec alla battaglia finale e giunse persino a confrontarsi faccia a faccia con Eclispo.\nDurante la campagna di Blacksmith di impadronirsi delle Citt\u00e0 Gemelle, un criminale di nome Plunder spar\u00f2 a Chunk con l'unica cosa che poteva ferirlo, un proiettile con un frammento di nana bianca (la sostanza che Atomo usa per rimpicciolirsi). Il foro di proiettile apr\u00ec un vortice nel suo corpo, che succhi\u00f2 ogni cosa intorno a lui, incluse le persone e la luce. Il Dipartimento di Polizia di Central City chiam\u00f2 il Dipartimento di Polizia di Keystone City al fine di farsi dare una mano da Flash, ma anche il super velocista fin\u00ec per essere risucchiato dal vortice. La situazione si risolse quando Wally richiuse il foro di proiettile nel corpo di Chunk."}
{"id": "3103364", "revid": "3791", "url": "https://it.wikipedia.org/wiki?curid=3103364", "title": "FINA World Water Polo Championship", "text": ""}
{"id": "3103370", "revid": "1086846", "url": "https://it.wikipedia.org/wiki?curid=3103370", "title": "Associazione Calcio Fiorentina 1939-1940", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1939-1940.\nStagione.\nQuest'anno la Fiorentina lotta fino alle ultime giornate e riesce a salvarsi grazie alla miglior differenza reti. Cambia anche l'allenatore: Giuseppe Galluzzi sostituisce l'austriaco Rodolfo Soutschek.\nIl cambio di allenatore a stagione in corso segner\u00e0, per la Fiorentina un momento importante, con il passaggio dal classico \"metodo\" al moderno \"sistema\", una evoluzione tattica che contribuir\u00e0 a lanciare la squadra la stagione successiva. Stagione sfortunata per la squadra viola che \u00e8 bersagliata dagli infortuni, quello di Menti in prima linea.\nI viola si aggiudicano per\u00f2 il primo importante trofeo della loro storia la Coppa Italia giunta alla sesta edizione, superando in ordine: al primo turno nei sedicesimi di finale il Cavagnaro (7-1), negli ottavi il Milan (1-1 e 5-0 nella ripetizione), ai quarti la Lazio (4-1) e in semifinale si sbarazzano della Juventus (3-0). Nell'epilogo finale, il 15 giugno 1940, i toscani superano il Genova 1893 con rete di Caloria al 26'."}
{"id": "3103371", "revid": "1543377", "url": "https://it.wikipedia.org/wiki?curid=3103371", "title": "Manitou Springs", "text": "Manitou Springs \u00e8 un centro abitato (\"city\") degli Stati Uniti d'America, situato nella contea di El Paso dello Stato del Colorado. Nel censimento del 2000 la popolazione era di 4.980 abitanti.\nGeografia fisica.\nSecondo i rilevamenti dell'United States Census Bureau, Manitou Springs si estende su una superficie di 7,8 km\u00b2."}
{"id": "3103372", "revid": "3791", "url": "https://it.wikipedia.org/wiki?curid=3103372", "title": "LEN European Water Polo Championship", "text": ""}
{"id": "3103374", "revid": "124808", "url": "https://it.wikipedia.org/wiki?curid=3103374", "title": "Florence Larrieu, le juge est une femme", "text": ""}
{"id": "3103375", "revid": "124808", "url": "https://it.wikipedia.org/wiki?curid=3103375", "title": "Alice Nevers, le juge est une femme", "text": ""}
{"id": "3103376", "revid": "124431499", "url": "https://it.wikipedia.org/wiki?curid=3103376", "title": "Cucina reggiana", "text": "La cucina reggiana \u00e8 l'insieme delle specialit\u00e0 culinarie prodotte nella provincia di Reggio Emilia. Le specialit\u00e0 reggiane presentano molte somiglianze con quelle delle altre cucine emiliane e limitrofe, come ad esempio quella mantovana.\nElemento principe della cucina di Reggio Emilia \u00e8 il maiale, allevato fin dal medioevo nei territori circostanti. Dal suino, oltre ai salumi insaccati come prosciutti, salami, viene ricavato lo strutto, ingrediente base nelle cucine reggiane. Grande importanza viene data al formaggio, quasi esclusivamente Parmigiano-Reggiano, ed ai latticini, come il burro. Tra le verdure spiccano gli spinaci e le bietole, usati in due dei pi\u00f9 noti piatti reggiani: i tortelli verdi e l'erbazzone.\nSono elencati qui di seguito alcuni piatti tipici della cucina reggiana:"}
{"id": "3103378", "revid": "1543377", "url": "https://it.wikipedia.org/wiki?curid=3103378", "title": "Security-Widefield", "text": "Security-Widefield \u00e8 un centro abitato (\"census-designated place\") degli Stati Uniti d'America, situato nella contea di El Paso dello Stato del Colorado, a sud della citt\u00e0 di Colorado Springs. Nel censimento del 2000 la popolazione era di 29.845 abitanti.\nGeografia fisica.\nSecondo i rilevamenti dell'United States Census Bureau, Security-Widefield si estende su una superficie di 38,9 km\u00b2."}
{"id": "3103379", "revid": "1543377", "url": "https://it.wikipedia.org/wiki?curid=3103379", "title": "Mpule Kwelagobe", "text": "Biografia.\nInizialmente aveva partecipato a Miss Mondo 1997, ma non si era classificata. Mpule Kwelagobe \u00e8 stata la prima Miss Universo Botswana (nel 1997), e la prima Miss Botswana a partecipare a Miss Universo, dove \u00e8 stata incoronata nel maggio 1999.\nConseguentemente alla vittoria del titolo, Mpule Kwelagobe \u00e8 diventata testimonial di diverse associazioni che combattono l'AIDS, oltre che promotrice di una maggiore diffusione dell'educazione sessuale. Grazie al suo impegno sociale nel 2000 \u00e8 stata nominata ambasciatrice delle Nazioni Unite. Il World Economic Forum l'ha scelta nel 2003 come \"Global Leader for Tomorrow\" (GLT) e nel 2006 come \"Young Global Leader\" (YGL).\nMpule Kwelagobe ha ottenuto una laurea in scienze politiche presso la Columbia University."}
{"id": "3103383", "revid": "610351", "url": "https://it.wikipedia.org/wiki?curid=3103383", "title": "Campionati italiani estivi di nuoto 1905", "text": "I VII Campionati italiani di nuoto si sono svolti a Bracciano, nelle acque del lago, il 14 agosto e il 15 agosto 1905. Come l'anno precedente il programma, oltre alle gare dello stadio (185m) e del miglio (1852m) ha previsto gare in pi\u00f9 stili, alcuni non pi\u00f9 usati in competizioni ufficiali, come il nuoto sul fianco e quello a bracciate. Lo stile \"sul petto\" \u00e8 quello che oggi chiamiamo a rana. in aggiunta alle gare ufficiali, Emanuele Mantero ha vinto quella dei 50 metri e Mario Albertini quella del quarto di miglio, entrambe per\u00f2 non ufficiali.\nPodi.\nSino al 1931 venivano usati cronometri precisi al quinto di secondo (0,2 sec.); i tempi sono stati riportati usando i decimi di secondo, ne segue che le cifre dei decimi appaiano sempre pari."}
{"id": "3103388", "revid": "230990", "url": "https://it.wikipedia.org/wiki?curid=3103388", "title": "Paul Hewson", "text": ""}
{"id": "3103389", "revid": "2134764", "url": "https://it.wikipedia.org/wiki?curid=3103389", "title": "Martin Rueda", "text": ""}
{"id": "3103390", "revid": "307923", "url": "https://it.wikipedia.org/wiki?curid=3103390", "title": "Orlan", "text": ""}
{"id": "3103396", "revid": "1305772", "url": "https://it.wikipedia.org/wiki?curid=3103396", "title": "Unione internazionale di cristallografia", "text": "L'Unione internazionale di cristallografia (o International Union of Crystallography o IUCr) fa parte dell'International Council for Science (ICSU) ed \u00e8 stata creata nel 1948 grazie all'aiuto di Ralph Walter Graystone Wyckoff, allo scopo di assistere la comunit\u00e0 mondiale dei cristallografi.\nRalph Walter Graystone Wyckoff assolse le funzioni di vicepresidente e presidente all'interno dell'Unione Internazionale di Cristallografia nel periodo tra il 1951 e il 1957."}
{"id": "3103397", "revid": "125488618", "url": "https://it.wikipedia.org/wiki?curid=3103397", "title": "Andrea Martin", "text": "Ex moglie dell'attore e regista Bob Dolman da cui ha avuto due figli, Joe e Jack.\nDoppiatrici italiane.\nDa doppiatrice \u00e8 sostituita da:"}
{"id": "3103400", "revid": "599013", "url": "https://it.wikipedia.org/wiki?curid=3103400", "title": "Anette Pedersen", "text": "Carriera.\nAnette Pedersen ha gareggiato in competizioni internazionali negli anni '90.\nNel 1994 ha vinto la medaglia d'argento ai mondiali di Wellington alle spalle dell'australiana Emma Carney e davanti alla neozelandese Sarah Harrow.\nHa sfiorato per ben due volte il podio ai campionati europei di triathlon: nel 1993 agli europei di Echternach, vinti dalla tedesca Simone Westhoff con un tempo di 2:08:58, \u00e8 arrivata a poco pi\u00f9 di 30\" dalla terza classificata - la francese Lydie Reuze - mentre agli europei di Eichstatt dell'anno successivo, vinti dalla tedesca Sonja Krolik davanti alla connazionale Simone Westhoff e alla francese Isabelle Mouthon-Michellys, Anette ha terminato la gara a meno di un minuto proprio dalla francese Isabelle.\nIn precedenza, \u00e8 arrivata tra le prime dieci in gare valide per i Campionati europei in altre due occasioni: 9\u00ba a Genf nel 1991 e 6\u00ba a Lommel nel 1992."}
{"id": "3103403", "revid": "287204", "url": "https://it.wikipedia.org/wiki?curid=3103403", "title": "Sucellos", "text": "Sucellos o Sucellus era un'antica divinit\u00e0 celtica dell'agricoltura, delle foreste e delle bevande alcooliche.\nIl suo nome vorrebbe dire \"colui che batte bene\", che lo collegherebbe in maniera molto forte al proprio martello.\nSucellos viene mostrato come un uomo di mezza et\u00e0 con barba ed un grande martello come attributo; pu\u00f2 reggere una coppa o una patera e viene raffigurato a volte con la moglie Nantosuelta.\nI Romani identificarono Sucellos con il loro Silvano per via del comune carattere agreste.\nSucellos pu\u00f2 anche essere il corrispettivo gallico del posteriore dio irlandese Dagda, anch'esso infatti possiede un maglio, una mazza e un calderone dell'abbondanza.\nSecondo alcuni studiosi sarebbe poi il Dis Pater gallico, in quanto custode, tramite il calderone, delle ricchezze e in quanto \"buon battitore\" decisore della vita e della morte degli uomini, come il corrispettivo Dagda. \nDagda inoltre era sposo della M\u00f3rr\u00edgan, Sucellos \u00e8 raffigurato spesso con la dea Nantosuelta, anch'essa divinit\u00e0 con corvo e simbolo di fertilit\u00e0 e regalit\u00e0."}
{"id": "3103404", "revid": "92723", "url": "https://it.wikipedia.org/wiki?curid=3103404", "title": "Alexander Panaiotov Alexandrov", "text": ""}
{"id": "3103412", "revid": "190578", "url": "https://it.wikipedia.org/wiki?curid=3103412", "title": "Wendy Fitzwilliam", "text": "Vincitrice del concorso Miss Universo Trinidad e Tobago, Wendy Fritzwilliam \u00e8 la seconda donna di colore, nonch\u00e9 la seconda rappresentante di Trinidad e Tobago, ad aver vinto il titolo di Miss Universo, dopo la vittoria di Janelle Commissiong nel 1977.\nDurante il suo anno di Miss Universo, Wendy Fitzwilliam ha ottenuto dalle nazioni Unite il titolo di ambasciatrice del Fondo delle Nazioni Unite per la Popolazione e di ambasciatrice del Programma delle Nazioni Unite per l'AIDS/HIV. Ha, poi, conseguito il titolo di avvocato all'Universit\u00e0 delle Indie occidentali.\nIn seguito la Fitzwilliam ha registrato un demo di musica jazz, ed \u00e8 spesso apparsa come giudice in vari concorsi di bellezza come Miss Guyana, Miss Trinidad e Tobago e lo stesso Miss Universo."}
{"id": "3103424", "revid": "33689", "url": "https://it.wikipedia.org/wiki?curid=3103424", "title": "Orchidee nere (romanzo)", "text": ""}
{"id": "3103426", "revid": "1745361", "url": "https://it.wikipedia.org/wiki?curid=3103426", "title": "Nantosuelta", "text": "Nantosuelta era una divinit\u00e0 celtica femminile.\nNantosuelta era la dea della terra e dispensatrice di fertilit\u00e0, moglie di Sucellos; \u00e8 rappresentata con in mano una coppa o, in epoca romana, una cornucopia, ma a Metz c'\u00e8 un bassorilievo che la raffigura con un corvo, quindi poteva forse essere legata anche a culti inferi.\nIl suo nome dovrebbe significare \"ruscello tortuoso\" oppure \"valle assolata\". \u00c8 stata anche paragonata alla Dea irlandese M\u00f3rr\u00edgan, in quanto potrebbe essere la sua versione continentale."}
{"id": "3103428", "revid": "111433", "url": "https://it.wikipedia.org/wiki?curid=3103428", "title": "Alm\u00e1ttki \u00e1ss", "text": "Hinn alm\u00e1ttki \u00e1ss (l'onnipotente \"dio\" \"\u00e1ss\") \u00e8 una divinit\u00e0 norrena sconosciuta citata in un'invocazione islandese su un diadema ad anello. Questa preghiera viene citata specialmente nel Landn\u00e1mab\u00f3k (Hauksb\u00f3k 268):\nTeorie.\nSono state avanzate numerose ipotesi sull'identit\u00e0 di questa divinit\u00e0.\nThor.\nL'identificazione con Thor \u00e8 sicuramente la pi\u00f9 comune. L'aggettivo \"onnipotente\" si lega bene con lui ed era una divinit\u00e0 importante al tempo della colonizzazione dell'Islanda.\nUllr.\nL'\"alm\u00e1ttki \u00e1ss\" potrebbe anche essere \"Ullr\", dato che nell'Atlakvi\u00f0a Gudrun cita le preghiere Gunnar presenti sull'anello di Ullr. Secondo Rudolf Simek questa teoria sarebbe in contraddizione con la relativa importanza del culto di Ullr.\nOdino.\nL'espressione potrebbe fare riferimento ad \"Odino\", dato che era il pi\u00f9 importante dio del pantheon norreno. Ma oltre al fatto che il suo culto non era molto diffuso in Islanda, la sua natura impredicibile sembra contrastare con questa soluzione.\nT\u00fdr.\nRudolf Simek ipotizza anche che \"alm\u00e1ttki \u00e1ss\" potrebbe essere \"T\u00fdr\". Anche se questo dio era poco conosciuto in Islanda, il giuramento era legale, e T\u00fdr era storicamente legato alla legge.\nCristianesimo.\nInfine, dato che la preghiera fu trasmessa da un autore cristiano, l'\"alm\u00e1ttki \u00e1ss\" potrebbe avere avuto un significato cristiano. John Lindow quindi ipotizza che forse l'autore \u00ab...considerava l'\"almighty \u00e1ss\" come una nobile anticipazione pagana della nuova religione che stava arrivando\u00bb. R\u00e9gis Boyer condivide questa ipotesi, sottolineando il fatto che il termine \"alm\u00e1ttki\" non si trova in nessun altro contesto pagano."}
{"id": "3103429", "revid": "287204", "url": "https://it.wikipedia.org/wiki?curid=3103429", "title": "Almattki ass", "text": ""}
{"id": "3103431", "revid": "298229", "url": "https://it.wikipedia.org/wiki?curid=3103431", "title": "Campionati italiani estivi di nuoto 1906", "text": "Gli VIII Campionati italiani di nuoto si sono disputati a Pallanza, nelle acque del Lago Maggiore, il 1\u00ba settembre 1906. Il programma \u00e8 stato ridotto rispetto alle due edizioni precedenti, eliminando tutte le nuotate \"artistiche\" (cio\u00e8 in uno stile che non fosse quello \"libero\"), e oltre alle gare dello stadio (185m) e del miglio (1852m) si \u00e8 assegnato il primo titolo nazionale del nuoto di fondo.\nPodi.\nSino al 1931 venivano usati cronometri precisi al quinto di secondo (0,2 sec.); i tempi sono stati riportati usando i decimi di secondo, ne segue che le cifre dei decimi appaiano sempre pari."}
{"id": "3103440", "revid": "1745361", "url": "https://it.wikipedia.org/wiki?curid=3103440", "title": "Nemetona", "text": "Nemetona \u00e8 una dea celtica.\nSecondo due teorie il nome \"Nemetona\" potrebbe essere quello di una divinit\u00e0 eponima del popolo germanico dei Nemeti, oppure di una dea dei boschi (\"nemeton\" in celtico): questa teoria sarebbe la pi\u00f9 probabile, dal momento che raffigurazioni della dea sono presenti a Bath e a Treviri.\nEra moglie del dio Leucezio, con il quale era ritratta."}
{"id": "3103445", "revid": "33689", "url": "https://it.wikipedia.org/wiki?curid=3103445", "title": "Ordine di San Ferdinando (Spagna)", "text": ""}
{"id": "3103447", "revid": "932277", "url": "https://it.wikipedia.org/wiki?curid=3103447", "title": "San Pietro da Masaccio", "text": "Il San Pietro da Masaccio \u00e8 un disegno a penna e sanguigna su carta (31,7 \u00d7 19,7 cm) di Michelangelo Buonarroti, databile al 1488-1490 circa e conservato nel Staatliche Graphische Sammlung di Monaco di Baviera. Si tratta di una copia dall'affresco del \"Pagamento del tributo\" di Masaccio (Cappella Brancacci, Firenze), nonch\u00e9 una delle pi\u00f9 antiche opere assegnate al giovanissimo artista, allora adolescente.\nDescrizione e stile.\nSu un foglio di carta l'artista copi\u00f2 il \"San Pietro\" masaccesco nella scena in cui egli paga il tributo richiesto dal gabelliere. In quegli anni il giovane artista, formandosi alla bottega del Ghirlandaio, andava copiando i grandi maestri della tradizione fiorentina, quali Giotto alla Cappella Peruzzi di Santa Croce, e Masaccio alla Brancacci, appunto.\nIl disegno di \"San Pietro\" in particolare mostra come lo studio si focalizzi soprattutto sul panneggio, con una resa sintetica dell'espressione che tuttavia coglie perfettamente, accentuandola leggermente, la dimensione pi\u00f9 monumentale ed eroica dell'originale.\nTipico dell'artista \u00e8 il finissimo tratteggio incrociato, che evidenzia le zone d'ombra per gradi, solcando appena quelle pi\u00f9 illuminate. \nNello stesso foglio si trova anche uno studio di braccio alzato. "}
{"id": "3103448", "revid": "92723", "url": "https://it.wikipedia.org/wiki?curid=3103448", "title": "Igor' Stravinskij", "text": ""}
{"id": "3103453", "revid": "290948", "url": "https://it.wikipedia.org/wiki?curid=3103453", "title": "Sistema cubico a corpo centrato", "text": ""}
{"id": "3103458", "revid": "1745361", "url": "https://it.wikipedia.org/wiki?curid=3103458", "title": "Smertrios", "text": "Smertrios era un dio celtico diffuso in Gallia e in Norico, forse legato alla guerra, in quanto chiamato Marte dai Romani e dal fatto che il suo nome significa \"il provvidente\".\nSul pilastro dei nauti conservato a Parigi egli \u00e8 raffigurato come un uomo muscoloso e barbuto con un falcetto in mano in atto di uccidere un serpente su di un albero. Sua moglie era Ancamna. I Romani lo identificavano con Ercole o con Marte."}
{"id": "3103460", "revid": "106456", "url": "https://it.wikipedia.org/wiki?curid=3103460", "title": "Bertrand du Pouget", "text": ""}
{"id": "3103461", "revid": "1543377", "url": "https://it.wikipedia.org/wiki?curid=3103461", "title": "The Last Vampire - Creature nel buio", "text": "The Last Vampire - Creature nel buio, pubblicato in Giappone con il titolo di , \u00e8 un film del 2009 diretto da Chris Nahon.\nSi tratta del remake del film d'animazione giapponese \"\" del 2000 di Mamoru Oshii.\nIl film si concentra su una ragazza mezza umana mezza vampiro di nome Saya che ha come scopo di vita cacciare vampiri purosangue assieme a degli umani votati alla causa e cerca di distruggere Onigen, il pi\u00f9 potente tra i demoni.\nIn lingua inglese \u00e8 stato distribuito in Giappone ed in altri mercati asiatici il 29 maggio 2009. Nel Regno Unito \u00e8 uscito il 26 giugno 2009 e negli USA a partire dal 10 luglio 2009 con distribuzioni limitate. In Italia \u00e8 stato distribuito il 9 giugno 2010 direttamente in edizione DVD.\nTrama.\nSaya \u00e8 una creatura mezzosangue di 400 anni, che caccia altri vampiri.\nCresciuta da un uomo di nome Kato, lavora liberamente con un'organizzazione denominata \"Il Consiglio\", alla ricerca di Onigen, uno dei pi\u00f9 antichi e forti demoni. Cercando indizi a riguardo di Onigen, Saya si trasferisce in una scuola nei pressi della base militare aerea di Yokota. Normalmente solitaria, Saya fa amicizia con una giovane ragazza di nome Alice, che lei salva da alcuni vampiri.\nDopo aver eliminato vari vampiri minori chiamati Sanguesughe, Saya viene a conoscenza che Onigen \u00e8 uscita allo scoperto. Assieme ad Alice riesce a trovarla, e dopo un duro scontro la uccide, capendo per\u00f2 che questo demone era proprio sua madre e che uccidendola sarebbe diventata pi\u00f9 simile a questa, condizione che odiava pi\u00f9 di ogni altra cosa.\nProduzione.\nNel maggio 2006, Bill Kong ha annunciato che stava producendo un adattamento cinematografico in \"live-action\" di \"\", diretto da Ronny Yu.\nCome l'anime, sarebbe stato girato principalmente in lingua inglese anzich\u00e9 in giapponese. Kong e Yu inizialmente prevedevano di finanziare il loro progetto, ma nel novembre 2006, la Production I.G accett\u00f2 ufficialmente il film ed inizi\u00f2 ad offrirne sostegno finanziario. Il contratto prevedeva che invece di essere pagata in una licenza di diritto, la Production I.G avrebbe ricevuto una percentuale di tutti i ricavi generati dal film. Attraverso accordi con la Manga Entertainment, la societ\u00e0 francese Path\u00e9 divent\u00f2 una societ\u00e0 di co-produzione del film, unendo la sede a Hong Kong Edko.\nYu venne mantenuto come produttore, ma la regia fu assegnata a Chris Nahon. L'attrice sudcoreana Jun Ji-hyun, che adott\u00f2 il nome inglese \"Gianna Jun\" per i titoli, fu scelta per il ruolo di Saya.\nIn un primo annuncio tempestivo, si \u00e8 affermato che il film sarebbe stato ambientato nel 1948 in un campo dell'Esercito degli Stati Uniti a Tokyo, poco dopo la conclusione della Seconda guerra mondiale durante l'occupazione americana in Giappone. Durante la produzione, l'ambientazione del film fu spostata invece al 1970 (data originale dell'impostazione per l'anime).\nLe riprese sono avvenute a Dali, a Kunming ed a Teng Chong, in Cina; a Ituzaing\u00f3, a Mor\u00f3n, al Leloir Park e a Vicente L\u00f3pez (Buenos Aires) in Argentina.\nDistribuzione.\nData di uscita.\nOriginariamente previsto per essere distribuito in tutto il mondo nella primavera del 2008, il film \u00e8 uscito in anteprima in Giappone il 29 maggio 2009 ed \u00e8 stato pubblicato in Inghilterra il 26 giugno 2009.\nLa Sony Pictures Worldwide Acquisitions Group concesse la licenza per la distribuzione del prodotto nel Nord America, dove fu distribuito al festival di Samuel Goldwyn Films il 10 luglio 2009.\nAccoglienza.\nIl film ha incassato 473.992 $ in Giappone, ed ha avuto un guadagno di 5.731.143 $ in tutto il mondo. Il fine settimana dell'uscita della sua edizione limitata in 20 cinema statunitensi, il film ha incassato 103.000 $.\nIl film ha ricevuto recensioni generalmente negative da parte della critica americana."}
{"id": "3103462", "revid": "36426", "url": "https://it.wikipedia.org/wiki?curid=3103462", "title": "Sinagoga nella via Reichenbach", "text": ""}
{"id": "3103464", "revid": "253269", "url": "https://it.wikipedia.org/wiki?curid=3103464", "title": "Bryton James", "text": "Biografia.\nBryton Eric McClure nasce a Lakewood in California dal padre musicista afro-americano e madre bianca. \u00c8 conosciuto per il ruolo di Richie Crawford, che interpreta nella sitcom \"8 sotto un tetto\" e per interpretare Devon Hamilton nella soap opera \"Febbre d'amore\".\nOltre alla recitazione, McClure ha avuto un buon successo come cantante. Ha debuttato con il suo primo singolo, \"Ooh, The Way I Feel About You,\" nella serie televisiva tedesca Stars 2000 e si \u00e8 esibito dal vivo su reti internazionali come Viva, ZDF 5 e Giga TV, oltre a Disney Channel e reti americane.\n\u00c8 portavoce di molte organizzazioni a scopo umanitario e ha fondato la sua fondazione nel 1996 chiamata \"RADD (Recording Artists, Actors and Athletes Against Drunk Driving) Kids\", che \u00e8 stata premiata dal governo degli Stati Uniti. Ha ricevuto numerose onorificenze tra cui il premio \"Michael Landon\". Risiede nel sud della California, ama gareggiare sui go-karts, praticare snowboard, giocare ai videogiochi ed esibirsi dal vivo.\nBryton ha interpretato il ruolo di Devon Hamilton in Febbre d'amore dal 1994 e questa parte gli ha fatto vincere nel 2007 il \"Daytime Emmy Award for Outstanding Younger Actor in a Drama Series\" e nel 2009 il \"NAACP Image Award for Outstanding Actor in a Daytime Drama Series\". \u00c8 entrato nel cast di The Vampire Diaries nel ruolo di Luka."}
{"id": "3103465", "revid": "110157", "url": "https://it.wikipedia.org/wiki?curid=3103465", "title": "Holice", "text": " Holice (o anche \"Holice v \u010cech\u00e1ch\", in tedesco \"Holitz\") \u00e8 una citt\u00e0 della Repubblica Ceca facente parte del distretto di Pardubice, nella regione omonima.\nStoria.\nLa citt\u00e0 \u00e8 stata menzionata per la prima volta nel 1336."}
{"id": "3103477", "revid": "92723", "url": "https://it.wikipedia.org/wiki?curid=3103477", "title": "Georgij Michajlovi\u010d Gre\u010dko", "text": ""}
{"id": "3103483", "revid": "92723", "url": "https://it.wikipedia.org/wiki?curid=3103483", "title": "Valeri Polyakov", "text": ""}
{"id": "3103486", "revid": "729019", "url": "https://it.wikipedia.org/wiki?curid=3103486", "title": "Nor-Am Cup 2011", "text": "La Nor-Am Cup 2011 \u00e8 stata la 34\u00aa edizione della manifestazione organizzata dalla Federazione Internazionale Sci. \u00c8 iniziata a Loveland negli Stati Uniti per gli uomini il 27 novembre 2019 e per le donne il 29 novembre, in entrambi i casi con un slalom speciale. La competizione si \u00e8 conclusa il 20 marzo 2011 a Whistler, in Canada, con due supergiganti.\nIn campo maschile sono state disputate 27 delle 28 gare in programma (4 discese libere, 6 supergiganti, 7 slalom giganti, 7 slalom speciali, 3 supercombinate), in 7 diverse localit\u00e0. Lo statunitense Thomas Biesemeyer si \u00e8 aggiudicato sia la classifica generale, sia quella di combinata; i suoi connazionali Wiley Maple, Ryan Cochran-Siegle e Will Gregorak hanno vinto rispettivamente quelle di discesa libera, di supergigante e di slalom gigante e il norvegese Jonathan Nordbotten quella di slalom speciale. Il canadese Dustin Cook era il detentore uscente del trofeo generale.\nIn campo femminile sono state disputate 26 delle 28 gare in programma (4 discese libere, 6 supergiganti, 7 slalom giganti, 7 slalom speciali, 2 supercombinate), in 6 diverse localit\u00e0. La statunitense Kiley Staples si \u00e8 aggiudicata la classifica generale; la sua connazionale Julia Ford ha vinto quelle di discesa libera, di supergigante e di combinata, la canadese Marie-Pier Pr\u00e9fontaine quella di slalom gigante e la statunitense Mikaela Shiffrin quella di slalom speciale. La statunitense Laurenne Ross era la detentrice uscente del trofeo generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata"}
{"id": "3103495", "revid": "228587", "url": "https://it.wikipedia.org/wiki?curid=3103495", "title": "50,000,000 Elvis Fans Can't Be Wrong", "text": "50,000,000 Elvis Fans Can't Be Wrong: Elvis' Gold Records - Volume 2 \u00e8 il nono album di Elvis Presley, pubblicato dalla RCA Victor Records (LPM 2075) nel novembre 1959.\nDescrizione.\nSi tratta di una compilation dei suoi maggiori successi nel periodo 1958 - 1959. L'album raggiunse la posizione numero 31 nella classifica Billboard Top Pop Albums negli Stati Uniti, ed \u00e8 considerato uno dei \"greatest hits\" pi\u00f9 influenti e celebri di tutti i tempi anche grazie all'altisonante titolo \"(50 milioni di fan di Elvis non possono sbagliarsi)\" e alla copertina che ritrae Presley con un completo in lam\u00e8 dorato che fece epoca.\nIl 15 giugno 1997 la RCA ha ristampato l'album con l'aggiunta di tracce bonus, come la b-side \"Playing for Keeps\" e \"Mean Woman Blues\". Le bonus tracks sono state inserite nella scaletta dei brani alterandone l'ordine originale.\nLa versione di \"Doncha' Think It's Time\" inclusa nell'album, era differente rispetto alla versione pubblicata su singolo e che all'epoca super\u00f2 il milione di copie. Per anni questa versione single sar\u00e0 ricercatissima dai collezionisti perch\u00e9 con il tempo diventer\u00e0 rara a trovarsi (infatti le ristampe del singolo inserivano tutte la versione dell'album e non del singolo). Questa rarit\u00e0 finir\u00e0 con l'arrivo dell'album \"Essential Elvis Vol. 3\" pubblicato su etichetta RCA e distribuito dalla BMG nel 1990. Sempre per i collezionisti quest'album venne pubblicato in Inghilterra e in tutto il Regno Unito con 14 canzoni. Vennero infatti inseriti i pezzi che erano stati esclusi dal precedente \"Golden Records\" e cio\u00e8 \"Loving You\", \"Teddy Bear\", \"Jailhouse Rock\" e \"Treat Me Nice\". Dal titolo per\u00f2 venne esclusa la frase \"50,000,000 Elvis Fans Can't Be Wrong\", lasciando solo il titolo \"Elvis Golden Records vol. 2\".\nCopertina.\nLa celebre immagine di copertina, con le multiple immagini di Elvis con indosso il vestito in lam\u00e8 dorato, \u00e8 stata citata, omaggiata, parodiata e copiata numerose volte. Alcune copertine di dischi che si ispirano a questa includono:\nTitolo.\nIl titolo dell'album deriva dalla canzone del 1927 \"Fifty Million Frenchmen Can't Be Wrong\", di Willie Raskin, Billy Rose, e Fred Fisher, interpretata da Sophie Tucker.\nTracce.\n\"Posizioni in classifica tratte da Billboard Top Pop Albums; piazzamento dei singoli da Billboard Pop Singles\""}
{"id": "3103496", "revid": "767487", "url": "https://it.wikipedia.org/wiki?curid=3103496", "title": "Hlubok\u00e1", "text": "Hlubok\u00e1 \u00e8 un comune della Repubblica Ceca facente parte del distretto di Chrudim, nella regione di Pardubice."}
{"id": "3103498", "revid": "1543377", "url": "https://it.wikipedia.org/wiki?curid=3103498", "title": "Heartless (Kanye West)", "text": "Heartless \u00e8 un singolo del rapper statunitense Kanye West, pubblicato il 5 novembre 2008 come secondo estratto dal quarto album in studio \"808s &amp; Heartbreak\".\nDescrizione.\nWest nel suo quarto album in studio \"808s &amp; Heartbreak\", e nel brano \"Heartless\", ha utilizzato l'Audio signal processing per la voce, noto come Auto-Tune. West aveva gi\u00e0 sperimentato l'Auto-Tune nel suo album di debutto, \"The College Dropout\", per la voce di sottofondo di \"Jesus Walks\" e \"Never Let Me Down\". A detta dell'artista il dispositivo \u00e8 stato utilizzato per creare un suono unico che potesse aiutarlo esprimere i suoi sentimenti di allora, fortemente turbati per colpa della sua separazione con la fidanzata Alexis Phifer, e mesi dopo la prematura scomparsa di sua madre.\nIl brano \u00e8 stato scritto e prodotto dallo stesso Kanye West.\nSuccesso commerciale.\nIl singolo debutt\u00f2 alla quarta posizione nella classifica statunitense, vendendo circa 201.000 copie nella sua prima settimana, per poi uscire dalla top 10 per due mesi, e infine raggiungendo la seconda posizione a la met\u00e0 febbraio del 2009. Invece il brano giunse sino alla vetta della \"Billboard\" Hot Rap Tracks.\nIl brano ha venduto complessivamente oltre 5 milioni di copie in patria e oltre 5.5 milioni di copie mondialmente, divenendo uno dei singoli pi\u00f9 venduti della storia.\nAltre versioni.\nNel 2009 sono state realizzate due cover da Kris Allen e dai Fray.\nVersione dei Fray.\nIl 14 settembre 2009 il gruppo musicale statunitense The Fray ha realizzato una cover del brano includendola nel loro album in studio \"The Fray\"."}
{"id": "3103504", "revid": "110157", "url": "https://it.wikipedia.org/wiki?curid=3103504", "title": "Liga I 2010-2011", "text": "La Liga I 2010-2011 \u00e8 stata la 93\u00aa edizione della massima serie del campionato di calcio rumeno, disputato tra il 23 luglio 2010 e il 21 maggio 2011 e concluso con la vittoria finale dell'O\u0163elul Gala\u0163i, al suo primo titolo.\nCapocannoniere del torneo fu Ianis Zicu con 18 reti."}
{"id": "3103510", "revid": "767487", "url": "https://it.wikipedia.org/wiki?curid=3103510", "title": "Un altro mondo", "text": "Un altro mondo \u00e8 un film del 2010, diretto da Silvio Muccino, tratto dall'omonimo romanzo di Carla Vangelista, uscito nelle sale cinematografiche il 22 dicembre 2010.\nLe riprese del film sono iniziate il 4 novembre 2009 tra Roma e Nairobi, in Kenya.\nTrama.\nAndrea, ventottenne, \u00e8 fidanzato con Livia, ragazza affetta da anoressia e a cui il protagonista non ha mai detto \"ti amo\". Il ragazzo \u00e8 mantenuto da una madre benestante, Cristina, con la quale ha un difficile rapporto, ed \u00e8 stato abbandonato dal padre quando era bambino, nutrendo pertanto nei suoi confronti un odio profondo. Durante la festa a sorpresa per il suo compleanno trova una lettera da parte del padre, ricoverato in ospedale in Africa; la madre cerca invano di persuaderlo a non recarsi da lui. Cos\u00ec, Andrea si reca in Africa e, una volta arrivato all'ospedale, scopre che il padre \u00e8 entrato in coma. All'uomo rimane ben poco da vivere: infatti, muore il giorno dopo.\nAndrea ritiene di aver fatto un viaggio inutile. Vuole tornarsene a casa, ma gli viene affidato il fratellino di colore di 8 anni, Charlie, che il padre aveva avuto da una donna africana, ormai morta. Per Andrea, Charlie \u00e8 un peso morto, un bambino insopportabile, e non vuole assolutamente tenerlo con s\u00e9. Cerca di scaricarlo al nonno del bambino, ma inutilmente. Dunque, forse cominciando anche ad affezionarsi a lui, decide di portarlo con s\u00e9 in Italia. Ma Livia, che vive con Andrea, non \u00e8 molto d'accordo e per un lungo periodo odia Charlie, perch\u00e9 ha rovinato la vita di entrambi. Il bambino deve andare a scuola, dove non si trova bene, piange in continuazione e vorrebbe tornare da mamma e pap\u00e0. Andrea cerca una famiglia che lo adotti, e nel frattempo tiene il fratellino con s\u00e9. Le cose con Livia si complicano, e lei lo lascia nel punto in cui viene trovata una famiglia che vuole adottare Charlie.\nInfine, sia Livia sia Andrea si sono affezionati al bambino, e in fondo entrambi sanno di non avere la forza di mandarlo via. Charlie non viene adottato da quella famiglia e continua a vivere con Andrea e Livia, ritornati insieme. Andrea riesce persino a non odiare pi\u00f9 la madre, che gli rivela che in tutti gli anni in cui suo padre era in Africa gli aveva scritto molte lettere, che lei aveva tenuto nascoste.\nAccoglienza.\nIl film ha incassato circa 800.000 euro, risultando un fiasco al botteghino."}
{"id": "3103512", "revid": "729019", "url": "https://it.wikipedia.org/wiki?curid=3103512", "title": "23\u00aa Brigata Garibaldi &quot;Pio Borri&quot;", "text": "La 23\u00aa Brigata Garibaldi \"Pio Borri\" fu una brigata partigiana che oper\u00f2 nell'Aretino, intitolata ad uno dei primi caduti della Guerra di liberazione.\nLa brigata funse da comando militare per le numerose bande partigiane che si costituirono nella zona di Arezzo, formate da renitenti alla leva, ex militari, perseguitati politici e prigionieri fuggiti dai campi di concentramento fascisti, come gli slavi deportati a Renicci e gli inglesi, francesi, russi e sudafricani rinchiusi a Laterina."}
{"id": "3103514", "revid": "339392", "url": "https://it.wikipedia.org/wiki?curid=3103514", "title": "Pisa (Tuscany) airport", "text": ""}
{"id": "3103517", "revid": "339392", "url": "https://it.wikipedia.org/wiki?curid=3103517", "title": "Pisa (Florence) airport", "text": ""}
{"id": "3103519", "revid": "599013", "url": "https://it.wikipedia.org/wiki?curid=3103519", "title": "Hlubok\u00e1 (disambigua)", "text": "Hlubok\u00e1 pu\u00f2 riferirsi a diversi toponimi della Repubblica Ceca:"}
{"id": "3103529", "revid": "1543377", "url": "https://it.wikipedia.org/wiki?curid=3103529", "title": "Tito (diacono e martire)", "text": "Agiografia.\nPoco o nulla si conosce della vita del santo. Si sa per\u00f2 che venne pubblicamente trucidato da un tribuno mentre distribuiva elemosine ai poveri. Gli storici riferiscono che il tribuno si chiamava Felice. Dal Muratori sappiamo che Felice fu generale dell'imperatore d'Occidente Valentiniano III, durante il pontificato di Celestino I, quindi possiamo datare il martirio nel 426.\nIl corpo del santo fu sepolto nel cimitero sotterraneo di Ciriaca in Roma accanto ad altri santi diaconi martiri.\nCulto.\nNel 1676 frate Giuseppe Cusani, O.S.A., vescovo della diocesi di Porfireone e assistente al Soglio Pontificio, mand\u00f2 in dono a Camillo Brabanti, parroco di Casorate Sempione, il corpo di san Tito, scoperto con il suo proprio nome nel cimitero di Ciriaca. Per accogliere le reliquie, che furono autenticamente riconosciute da un'apposita commissione, il parroco Brabanti fece costruire nel 1679, ad opera di Antonio Pino, un artistico altare, che ancora oggi si ammira nella parrocchiale intitolata alla Beata Vergine Assunta.\nNel 1926, per iniziativa del parroco don Luigi Mariani, la comunit\u00e0 casoratese celebr\u00f2 una solenne festa per ricordare il XV centenario del martirio del Santo. Da allora i festeggiamenti si ripetono ogni dieci anni. Nel 2016 la festa \u00e8 giunta alla sua X edizione."}
{"id": "3103530", "revid": "1543377", "url": "https://it.wikipedia.org/wiki?curid=3103530", "title": "Amazing (Kanye West)", "text": "Amazing \u00e8 un brano musicale scritto e prodotto dal rapper statunitense Kanye West ed estratto come terzo singolo dal suo quarto album in studio, \"808s &amp; Heartbreak\". Il brano figura il featuring di Young Jeezy e contiene ulteriori parti vocali interpretate da Mr Hudson e Tony Williams. La canzone \u00e8 principalmente conosciuta per il suo utilizzo nell'NBA durante i Playoffs del 2009.\nLa canzone ha ottenuto una nomination durante la cinquantaduesima edizione dei Grammy Awards nella categoria \"miglior performance rap\"."}
{"id": "3103541", "revid": "547034", "url": "https://it.wikipedia.org/wiki?curid=3103541", "title": "Phillip Van Dyke", "text": "Carriera.\nEbbe un ruolo nella serie \"Family Court\". \u00c8 apparso come ospite in \"La signora del West\". Ha avuto un altro ruolo nella serie \"Noah Knows Best\" del canale televisivo Nickelodeon e altri ruoli minori.\nNon \u00e8 pi\u00f9 attivo dal 2003."}
{"id": "3103542", "revid": "1310927", "url": "https://it.wikipedia.org/wiki?curid=3103542", "title": "Paura (Richard Wright)", "text": "Paura \u00e8 un romanzo dell'autore statunitense Richard Wright pubblicato nel 1940. Racconta la penosa storia di \"Bigger Thomas\", un nero di 20 anni che vive in condizioni di estrema povert\u00e0 nel ghetto di South Side, a Chicago, negli anni Trenta. Bigger si ritrova sempre nei pasticci, ma quando ottiene di lavorare presso la casa dei Dalton, una ricca famiglia bianca, sperimenta la realizzazione della propria identit\u00e0. Egli pensa di avere ucciso accidentalmente una donna bianca, fugge dalla polizia, violenta e uccide la sua fidanzata ed \u00e8 quindi catturato e processato.\n\u00abNon volevo uccidere. Ma ci\u00f2 per cui ho ucciso, quello sono io! Deve essersi acquattato ben dentro di me per spingermi a uccidere\u00bb, protesta il protagonista. Wright penetra nella testa del \"Negro bruto\" Bigger, e ne rivela i sentimenti, i pensieri, il punto di vista mentre commette crimini ed \u00e8 fatto oggetto di razzismo, violenza e umiliazioni. Il romanzo segue le convenzioni del naturalismo letterario.\nPur non giustificando i crimini commessi da Bigger, Wright mostra compassione per la sistematica inevitabilit\u00e0 che li sottende. Il romanzo rappresenta una cos\u00ec potente dichiarazione di ineguaglianza razziale e ingiustizia sociale da diventare quasi impossibile determinare dove le aspettative e i condizionamenti sociali finiscano e dove inizia il libero volere. Come l'avvocato di Bigger fa notare, non c'\u00e8 alcuna via di fuga da questo destino per il suo cliente o qualsiasi altro americano nero, poich\u00e9 esso \u00e8 il prodotto inevitabile della societ\u00e0 che li ha forgiati dicendo loro fin dalla nascita che cosa essa si aspetta che siano. \u00abNon esiste nessun negro americano\u00bb, scrisse una volta James Baldwin \u00abche non abbia nel suo cranio il suo privato Bigger Thomas\u00bb.\nFrantz Fanon esamina questa percezione nel suo saggio del 1952 \"L'Experience Vecue du Noir\", o, in inglese, \"The Fact of Blackness\". \u00abAlla fine\u00bb, scrive Fanon, \u00abBigger Thomas agisce. Per mettere fine alla sua tensione, egli agisce, reagisce all'anticipazione del mondo\u00bb.\nLa storia fu influenzata dal caso degli Scottsboro Boys, nove adolescenti afroamericani accusati ingiustamente di stupro.\nTrama.\nLibro primo: Paura.\nBigger Thomas si sveglia in una piccola stanza buia al suono della sveglia. Vive in una camera con suo fratello Buddy, sua sorella Vera, e la madre. All'improvviso appare un ratto. La stanza si trasforma in un vortice e, dopo un violento inseguimento, Bigger uccide l'animale con una padella di ferro e inizia a terrorizzare Vera con il corpo scuro dell'animale. Vera sviene e la signora Thomas rimprovera Bigger, che odia la sua famiglia perch\u00e9 la vede soffrire senza potere fare nulla.\nQuella sera Bigger deve vedere il signor Dalton per un nuovo lavoro. La famiglia di Bigger dipende da lui. Bigger vorrebbe abbandonare le sue responsabilit\u00e0 per sempre, ma quando pensa a cosa fare vede soltanto un vicolo cieco. Si reca alla sala da biliardo e incontra il suo amico Gus. Bigger gli confida che ogni volta che pensa ai bianchi, sente che gli capiter\u00e0 qualcosa di terribile. Incontrano altri amici, G.H. e Jack, e organizzano una rapina. Hanno tutti paura di attaccare e derubare un bianco, ma nessuno di loro vuole ammettere la propria ansia. Prima della rapina, Bigger e Jack vanno al cinema. Sono attratti dal mondo dei bianchi ricchi del cinegiornale e si sentono stranamente commossi dai tam-tam e dai neri primitivi presenti nel film, ma sentono anche di non appartenere a nessuno dei due mondi. Dopo il cinema Bigger ritorna alla sala da biliardo e attacca Gus violentemente forzandolo a leccare la lama del suo coltello per umiliarlo e nascondere la sua stessa codardia. La lotta fra i due mette fine a ogni possibilit\u00e0 che il furto accada; Bigger \u00e8 oscuramente consapevole che ha fatto tutto questo intenzionalmente.\nQuando finalmente ottiene il lavoro Bigger non sa come comportarsi nella grande e lussuosa casa. Il signor Dalton e la moglie cieca utilizzano strane parole. \u00c8 anche a conoscenza del fatto che il Dalton \u00e8 proprietario di molti alloggi, tra i quali il suo. Essi tentano di essere gentili con Bigger, ma in realt\u00e0 lo mettono a disagio; Bigger non sa cosa si aspettino da lui. Poi entra nella stanza la figlia Mary e chiede a Bigger perch\u00e9 non sia membro di un sindacato mentre definisce suo padre un \"capitalista\". Bigger non conosce il significato di quella parola ed \u00e8 ancora pi\u00f9 confuso temendo di perdere il lavoro. Dopo la conversazione Peggy, una cuoca irlandese, mostra a Bigger la sua stanza e gli dice che i Dalton sono una famiglia molto per bene e che fanno molte opere benevole per la gente di colore. Gli dice inoltre che Mary simpatizza per il partito comunista e di fare attenzione ai suoi amici. Bigger si guarda attorno stupefatto. Prima di allora non aveva mai avuto una stanza tutta sua.\nQuella sera accompagna Mary in giro per la citt\u00e0 per incontrare Jan, il fidanzato comunista di Mary. Per tutta la sera Mary e Jan parlano amichevolmente con Bigger, chiedendogli di portarli a cena in uno di quei posti \"dove va a mangiare la gente di colore\". Bigger, sempre pi\u00f9 a disagio, li accompagna alla bettola di Ernie, nel South Side, il suo quartiere. Qui lo invitano a entrare e a sedere al tavolo con loro, e gli dicono di dare loro del tu. Bigger non sa come reagire alle loro richieste e si sente frustrato, dal momento che lui \u00e8 semplicemente il loro autista per la serata. Ma soprattutto perch\u00e9 non \u00e8 mai stato a mangiare con dei bianchi. Alla cena comprano una bottiglia di rum e cominciano a bere. Gli amici di Bigger lo vedono al tavolo e anche la fidanzata, Bessie. Jan e Mary invitano Bigger a fare accomodare anche la sua fidanzata. Cosa che egli non fa. Bigger, finita la cena, li porta in macchina per il parco mentre Jan e Mary bevono il rum e scherzano sul sedile posteriore. Jan e Mary si separano, ma Mary \u00e8 cos\u00ec ubriaca che Bigger, quando arrivano a casa, si vede costretto a portarla di peso nella sua camera da letto. Bigger \u00e8 terrorizzato che qualcuno possa vederlo con Mary fra le sue braccia; sente tutto il proprio odio per la ragazza bianca e ricca, che lo costringe in quella situazione. Tuttavia non pu\u00f2 resistere alla tentazione del proibito e la bacia.\nProprio in quell'istante la porta si apre ed entra la signora Dalton. Bigger sa che \u00e8 cieca ma \u00e8 terrorizzato che possa percepire la sua presenza nella stanza. Bigger fa tacere Mary, premendole un cuscino sulla faccia. La signora Dalton si avvicina al letto, sente l'odore di whisky, rimprovera la figlia e lascia la stanza. Mary, nel tentativo di fargli capire che non pu\u00f2 respirare, stringe i polsi di Bigger con le unghie, mentre la signora Dalton \u00e8 ancora nella stanza. Quando Bigger toglie il cuscino, si rende conto di averla soffocata. Bigger inizia a pensare freneticamente sul da farsi, e decide di raccontare che Jan, il fidanzato comunista di Mary, l'ha portata dentro casa quella notte. Pensando che sarebbe meglio se Mary sparisse in modo da lasciare pensare che sia uscita, decide in uno stato di massima disperazione di bruciarne il corpo nella caldaia della casa. Inizialmente il corpo non entra nell'apertura della caldaia, ma, dopo averla decapitata con una accetta, Bigger finalmente riesce a fare entrare il corpo. Mette poi altro carbone nella caldaia, lasciando bruciare il corpo, e torna a casa.\nLibro secondo: Fuga.\nAdesso, quando Bigger parla con la sua famiglia e incontra i suoi amici, si sente diverso. Il crimine commesso d\u00e0 senso alla sua vita. Quando torna alla grande casa dei Dalton, la signora Dalton si accorge della scomparsa della figlia e chiede a Bigger cosa sia successo la notte prima. Bigger cerca di fare cadere i sospetti su Jan. La signora Dalton per quel giorno rimanda a casa Bigger e Bigger decide di visitare la fidanzata Bessie. Bessie si lamenta per il fatto che non si sente amata e Bigger le d\u00e0 del denaro in segno di affetto. Bessie menziona un caso famoso in cui i rapitori di un bambino prima lo hanno ucciso e poi hanno chiesto la somma del riscatto. Bigger decide di fare lo stesso. Parla a Bessie della scomparsa di Mary e le dice che intende utilizzare la scomparsa della ragazza per estorcere denaro ai Dalton, ma, durante la conversazione, Bigger si rende conto che Bessie sospetta che lui abbia fatto qualcosa a Mary. Bigger torna al lavoro. Nel frattempo il signor Dalton ha chiamato un detective privato, il signor Britten, e, questa volta, percependo il razzismo di Britten, Bigger accusa Jan facendo leva sulla sua religione (Jan \u00e8 ebreo), sul suo credo politico (Jan \u00e8 comunista), e il suo atteggiamento amichevole nei confronti dei neri. Quando Britten trova Jan conduce il ragazzo e Bigger in una stessa stanza e mette a confronto le due versioni contrastanti. Jan rimane sorpreso dalla versione di Bigger ma gli offre ugualmente aiuto.\nBigger si allontana come una furia dai Dalton. Decide di scrivere la falsa richiesta di riscatto, chiedendo diecimila dollari e firmando la lettera \"Rosso\" e disegnando il simbolo del partito comunista. Bigger fa scivolare la richiesta di riscatto sotto la porta principale dei Dalton e poi torna nella sua stanza. Quando la richiesta arriva nelle mani dei Dalton, questi non contattano la polizia, per paura di ripercussioni da parte dei rapitori. Britten continua a indagare e presto arrivano anche i giornalisti. Bigger ha paura ma non vuole andarsene. Nel pomeriggio, gli ordinano di togliere le ceneri dalla caldaia per accendere di nuovo il fuoco. Bigger \u00e8 terrorizzato e inizia a rovistare con la pala finch\u00e9 tutta la stanza \u00e8 piena di fumo. Infuriato, uno dei giornalisti prende la pala e spinge Bigger da parte. Egli trova immediatamente nella caldaia i resti delle ossa di Mary e un orecchino. Bigger fugge.\nBigger va subito da Bessie e le racconta l'intera storia. Bessie si rende conto che i bianchi lo accuseranno di avere violentato la ragazza prima di ucciderla. Si allontanano insieme, ma Bigger deve trascinare Bessie che \u00e8 paralizzata dalla paura. Quando trovano rifugio in un edificio abbandonato, Bigger violenta Bessie, poi attende che si addormenti e la uccide. Colpisce ripetutamente la testa di Bessie con un mattone prima di gettarla da una finestra in un condotto d'aria. Velocemente si rende conto che gli unici soldi di cui poteva disporre erano nella tasca del cappotto di Bessie.\nBigger corre per la citt\u00e0. Vede i titoli di giornale che parlano del crimine commesso e sente di sfuggita diverse conversazioni sull'argomento nelle quali i bianchi lo definiscono \"uno scimmione\". I neri lo odiano per avere dato ai bianchi un motivo per il loro razzismo. Ma adesso \u00e8 qualcuno; sente di avere un'identit\u00e0. Non dir\u00e0 che il crimine \u00e8 stato accidentale. Dopo un rocambolesco inseguimento sopra i tetti della citt\u00e0 la polizia lo cattura.\nLibro terzo: Destino.\nDurante i suoi primi giorni in prigione Bigger non mangia, non beve, non parla con nessuno. In seguito Jan gli fa visita. Gli dice che gli ha insegnato molto sui rapporti fra bianchi e neri e gli offre l'aiuto di un avvocato comunista di nome Max. Nelle lunghe ore che Max e Bigger passano insieme, Max impara a conoscere le sofferenze e i sentimenti dei neri e Bigger se stesso. Egli, infatti, inizia ad analizzare il proprio rapporto con la sua famiglia e con il resto del mondo. Riconosce la sua ira incontrollabile, il suo bisogno di futuro e il suo desiderio di dare un senso alla sua vita. Riesamina il suo atteggiamento verso i bianchi, sia nel caso in cui abbiano dei pregiudizi come Britten, sia che si mostrino ben disposti come Jan. Bigger \u00e8 ritenuto colpevole ed \u00e8 condannato a morte.\nPersonaggi.\nMary Dalton: figlia unica, Mary \u00e8 una ragazza bianca molto ricca il cui orientamento politico si colloca decisamente a sinistra. \u00c8 una simpatizzante comunista che da poco, cos\u00ec si capisce, se la spassa con Jan, un noto organizzatore di partito. Di conseguenza, tenta di adeguarsi, per un po', ai desideri dei suoi genitori e andare a Detroit. Deve partire appunto per Detroit il giorno dopo in cui Bigger \u00e8 impiegato come autista.\nCon la scusa di una riunione universitaria Mary si fa accompagnare da Bigger a un appuntamento con Jan. Quando tornano a casa \u00e8 troppo ubriaca per raggiungere la sua camera da sola e cos\u00ec Bigger la aiuta. La signora Dalton si ritrova inconsapevolmente alla presenza di Bigger nella camera della figlia e quest'ultimo uccide la signorina Dalton soffocandola per paura che la madre possa scoprirlo. Sebbene muoia relativamente presto nella storia la signorina Dalton resta un personaggio significativo della storia, poich\u00e9 Bigger nei momenti pi\u00f9 estenuanti avr\u00e0 continui flashback del delitto commesso.\nHenry Dalton: padre di Mary, \u00e8 azionista di maggioranza di una societ\u00e0 immobiliare che si occupa della gestione delle abitazioni del ghetto nero. I neri nel ghetto pagano troppo per abitazioni infestate dai ratti. Come Max fa notare durante l'inchiesta, il signor Dalton rifiuta di affittare appartamenti a neri al di fuori del perimetro dell'area del ghetto e contemporaneamente dona denaro al NAACP, acquista tavolini da ping-pong per il programma a sostegno della locale giovent\u00f9 nera, e d\u00e0 a persone come Bigger un'opportunit\u00e0 di lavoro. La filantropia del signor Dalton, tuttavia, fa solo sfoggio della sua ricchezza mentre in realt\u00e0 sostiene le pratiche affaristiche che controllano una popolazione gi\u00e0 oppressa. Un chiaro esempio lo si ha quando il lettore apprende che il signor Dalton \u00e8 proprietario della societ\u00e0 immobiliare che controlla l'area South Side, dove vive gran parte della comunit\u00e0 nera, ma invece di utilizzare il suo potere per intraprendere azioni tese a migliorare in modo incisivo la situazione dei neri si limita a donare tavolini da ping-pong oppure a offrire loro un lavoro nella sua casa. Il signor Dalton resta cieco di fronte alla forte condizione di disagio dei neri, condizione che in realt\u00e0 contribuisce a mantenere.\nSignora Dalton: \u00e8 la madre di Mary. La sua cecit\u00e0 diventa metafora della cecit\u00e0 razziale, motivo portante dell'intera storia. Sia dalle parole di Bigger che di Max trapela l'invisibilit\u00e0 della condizione degli afroamericani agli occhi dei bianchi. La signora Dalton tradisce la propria cecit\u00e0 metaforica quando incontra la signora Thomas. La madre di Mary si nasconde dietro la sua filantropia affermando che non c'\u00e8 nulla che possa fare per Bigger. Non pu\u00f2 impedire la sua morte n\u00e9 riesce ad ammettere l'attivo coinvolgimento della propria famiglia nella creazione del ghetto che lo ha creato.\nJan Erlone: Jan \u00e8 un membro del Partito Comunista e il fidanzato della ricchissima Mary Dalton. Bigger tenta di fare ricadere su di lui la responsabilit\u00e0 del delitto. Jan, esperto di dialettica materialista (marxismo), vede il delitto come un'opportunit\u00e0 per affrontare il razzismo. Sebbene Bigger tenti di incolparlo del delitto, Jan tenta di dimostrare che i neri non sono padroni dei loro destini, ma, piuttosto, il prodotto di una societ\u00e0 oppressiva. Jan, gi\u00e0 in passato, aveva affrontato la questione nera nel tentativo di organizzare la comunit\u00e0 afroamericana, all'interno delle linee guida del Partito Comunista, contro i ricchi come il signor Dalton. Jan non riesce nel tentativo compiutamente, ma \u00e8 in grado di mettere da parte il suo trauma personale e persuadere Max ad aiutare Bigger. Egli rappresenta il giovane marxista idealista che spera di salvare il mondo attraverso la rivoluzione. Tuttavia, prima che possa farlo, egli deve giungere a una comprensione della questione negra molto pi\u00f9 approfondita.\nGus: \u00e8 un altro componente della banda di Bigger, ma ha una relazione difficile con quest'ultimo. Entrambi sono consapevoli della tensione nervosa dell'altro nel rapporto con i bianchi. Conseguentemente Bigger preferirebbe brutalizzare Gus piuttosto che ammettere di avere paura a derubare un bianco.\nJack Harding: Jack \u00e8 un membro della banda di Bigger e forse l'unico che Bigger consideri come un vero amico.\nG.H.: G.H. \u00e8 un altro componente della banda di Bigger. Pu\u00f2 considerarsi un elemento neutrale nel senso che \u00e8 disponibile a eseguire ci\u00f2 che la banda decide ma sempre senza legarsi in particolare ad alcuno degli altri compagni.\nSignor Boris Max: \u00e8 l'avvocato del Partito Comunista che difende Bigger dalle accuse del pubblico ministero. Le sue origini ebree lo facilitano nel compito di capire la situazione del suo assistito. \u00c8 attraverso la sua arringa, durante il processo, che Wright rivela le pi\u00f9 ampie implicazioni morali e politiche della vita di Bigger Thomas. Sebbene il signor Max sia l'unico a capire Bigger resta comunque inorridito di fronte ai danni che la societ\u00e0 bianca ha arrecato alla vita del suo assistito. Quando il signor Max alla fine lascia Bigger egli \u00e8 inorridito dinanzi alle dimensioni della brutalit\u00e0 che ha assunto il razzismo in America.\nBessie Mears: \u00e8 la partner casuale di Bigger. Beve spesso per dimenticare, come afferma, le dure condizioni della sua vita. Alla fine del libro secondo Bigger, per la prima volta, costringe Bessie ad avere un rapporto sessuale con lui. Poi Bigger la uccide per impedirle di parlare alla polizia. Questo \u00e8 il secondo assassinio di cui Bigger si macchia nel romanzo, sebbene nel libro ci siano allusioni ad altri assassini compiuti in passato dal protagonista.\nPeggy: Peggy \u00e8 la domestica di origini irlandesi dei Dalton e, come Max, pu\u00f2 identificarsi nella condizione di \"outsider\" di Bigger. Tuttavia appartiene tipicamente alla categoria dei bianchi poveri che non esitano a ricorrere al razzismo per il solo fatto di potere avere qualcuno al di sotto di se stessi. Come tutti nella famiglia Dalton Peggy nasconde il suo disgusto per i neri e tratta Bigger gentilmente.\nBigger Thomas: protagonista del romanzo, Bigger commette due orribili delitti per i quali \u00e8 messo sotto processo. \u00c8 condannato alla pena capitale sulla sedia elettrica. Le sue azioni conferiscono dinamismo al romanzo ma la vera storia si concentra sulle reazioni di Bigger all'ambiente dal quale \u00e8 circondato e ai crimini di cui si macchia. Per tutto il romanzo Bigger lotta per dare voce ai suoi sentimenti, senza riuscire n\u00e9 a trovare le parole per esprimersi compiutamente n\u00e9 a trovare il tempo per articolare il suo mondo interiore. Tuttavia, mentre i moti interiori del protagonista si dipanano per tutto il racconto, Bigger, come \u00e8 tipico dell'archetipo dell'\"outsider\", scopre infine l'unica cosa veramente importante: la sua vita. Sebbene troppo tardiva, la sua conquistata consapevolezza di essere vivo e in grado di scegliere di diventare amico del signor Max induce a sperare che uomini come lui possano essere raggiunti in tempo.\nPer quanto discutibile possa sembrare la scena finale nella quale Bigger chiama un bianco per la prima volta per nome, Bigger non \u00e8 niente altro che un fallito. Egli rappresenta il nero consapevole del sistema di oppressione razziale che non gli lascia alcuna alternativa al crimine. Come Bigger dice a Gus \"Non ci lasciano fare nulla... [e] io non posso rassegnarmi\". Egli ammette perfino di volere diventare un aviatore e in seguito confesser\u00e0 a Max di volere diventare tante altre cose. Ma non pu\u00f2 fare niente altro che essere uno dei tanti neri del ghetto e al massimo ottenere un lavoro a servizio di un bianco; il crimine sembra un'alternativa pi\u00f9 appetibile. Non \u00e8 una sorpresa allora che egli abbia gi\u00e0 alle spalle esperienze criminali e che sia stato perfino in un riformatorio. In definitiva tutto ci\u00f2 che gli resta da fare \u00e8 trasgredire i limiti che il mondo bianco ha tracciato nella sua vita. Egli pu\u00f2 solo violare ci\u00f2 che gli autori della sua oppressione conservano come sacro e, con questo, rispondere alla sfida che hanno lanciato avendo tracciato i loro limiti.\nBuddy Thomas: Buddy, il fratello pi\u00f9 piccolo di Bigger, lo idolatra come modello maschile. Lo difende dal resto della famiglia e ripetutamente chiede se pu\u00f2 essere d'aiuto al fratello.\nSignora Thomas: \u00e8 la madre di Bigger. Lotta per la sopravvivenza della sua famiglia con le magre paghe guadagnate in casa provvedendo al bucato dei clienti. \u00c8 una donna religiosa che crede in una ricompensa nell'aldil\u00e0, ma come donna nera \u00e8 rassegnata al fatto che nulla pu\u00f2 essere fatto per migliorare la situazione della sua gente. Inoltre \u00e8 consapevole del fatto che Bigger finir\u00e0 per pendere da una forca per il crimine di cui si \u00e8 macchiato, ma questo finale rappresenta per lei un dato di fatto.\nVera Thomas: Vera \u00e8 la sorella di Bigger e in lei Bigger vede molte somiglianze con sua madre. Bigger \u00e8 spaventato dalla prospettiva che sua sorella possa fare la stessa fine di sua madre, costantemente esausta dallo sforzo di sostenere la famiglia, o di Bessie, una ubriacona che con l'alcool tenta di evadere dai suoi problemi.\nBuckley: \u00e8 il pubblico ministero.\nBritten: \u00e8 l'investigatore piuttosto prevenuto prima verso Bigger perch\u00e9 nero e poi verso Jan perch\u00e9 comunista.\nSignificato letterario e critica.\nIl romanzo protesta di Wright divenne immediatamente un best seller, con la vendita di 250.000 copie in tre settimane dalla pubblicazione sul Book-of-the-Month Club, avvenuta il 1\u00ba marzo 1940. Fu uno dei primi tentativi fortunati di spiegare la divisione razziale in America attraverso l'analisi delle condizioni sociali imposte agli afroamericani dalla societ\u00e0 bianca dominante. Il successo del romanzo fece diventare Wright il pi\u00f9 ricco scrittore nero del suo tempo e lo decret\u00f2 portavoce della questione nera negli Stati Uniti e \"padre della letteratura nera americana\". Come disse Irving Howe nel suo saggio del 1963 intitolato \"Black Boys and Native Sons\", \"Il giorno in cui \"Native Son\" apparve, la cultura americana cambi\u00f2 per sempre. A prescindere dalle classificazioni di cui in seguito il libro sar\u00e0 fatto oggetto, esso rese impossibile la ripetizione delle vecchie bugie... [e] port\u00f2 alla luce, come nessuno aveva fatto prima, l'odio, la paura e la violenza che avevano menomato e potevano ancora distruggere la nostra cultura.\"\nTuttavia il libro fu criticato da alcuni colleghi scrittori afroamericani. Il saggio di James Baldwin \"Everybody's Protest Novel\" del 1948 liquid\u00f2 \"Native Son\" come romanzo di protesta, e perci\u00f2 limitato nella sua comprensione della natura umana e nel suo valore artistico.\nIl saggio trov\u00f2 posto insieme ad altri nove nel libro \"Notes of a Native Son\" (1955) di Baldwin.\nNel 1991 il romanzo fu per la prima volta pubblicato integralmente dalla casa editrice Library of America, corredato da una introduzione, una cronologia e note di Arnold Rampersad, un apprezzato studioso di opere della letteratura afroamericana. Questa edizione contiene anche il saggio di Richard Wright del 1940 intitolato \"How 'Bigger' Was Born\".\nIl libro ha il numero 71 nella lista dei 100 libri pi\u00f9 frequentemente contestati del XX secolo stilata dall'American Library Association of 1990\u20132000.\nLa Modern Library l'ha posto al ventesimo posto nella lista dei 100 migliori romanzi del XX secolo.\nAnche il \"Time Magazine\" ha incluso il romanzo nel suo elenco dei 100 migliori romanzi in lingua inglese pubblicati fra il 1923 e il 2005.\nRichiami e riferimenti in altre opere.\nUna citazione tratta dall'arringa dell'avvocato di Bigger Thomas, Boris Max, \u00e8 contenuta nel romanzo \"The Penultimate Peril\" di Lemony Snicket, pubblicato nel 2005. \"Richard Wright, romanziere americano delle scuola realista, rivolge una famosa e insondabile domanda... 'Chiss\u00e0 quando un lieve shock', chiede, 'in grado di rompere il delicato equilibrio fra ordine sociale e aspirazioni a lungo nutrite mander\u00e0 in frantumi i grattacieli nelle nostre citt\u00e0?'... Cos\u00ec quando il signor Wright si pone questa domanda, potrebbe chiedersi se un piccolo evento, come il cadere di un sasso in un lago, pu\u00f2 causare increspature nel sistema del mondo, e fare vacillare ci\u00f2 che la gente desidera che vacilli, al punto da provocare l'abbattimento di qualcosa di enorme...\".\n\"Paura\" \u00e8 menzionato nel romanzo \"Little Boy Blue\" di Edward Bunker pubblicato nel 1981. Nell'opera il personaggio principale, Alex Hammond, legge \"Paura\" mentre \u00e8 recluso in cella e ne \u00e8 grandemente affascinato.\nUn'ampia sezione di \"Erasure\" di Percival Everett (1999) contiene una parodia, intitolata \"Fuck\", di \"Paura\".\n\"Paura\" \u00e8 menzionato in un flashback nel film \"American History X\", quando il padre di Derek critica le lezioni sulla letteratura nera e le politiche di \"affirmative action\" dell'insegnante di Derek. Nella versione italiana del film il romanzo \u00e8 citato con il titolo \"Figlio naturale\"; l'equivoco in fase di doppiaggio \u00e8 sicuramente dovuto a una traduzione letterale del titolo inglese \"Native Son\".\nBigger Thomas \u00e8 menzionato in uno dei ritornelli di \"The Ritual\" presente nell'album musicale \"The Inevitable Rise and Liberation of NiggyTardust!\" di Saul Williams.\nNell'episodio della terza serie di \"\" intitolato \"Far Beyond the Stars\" Benny Russell cita \"Paura\" come esempio di opera significativa della letteratura afroamericana.\nUn'allusione alla storia si trova nella prima parte di \"The Second Renaissance\", un breve film di animazione giapponese facente parte della collezione The Animatrix. In questo film un robot domestico chiamato \"B1-66ER\" \u00e8 processato per omicidio. Il nome dell'androide \u00e8 creato con l'utilizzo dell'alfabeto Leet Speak.\n\"Paura\" \u00e8 menzionato nel capitolo 22 del romanzo capolavoro di Ralph Ellison \"Invisible Man\" del 1952.\nLa canzone degli U2 \"Vertigo\" fu chiamata \"Native Son\", il titolo in lingua originale del romanzo di Richard Wright, durante la registrazione dell'album studio \"How to Dismantle an Atomic Bomb\". La canzone fu in seguito incisa nelle collezioni Unreleased &amp; Rare e .\nNelle serie trasmessa dalla HBO \"Brave New Voices\", durante le finali del 2008, la squadra del Chicago interpret\u00f2 una poesia intitolata \"Lost Count: a Love Story\". Questa poesia, che si rivolgeva alla giovent\u00f9, affrontando il tema dell'omicidio della giovent\u00f9 a Chicago, faceva riferimento a Bigger: \"Being brown in Bigger Thomas' town\".\nAdattamenti cinematografici televisivi e teatrali.\nIl romanzo ha subito un adattamento teatrale ad opera di Wright e Paul Green, ma il conflitto di vedute fra i due autori ne ha condizionato la resa. La produzione iniziale, con la regia di Orson Welles e con Canada Lee come interprete di Bigger fu allestita al Teatro Saint-James il 24 marzo del 1941 arrivando a 114 recite.\nIl libro sub\u00ec un nuovo adattamento e allestimento ad opera di Kent Gash (in collaborazione con la Paul Green Foundation) all'Intiman Theatre di Seattle, nel 2006. L'allestimento, nel quale Ato Essandoh interpreta la parte di Bigger Thomas, era pi\u00f9 aderente al testo originale della versione teatrale del 1941 e incontr\u00f2 il successo della critica.\n\"Paura\" \u00e8 stato oggetto di due versioni cinematografiche; una del 1951 e l'altra del 1986. Nessuna delle due \u00e8 considerata un successo artistico, nonostante o, forse, a causa del coinvolgimento di Wright nella prima versione. Il primo allestimento cinematografico fu realizzato in Argentina; il ritratto parzialmente simpatetico dei personaggi comunisti avrebbe reso una produzione americana difficile durante il periodo ipersensibile della guerra fredda negli anni cinquanta.\nWright, che allora aveva 42 anni, interpreta il protagonista nonostante abbia pi\u00f9 del doppio degli anni di Bigger Thomas. Il film non riscosse il favore della critica che si concentr\u00f2 negativamente soprattutto sull'interpretazione di Wright."}
{"id": "3103544", "revid": "801704", "url": "https://it.wikipedia.org/wiki?curid=3103544", "title": "Kr\u00e1sn\u00e9", "text": "Kr\u00e1sn\u00e9 pu\u00f2 riferirsi a diversi toponimi della Repubblica Ceca:"}
{"id": "3103546", "revid": "205250", "url": "https://it.wikipedia.org/wiki?curid=3103546", "title": "Lorenzo Federici", "text": "Biografia.\nSin da piccolo mostra un forte interesse per la recitazione e a 10 anni si iscrive al corso di musical presso l'accademia \"Amici della Musica\" di Sant'Angelo Romano, dove ha come insegnante il regista e attore Mauro Simone (regista del musical \"3MSC. Tre metri sopra il cielo\" e attore in \"Peter Pan, il musical\" con Manuel Frattini). Il corso dura 5 anni, durante i quali partecipa a varie esibizioni teatrali.\nDopo essere comparso in alcune fiction (tra cui \"Questa \u00e8 la mia terra\" di Giulio Base), ottiene una parte nell'ultimo film di Dario Argento, \"Ti piace Hitchcock?\", nel quale impersona il protagonista, Giulio, da bambino (da adulto il personaggio \u00e8 interpretato da Elio Germano). Girata nella campagna viterbese nel novembre 2004, la pellicola \u00e8 trasmessa su Rai uno il 24 agosto del 2007 (ma era gi\u00e0 uscita nel 2006 sul mercato dell'home video).\nNel 2008 Lorenzo Federici viene scelto da Federico Moccia per \"Scusa ma ti chiamo amore\", in cui recita accanto a Raul Bova e Michela Quattrociocche interpretando Matteo, il fratello minore di Niki, la protagonista.\nNel 2009, visto il successo del film (oltre 12.500.000 \u20ac di incasso) e l'uscita del nuovo libro di Moccia, viene realizzato il sequel, \"Scusa ma ti voglio sposare\", nel quale Federici torna a rivestire i panni di Matteo.\nSempre nel 2009 entra a far parte del cast dello sceneggiato di Rai uno \"Un medico in famiglia\", in cui interpreta il personaggio di Gianfilippo Colla, ragazzo introverso e \"secchione\" che si innamora di Annuccia Martini (Eleonora Cadeddu). Nella fiction Gianfilippo Colla viene dapprima rifiutato da Annuccia e solo alla fine della serie (al 23\u00ba episodio) riesce a conquistarla.\nNel 2010 recita nel film per la TV \" La mia casa \u00e8 piena di specchi\" di Vittorio Sindoni lavorando a fianco di Sophia Loren.\nNel 2011 partecipa a \"Un medico in famiglia 7\" sempre nel ruolo di Gianfilippo Colla. In questa serie la storia d'amore con Annuccia Martini ha dei momenti di crisi.\nNel 2011 recita presso il Teatro delle Muse in Roma, la commedia di Eugene Jonesco : \"\u00c8 ben strano tutto ci\u00f2\" regia di Fiorella Arn\u00f2 e Pietro Panzieri. Il 12 novembre 2011 in occasione della X edizione del \"Premio Internazionale Giuseppe Sciacca\" gli viene assegnato il 1\u00ba Premio della sezione Teatro, cerimonia svolta presso la Citt\u00e0 del Vaticano.\nDa maggio 2012 \u00e8 sul set di \"Un medico in famiglia\", per girare l'ottava stagione."}
{"id": "3103551", "revid": "838137", "url": "https://it.wikipedia.org/wiki?curid=3103551", "title": "Kr\u00e1sn\u00fd Les", "text": "Kr\u00e1sn\u00fd Les pu\u00f2 riferirsi a diversi toponimi della Repubblica Ceca:"}
{"id": "3103552", "revid": "223320", "url": "https://it.wikipedia.org/wiki?curid=3103552", "title": "Mr Hudson &amp; The Library", "text": ""}
{"id": "3103558", "revid": "253269", "url": "https://it.wikipedia.org/wiki?curid=3103558", "title": "Diedrich Bader", "text": "\u00c8 figlio dell'assistente d'affari William B. Bader e della scultrice Gretta Lange.\nDal 1998 \u00e8 sposato con l'attrice Dulcy Rogers da cui ha avuto due figli: Sebastian (2003) e Ondine (2005).\nDoppiatori italiani.\nNelle versioni in italiano dei suoi film \u00e8 stato doppiato da:\nDa doppiatore \u00e8 sostituito da:"}
{"id": "3103566", "revid": "76963", "url": "https://it.wikipedia.org/wiki?curid=3103566", "title": "Susannah Harker", "text": "Biografia.\nFiglia dell'attrice Polly Adams e dell'attore Richard Owens e nipote di Gordon Adams, Susannah Harker lavora per il cinema, il teatro e la televisione.\nCresciuta in un ambiente cattolico ha studiato in un collegio tenuto da suore nel Sussex e alla Central School of Speech and Drama a North London. La sorella Caroline, \u00e8 anch'essa un'attrice di teatro e televisione.\nDal 1993 al 2004 \u00e8 stata sposata con Iain Glen da cui ha avuto un figlio, Finlay. Nel 2006, ha iniziato una relazione con Paul McGann.\nCarriera.\nNel 1990 \u00e8 stata nominata per il Premio BAFTA per il ruolo di Mattie Storin in \"House of Cards\". \nLa Harker \u00e8 apparsa nell'opera teatrale \"On the Shore of the Wide World\" , accanto a Clive Owen in \"Chancer\" e in \"Heat of the Sun\" con Trevor Eve. Inoltre ha interpretato il ruolo di Jane Bennet nell'adattamento televisivo del 1995 di \"Orgoglio e Pregiudizio\" di Jane Austen."}
{"id": "3103569", "revid": "110157", "url": "https://it.wikipedia.org/wiki?curid=3103569", "title": "British Comedy Awards 1996", "text": "La VII edizione dei British Comedy Awards si tenne nel 1996 e venne presentata da Jonathan Ross."}
{"id": "3103570", "revid": "80030", "url": "https://it.wikipedia.org/wiki?curid=3103570", "title": "Pilastro dei nauti", "text": "Il pilastro dei nauti (fr. \"Pilier des nautes\") \u00e8 una colonna monumentale di epoca gallo-romana eretta in onore di Giove, oggi esposta alle Terme di Cluny a Parigi.\nStoria.\nSi sa che nel marzo del 1711, mentre si lavorava al Coro di Notre-Dame, \nfu esumato il \u201cPilastro dei Nauti\u201d eretto sotto Tiberio dai marinai di Parigi \n(battellieri della Senna) a spese della loro cassa corporativa. Il monumento, \nin origine, era costituito da quattro blocchi (cubi) di pietra calcarea di Saint \nLeu, portanti su ciascuna faccia dei rilievi su cui si mescolano divinit\u00e0 galliche \no romane. Il loro impilamento, che doveva elevarsi a circa 5,24 metri d'altezza con \nlati di 91x74 cm, era forse sormontato da una statua di Giove. Il pilastro parigino, \nscrive H. Lavagne, si presenta cos\u00ec come \u201cla testa di serie di una serie di monumenti \nche, in Gallia, divengono in successione le colonne di Giove, erette da uno zoccolo \nrappresentante quattro divinit\u00e0, ma che non avranno mai pi\u00f9 (salvo forse a Mavilly, \nC\u00f4te-d'Or) quell'aspetto di catechismo in immagini che caratterizza il monumento \nproveniente dall'antica Lutezia\u201d. Un catechismo che \u00e8 anche vulgata: un certo \nequilibrio tra i Panth\u00e9on greco-romani e gallici, sottolineati tramite il bilinguismo \ndelle iscrizioni, d\u00e0 da pensare che la \u201ccoesistenza pacifica\u201d delle religioni, raffigurata \nsu \u201cuna scultura di carattere ufficiale\u201d, \u00e8 stata una cosa comunemente condivisa. \u00c8 stato \nricordato anche che \u201creligioni politeiste non portano all'intransigenza\u201d. La tolleranza \nromana fu \u201cil frutto della pietas timida verso divinit\u00e0 straniere, di cui valse pi\u00f9 \naccaparrarsi i favori che non l'effetto di un'etica osservanza.\u201d Questi quattro \u201ccubi\u201d \n(dadi) furono segati in due in un'epoca remota. Uno solo fra loro ci \u00e8 pervenuto intero. \nDegli altri non sussiste altro che la parte superiore. Delle ricostruzioni d'insieme \nsono state tentate pi\u00f9 volte ma: la disposizione dei blocchi impilati resta ipotetica, \ntali restituzioni (all'integro) divergono, la posizione delle pietre superiori potrebbe \nessere rovesciata (vedi foto). Il pilastro, i cui rilievi sono particolarmente anneriti \ndal salnitro e quindi difficili da decifrare (anche dopo il restauro del 2001), si trova \nal Museo di Cluny, in cui attira solo un'attenzione superficiale dei visitatori.\nDedica e immagini.\nSul pilastro \u00e8 incisa la dedica a Giove:\nAi lati della colonna ci sono scolpiti diversi Dei, sia galli sia romani: Giove, Mercurio, Marte, Fortuna, Castore e Polluce, Vulcano ed Esus, Tarvos Trigaranos, Smertrios e Cernunnos."}
{"id": "3103580", "revid": "1305772", "url": "https://it.wikipedia.org/wiki?curid=3103580", "title": "IAAF Diamond League 2010 - 200 metri piani maschili", "text": "La prova dei 200 metri piani maschili \u00e8 stata disputata per 7 volte durante la Diamond League 2010 ed i meeting elencati sotto sono quelli durante i quali la competizione si \u00e8 svolta.\nLa classifica generale con successiva vincita di 80.000$ (valore del diamante) ha visto al primo posto il velocista statunitense Wallace Spearmon che ha vinto l'ultima prova, con accumulo di 8 punti, al meeting di Zurigo. Lo statunitense Walter Dix, dominatore di ben 4 prove e leader della classifica fino alla penultima gara, non si \u00e8 presentato alla finale tenutasi a Zurigo del Weltklasse Z\u00fcrich quindi, secondo regolamento viene tolto dalla classifica generale.\nSono stati addirittura cinque i record del meeting migliorati per quanto riguarda questa specialit\u00e0 e ottime prestazioni in termini cronometrici si sono avute sia a Eugene che a Monaco, prove vinte con 19\"72. Il giamaicano Yohan Blake pur con una mediocre partenza all'Herculis 2010 ha stabilito il proprio primato personale con il tempo di 19\"78, che lo pone al 4\u00ba posto nel ranking mondiale della specialit\u00e0. All'Athletissima di Losanna Churandy Martina ha stabilito il nuovo record delle Antille Olandesi con 20\"08."}
