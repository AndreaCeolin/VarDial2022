{"id": "3342319", "revid": "125729549", "url": "https://it.wikipedia.org/wiki?curid=3342319", "title": "Marina Coffa", "text": "Biografia.\n\u00c8 conosciuta prevalentemente per la sua attivit\u00e0 di interprete \u2013 dal 1974 al 1984 \u2013 di fotoromanzi della Lancio. Ha iniziato a 16 anni in RAI, dove ha lavorato nella serie televisiva \"La famiglia Benvenuti\", in cui interpretava il ruolo di Simona, la fidanzatina del figlio di Enrico Maria Salerno. Poi fece delle piccole parti al cinema. Dal 1974 per la casa editrice \"Lancio\" ha interpretato complessivamente 354 storie, di cui solo dodici da non protagonista. Ha avuto per colleghi attori di genere quali Franco Gasparri e Franco Dani. Ha avuto anche una breve esperienza come interprete di teatro lavorando con Luca Ronconi nell'allestimento dell\"'Orlando furioso\". Dopo essersi sposata ed aver avuto cinque figli, si \u00e8 ritirata dalle scene. Al termine di una lunga malattia mor\u00ec l'8 marzo 2011 all'et\u00e0 di 59 anni."}
{"id": "3342330", "revid": "281901", "url": "https://it.wikipedia.org/wiki?curid=3342330", "title": "Vipera xanthina", "text": ""}
{"id": "3342333", "revid": "322321", "url": "https://it.wikipedia.org/wiki?curid=3342333", "title": "Limenio di Vercelli", "text": "\u00c8 venerato come santo dalla Chiesa cattolica.\nBiografia.\nSecondo la tradizione agiografica, fu il secondo vescovo di Vercelli dopo Sant'Eusebio dal 371 al 396. Partecip\u00f2 al Concilio di Aquileia del 381.\nSecondo la tradizione avrebbe consacrato il vescovo di Milano sant'Ambrogio."}
{"id": "3342336", "revid": "287204", "url": "https://it.wikipedia.org/wiki?curid=3342336", "title": "Live at the Royal Albert Hall (DVD)", "text": ""}
{"id": "3342338", "revid": "76963", "url": "https://it.wikipedia.org/wiki?curid=3342338", "title": "Mieczys\u0142aw Kar\u0142owicz", "text": "Biografia.\nNacque nall'attuale Bielorussia da Jan, uno storico e musicista polacco. Sin da piccolo inizi\u00f2 lo studio del violino per il quale avrebbe poi composto il suo unico concerto.\nStudi\u00f2 a Varsavia con Noskowski, Piotr Maszyski e Gustaw Roguski, poi si trasfer\u00ec a Berlino dove studi\u00f2 con Heinrich Urban. Dal 1906 al 1907 studi\u00f2 direzione d'orchestra con Arthur Nikisch. Le sue composizioni sono scritte in stile tardo romantico e mostrano affinit\u00e0 con quelle di Richard Strauss, Alb\u00e9ric Magnard e Isaac Alb\u00e9niz.\nNella sua breve vita, Kar\u0142owicz scrisse un'unica sinfonia (in Mi minore, opera 7, \"Odrodzenie\" - Rinascita), un concerto per violino (in La maggiore, opera 8) e diversi poemi sinfonici, tra i quali \"Odwieczne pie\u015bni\" (Canti perenni), \"Stanis\u0142aw i Anna O\u015bwiecimowie\" (Stanis\u0142aw e Anna O\u015bwiecim) e \"Powracaj\u0105ce fale\" (Onde che ritornano). Compose diverse canzoni per voce e pianoforte, su liriche di Kazimierz Tetmajer, Adam Asnyk ed altri. Molte delle sue gi\u00e0 poco numerose composizioni andarono perdute durante la seconda guerra mondiale.\nLa musica di Kar\u0142owicz si situa ai massimi livelli della musica polacca tra quella di Fryderyk Chopin e quella di Karol Szymanowski.\nKar\u0142owicz pass\u00f2 gli ultimi anni della sua vita a Zakopane, nel sud della Polonia, spesso dedicandosi a uno dei suoi passatempi preferiti, fotografare le montagne che gli stavano intorno. Mor\u00ec nel corso di una escursione nei Monti Tatra, nelle vicinanze di Ko\u015bcielec, travolto da una valanga nel 1909. Mieczys\u0142aw Kar\u0142owicz venne tumulato nel Cimitero Pow\u0105zki a Varsavia."}
{"id": "3342344", "revid": "1543377", "url": "https://it.wikipedia.org/wiki?curid=3342344", "title": "Hollywood Foreign Press Association", "text": "La Hollywood Foreign Press Association (HFPA) \u00e8 un'organizzazione formata da giornalisti professionisti che rappresentano l'industria del cinema statunitense in una variet\u00e0 di media, (giornali e riviste) al di fuori degli Stati Uniti. Attualmente, i 90 membri della HFPA lavorano in almeno 55 paesi, ed hanno un bacino di lettori di oltre 250 milioni di persone.\nFondata nel 1943 da un gruppo di giornalisti del quotidiano britannico \"Daily Mail\", il suo scopo principale \u00e8 la promozione di Hollywood nel mondo. Dal 1943, i suoi membri decidono annualmente tramite votazione le assegnazioni dei Golden Globe che si tengono a Los Angeles, scegliendo fra le produzioni dell'anno precedente."}
{"id": "3342345", "revid": "223320", "url": "https://it.wikipedia.org/wiki?curid=3342345", "title": "HFPA", "text": ""}
{"id": "3342348", "revid": "219110", "url": "https://it.wikipedia.org/wiki?curid=3342348", "title": "Freenx", "text": ""}
{"id": "3342351", "revid": "228587", "url": "https://it.wikipedia.org/wiki?curid=3342351", "title": "Premio Max Jacob", "text": "Il Premio Max Jacob (nell'originale francese Prix Max Jacob) \u00e8 un premio letterario francese istituito nel 1951, da Florence Frank Jay Gould, per onorare la memoria di Max Jacob, che \u00e8 morto il 5 marzo 1944, presso il campo di internamento di Drancy, due settimane dopo essere stato arrestato dalla Gestapo. Il premio viene assegnato per un lavoro poetico.\nAlbo d'oro.\nElenco completo sul sito web della Associazione degli Amici di Max Jacob"}
{"id": "3342355", "revid": "592830", "url": "https://it.wikipedia.org/wiki?curid=3342355", "title": "Maestro Pregadio", "text": ""}
{"id": "3342358", "revid": "1787453", "url": "https://it.wikipedia.org/wiki?curid=3342358", "title": "Jos\u00e9 Mar\u00eda S\u00e1nchez", "text": "Biografia.\nLaureato in giurisprudenza e lettere e filosofia. S\u00e1nchez per la televisione esord\u00ec nel 1984 con la miniserie televisiva \"La Bella Otero\", coproduzione italo-franco-slavo-spagnola interpretata da \u00c1ngela Molina e Harvey Keitel. Bench\u00e9 negli anni fosse stato chiamato a curare la regia principalmente di produzioni televisive italiane, fra cui \"Le ragazze di piazza di Spagna\" e \"Il maresciallo Rocca\", Sanchez gir\u00f2 anche due film cinematografici, \"Burro\" (1989) e \"Mollo tutto\" (1995), entrambi interpretati da Renato Pozzetto. \nNel 1994 incominci\u00f2 la sua collaborazione con la coreografa Mar\u00eda Pag\u00e9s, divenuta poi la sua compagna di vita. Il suo ultimo lavoro, lo spettacolo \"Sevilla\", risale al 2006: uscito a maggio a Tokyo, fu scelto per rappresentare la citt\u00e0 di Siviglia per il 2006 e il 2007. Il mese seguente, il 6 giugno, il regista mor\u00ec dopo una lunga malattia, mentre si trovava a Torrelodones, un sobborgo di Madrid, per poi essere sepolto nel cimitero locale."}
{"id": "3342363", "revid": "247222", "url": "https://it.wikipedia.org/wiki?curid=3342363", "title": "Masters at work", "text": ""}
{"id": "3342365", "revid": "287204", "url": "https://it.wikipedia.org/wiki?curid=3342365", "title": "Aus tiefer Not schrei' ich zu dir", "text": "Aus tiefer Not schrei' ich zu dir (in tedesco, \"Dal profondo dell'angoscia a te grido\") BWV 38 \u00e8 una cantata di Johann Sebastian Bach.\nStoria.\nLa cantata \"Aus tiefer Not schrei' ich zu dir\" venne composta nel 1724 e fu eseguita per la prima volta a Lipsia il 29 ottobre dello stesso anno per la XXI domenica dopo la Trinit\u00e0. Il testo del primo e dell'ultimo movimento \u00e8 di Martin Lutero, che lo ricav\u00f2 dal salmo 130, mentre il testo dei restanti movimenti \u00e8 di autore ignoto.\nStruttura.\nLa cantata \u00e8 composta per soprano solista, contralto solista, tenore solista, basso solista, coro, trombone I, II, III e IV, oboe I e II, violino I e II, viola e basso continuo ed \u00e8 suddivisa in sei movimenti:"}
{"id": "3342369", "revid": "287204", "url": "https://it.wikipedia.org/wiki?curid=3342369", "title": "9109 Yukomotizuki", "text": "9109 Yukomotizuki \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3290358\u00a0UA e da un'eccentricit\u00e0 di 0,0934178, inclinata di 7,16385\u00b0 rispetto all'eclittica.\nL'asteroide \u00e8 dedicato alla giapponese Yuko Motizuki, professore all'Universit\u00e0 di Saitama, specializzata nello studio teorico della nucleosintesi, delle supernovae e delle stelle di neutroni."}
{"id": "3342370", "revid": "1516087", "url": "https://it.wikipedia.org/wiki?curid=3342370", "title": "Mobil 1", "text": ""}
{"id": "3342372", "revid": "228587", "url": "https://it.wikipedia.org/wiki?curid=3342372", "title": "SIP Trunking", "text": "SIP Trunking \u00e8 una tecnologia di tipo VoIP nativa basata su protocollo SIP che consente agli ITSP (Internet Telephony Service Provider) di offrire servizi voce e comunicazione unificata tramite accesso IP a clienti business (aziende) dotate di una infrastruttura privata basata generalmente su IP-PBX (Private Branch eXchange in tecnologia IP).\nDomini.\nL'architettura SIP Trunking prevede la suddivisione della rete voce in due diversi domini di competenza costituiti da:\nL'interconnessione tra i due domini, realizzata tramite trasporto IP (Internet Protocol), comporta la definizione di regole e comportamenti specifici nonch\u00e9 la capacit\u00e0 di trattare alcuni servizi / protocolli ben definiti che ricadono nella denominazione di SIP Trunking.\nIl dominio pubblico \u00e8 di esclusiva competenza dell'ITSP che si fa garante nei confronti dell'autorit\u00e0 del rispetto degli obblighi previsti dalla legge in termini di:\nIl dominio privato invece, per natura, non \u00e8 soggetto a particolari vincoli di legge e pu\u00f2 essere di competenza dell'ITSP, del cliente finale (enterprise) o di un soggetto terzo che offre il servizio voce all'impresa.\nArchitettura.\nIn ciascun dominio vi sono degli elementi caratteristici di rete che svolgono le funzionalit\u00e0 specifiche richieste al dominio stesso; in particolare il dominio pubblico (per quanto riguarda la parte di front-end verso la rete cliente) \u00e8 suddivisibile logicamente in 2 livelli:\nIl dominio Privato \u00e8 costituito invece da tre livelli:"}
{"id": "3342377", "revid": "12379", "url": "https://it.wikipedia.org/wiki?curid=3342377", "title": "Wongrowitz", "text": ""}
{"id": "3342378", "revid": "110157", "url": "https://it.wikipedia.org/wiki?curid=3342378", "title": "Mess (fiume)", "text": "Il Mess \u00e8 un fiume lussemburghese che attraversa il Distretto di Lussemburgo. \u00c8 un affluente dell'Alzette, e di conseguenza un sub-affluente del Reno tramite il S\u00fbre (o Sauer) e la Mosella.\nLa sua sorgente \u00e8 situata ad un'altezza di 352 metri a nord-ovest di Schouweiler, nel comune di Dippach, al confine della foresta Schullerboesch, nel Cantone di Capellen.\nLungo il suo percorso attraversa, oltre a Dippach, i villaggi di Sprinkange e Bettange-sur-Mess, poi il comune di Reckange-sur-Mess con i villaggi di Ehlange-sur-Mess e Wickrange, ed infine il comune di Mondercange con il villaggio di Pontpierre, prima di confluire nell'Alzette nei pressi di Bergem, nel Cantone di Esch-sur-Alzette, ad un'altitudine di 277 metri."}
{"id": "3342382", "revid": "1318658", "url": "https://it.wikipedia.org/wiki?curid=3342382", "title": "Christian Duguay", "text": "Ha diretto la miniserie televisiva \"Il giovane Hitler\" nominato agli Emmy Award e trasmesso dalla CBC nel maggio 2003. Nel 2009 ha diretto una miniserie televisiva ispirata alla vita di Sant'Agostino d'Ippona. Nel 2010 la miniserie televisiva in due parti su Papa Pio XII e l'occupazione di Roma dei nazisti durante la seconda guerra mondiale."}
{"id": "3342387", "revid": "110157", "url": "https://it.wikipedia.org/wiki?curid=3342387", "title": "La vita bassa", "text": "La vita bassa \u00e8 un saggio di Alberto Arbasino. L'autore ritrae la vita culturale dell'Italia degli anni 2000, mescolandola con i suoi ricordi di scrittore."}
{"id": "3342396", "revid": "726373", "url": "https://it.wikipedia.org/wiki?curid=3342396", "title": "L'Ingegnere in blu", "text": "L'ingegnere in blu \u00e8 un saggio di Alberto Arbasino che descrive i suoi incontri con Carlo Emilio Gadda, l'ingegnere del titolo."}
{"id": "3342397", "revid": "599013", "url": "https://it.wikipedia.org/wiki?curid=3342397", "title": "Mess", "text": ""}
{"id": "3342403", "revid": "1186766", "url": "https://it.wikipedia.org/wiki?curid=3342403", "title": "Minotto", "text": "I Minotto furono una famiglia patrizia veneziana, annoverata fra le cosiddette \"Case Nuove\".\nStoria.\nI cronisti veneziani furono sempre discordi sull'origine di questa famiglia, che alcuni ritenevano fosse oriunda di Roma, altri che venisse dall'Albania: coloro che attribuivano ai Minotto un'origine albanese, li facevano discendenti del casato aristocratico dei \"Minoxi\", ancora illustre in patria ai primi del Settecento.\nI Minotto diedero alla Repubblica antichi tribuni; nel 1297, alla serrata del Maggior Consiglio, risultarono compresi nel corpo patrizio nella persona di Marco, capitano di trenta galere e conquistatore dell'isola egea di Stalimene. Tra i membri illustri del casato, \u00e8 degna di menzione anche quella Contessa Minotto che, nel secolo XII, fu seconda moglie del doge Enrico Dandolo, nonch\u00e9 madre di Fantino, patriarca latino di Costantinopoli, e Marino, signore di Andro.\nAll'epoca della caduta della Serenissima, il casato era diviso in quattro differenti rami.\nCon l'avvento degli Austriaci in Veneto, i Minotto ottennero la conferma dell'avita nobilt\u00e0 con Sovrana Risoluzione del 16 novembre 1817."}
{"id": "3342405", "revid": "110157", "url": "https://it.wikipedia.org/wiki?curid=3342405", "title": "Paesaggi italiani con zombi", "text": "Paesaggi italiani con zombi \u00e8 un saggio di Alberto Arbasino. In questo libro Arbasino bersaglia i disastri prodotti dal politicamente corretto."}
{"id": "3342406", "revid": "287204", "url": "https://it.wikipedia.org/wiki?curid=3342406", "title": "Mike Munchak", "text": "Ha giocato per tutta la carriera con gli Houston Oilers, venendo indotto nella Pro Football Hall of Fame e il suo numero di maglia, il 63, \u00e8 stato ritirato dalla franchigia. In seguito \u00e8 stato il capo-allenatore dei Tennessee Titans dal 2011 al 2013. Al college gioc\u00f2 a football alla Pennsylvania State University.\nDal 2019 ricopre il ruolo di allenatore di linea offensiva per i Denver Broncos.\nCarriera da giocatore.\nMunchak venne selezionato come 8 scelta assoluta nel Draft NFL 1982 dagli Houston Oilers. Gioc\u00f2 159 partite con gli Oilers, venendo convocato per 9 Pro Bowl in carriera e venendo costantemente considerato una delle migliori guardie della lega durante i suoi anni di attivit\u00e0 professionistica.\nCarriera da allenatore.\nNel 1994 inizi\u00f2 la sua carriera NFL negli Houston Oilers come assistente dell'attacco e della qualit\u00e0 e controllo fino al 1996, poi divenne l'allenatore dell'offensive line fino al 1998 dei Tennessee Oilers e successivamente dei Tennessee Titans fino al 2010. Il 7 febbraio 2011 divent\u00f2 il nuovo capo allenatore dei Titans, chiuse la sua prima stagione con il record di 9 vittorie e 7 sconfitte, non riuscendo a qualificarsi per i playoff. Nel 2012 termin\u00f2 con un record di 6 vittorie e 10 sconfitte e dopo essere rimasto nuovamente fuori dai playoff nel 2013 con un record 7-9, il 4 gennaio 2014 fu licenziato, segnando la fine della sua avventura con gli Oilers/Titans dopo 32 anni ininterrotti tra giocatore e allenatore.\nDal 2014 al 2018 ha ricoperto il ruolo di allenatore di linea offensiva per i Pittsburgh Steelers.\nDal 2019 \u00e8 stato assunto per lo stesso incarico dai Denver Broncos."}
{"id": "3342412", "revid": "205250", "url": "https://it.wikipedia.org/wiki?curid=3342412", "title": "Goya Toledo", "text": "Biografia.\nHa studiato interpretazione nella scuola di Cristina Rota. Per poter pagare i suoi studi ha lavorato anche come modella pur non considerandosi tale. \u00c8 stata candidata tre volte al Premio Goya: la prima volta come migliore attrice emergente, poi, due volte, come miglior attrice non protagonista."}
{"id": "3342413", "revid": "339392", "url": "https://it.wikipedia.org/wiki?curid=3342413", "title": "Gemelle Bella", "text": ""}
{"id": "3342415", "revid": "715366", "url": "https://it.wikipedia.org/wiki?curid=3342415", "title": "Quartetto per archi n. 14 (Beethoven)", "text": "Il Quartetto per archi n. 14 in Do diesis minore, op. 131 di Ludwig van Beethoven fu ultimato nel 1826. Il numero d'opera fu assegnato in base all'ordine di pubblicazione anche se in realt\u00e0 risulta essere il quindicesimo quartetto ad essere stato composto da Beethoven. Con una durata di circa 40 minuti, il quartetto si compone di sette movimenti da eseguirsi senza nessuna pausa, come segue:\nQuesto lavoro sembra essere stato il preferito di Beethoven tra i suoi ultimi quartetti. Era stato dedicato al barone Joseph von Stutterheim come gesto di gratitudine per l'arruolamento nell'esercito di suo nipote Karl, dopo un tentativo di suicidio di quest'ultimo nel 1826.\nSecondo alcuni biografi di Beethoven, dopo l'ascolto di un'esecuzione di questo quartetto, Schubert comment\u00f2 dicendo, \"Dopo questo, cosa ci resta da scrivere?\"."}
{"id": "3342428", "revid": "599013", "url": "https://it.wikipedia.org/wiki?curid=3342428", "title": "Aleksandra Fomina", "text": "Gioca nel ruolo di libero nel Rabit\u0259 Bak\u0131 Voleybol Klubu.\nCarriera.\nLa carriera di Alexandra Fomina inizia nel 1991, tra le file del Volejbol'nyj Klub Lokomotiv Dnipro. Un anno dopo viene ingaggiata dalla squadra della sua citt\u00e0 natale, il Volejbol'nyj Klub Iskra Luhans'k, dove gioca per sette stagioni, vincendo per ben cinque volte il campionato ucraino. Nel 1999 viene ingaggiata dal Volejbol'nyj Klub Khimvolokno \u010cerkasy, con cui vince nuovamente il campionato e si aggiudica la Coppa d'Ucraina.\nNella stagione 2000-01 va a giocare nel Racing Club de Cannes, dove resta per quattro stagioni, aggiudicandosi per altrettante volte il campionato francese, vincendo per tre volte la Coppa di Francia e, soprattutto, vincendo due edizioni della Champions League consecutivamente. Dal 2000 fa parte della nazionale ucraina, con cui non ha mai raggiunto grandi traguardi.\nNel 2005 torna a giocare in Ucraina nel Krug Volejbol'nyj Klub, con cui disputa solo gli ultimi due mesi della stagione, vincendo campionato e coppa nazionale. Sempre nel 2005, torna a giocare nel Racing Club de Cannes, dove vince numerosi campionati e Coppa di Francia.\nNella stagione 2012-13 viene ingaggiata dal Rabit\u0259 Bak\u0131 Voleybol Klubu."}
{"id": "3342429", "revid": "577353", "url": "https://it.wikipedia.org/wiki?curid=3342429", "title": "Hiu (Vanuatu)", "text": ""}
{"id": "3342431", "revid": "3115", "url": "https://it.wikipedia.org/wiki?curid=3342431", "title": "Ferrari 625 TF", "text": "La 625 TF \u00e8 una autovettura da competizione prodotta dalla Ferrari nel 1953 in tre esemplari.\nIl contesto.\nLa 625 TF fu la prima vettura da competizione della Ferrari a ruote coperte (cio\u00e8 con i parafanghi) che montava un motore a quattro cilindri.\nIl corpo vettura dei tre esemplari, due spider e una coup\u00e9, era carrozzato da Vignale e somigliava a quello realizzato dalla stessa azienda per la 250 MM versione barchetta. L'esemplare coup\u00e9, una delle ultime vetture Ferrari disegnate e realizzate dal celebre carrozziere torinese, fu completato nella primavera del 1953.\nIl motore della 625 TF derivava da quello installato sulla 625 F1, da cui la sigla numerica nel nome del modello. Rispetto a quello della vettura di Formula 1, il propulsore era pi\u00f9 potente di 10 CV ed aveva montato due carburatori, sempre di marca Weber, ma di modello diverso. La denominazione \u201cTF\u201d derivava probabilmente da Targa Florio, anche se la 625 TF non ha mai preso parte a questa competizione. Con la 250 S condivideva il passo, che era di 2250 mm, ma non il peso, dato che era pi\u00f9 leggera.\nLe competizioni.\nLa 625 TF prese parte ad una sola gara sotto le insegne ufficiali della Scuderia di Maranello, e fu una competizione organizzata all'Autodromo di Monza il 29 giugno 1953. La vettura partecipante era una delle due spider. Guidata da Mike Hawthorn, era in difficolt\u00e0 sui lunghi rettilinei del tracciato, ma riusc\u00ec a conquistare il quarto posto.\nDopo questo evento sportivo i tre modelli furono venduti con propulsori differenti dall'originale. Due di essi ebbero per\u00f2 vita breve, dato che la versione coup\u00e9 fu coinvolta in un incendio ed una delle due spyder ebbe un incidente. La spyder che sopravvisse ebbe anch'essa un'esistenza travagliata, e partecip\u00f2 a diverse competizioni in Sud America, dove rimase circa un decennio. Qui prese parte, tra l'altro, a quattro edizioni della 1000 km di Buenos Aires. In seguito a questo esemplare fu montato un motore Lincoln V12. Successivamente fu riportato in Italia, a Napoli, dove giacque in un deposito in stato di rottame. \u00c8 stato recentemente restaurato, e gli \u00e8 stato reinstallato un motore Ferrari a quattro cilindri. Oggi partecipa a rievocazioni storiche di competizioni come la Mille Miglia ed il Gran Premio storico di Monaco.\nCaratteristiche tecniche.\nIl motore era un quattro cilindri in linea anteriore e longitudinale che aveva una cilindrata di 2498,32 cm\u00b3. L'alesaggio e la corsa erano rispettivamente 94 mm e 90 mm, mentre il rapporto di compressione era di 9:1. La testata ed il monoblocco erano fabbricati in lega leggera. Il sistema di raffreddamento era a circolazione d\u2019acqua. La potenza massima erogata dal propulsore era di 220 CV a 7000 giri al minuto.\nLa distribuzione era formata da due valvole per cilindro che erano mosse da un doppio albero a camme in testa. L'alimentazione, non forzata, era assicurata da due carburatori di marca Weber e modello 50 DCO4. L'accensione era doppia, ed il relativo impianto comprendeva due spinterogeni. La lubrificazione era a carter secco, mentre la frizione era multidisco.\nLe sospensioni anteriori erano indipendenti e con quadrilateri trasversali, mentre quelle posteriori erano formate da un ponte De Dion e doppi puntoni. Entrambe montavano una balestra trasversale e ammortizzatori idraulici. I freni erano a tamburo sulle quattro ruote, mentre il cambio, che era montato in blocco con il differenziale, era manuale a quattro rapporti pi\u00f9 la retromarcia. La trazione era posteriore. Lo sterzo era a vite senza fine e settore dentato.\nIl telaio era tubolare in acciaio. La carrozzeria era in alluminio e fu realizzata in versione spider o berlinetta a due posti.\nLa velocit\u00e0 massima raggiunta dalla 625 TF era di 240 km/h."}
{"id": "3342433", "revid": "126257", "url": "https://it.wikipedia.org/wiki?curid=3342433", "title": "Ferrari 625TF", "text": ""}
{"id": "3342441", "revid": "1543377", "url": "https://it.wikipedia.org/wiki?curid=3342441", "title": "General Instrument CP1600", "text": "Il CP1600 \u00e8 un microprocessore a 16 bit creato negli anni settanta da General Instrument in collaborazione con Honeywell. Il progetto del CP1600 era basato sul PDP-11, che aveva ispirato anche altri processori, tra cui il Western Digital MCP-1600. Honeywell us\u00f2 il CP1600 in diversi sistemi per il controllo industriale ma il suo pi\u00f9 famoso impiego fu, nella sua versione depotenziata CP1610, come CPU della console giochi Intellivision prodotta da Mattel.\nDescrizione.\nIl set di istruzioni del CP1600 ricalcava molto quello del PDP-11 anche se non era del tutto compatibile con esso. Inoltre, nonostante fosse un processore a 16 bit, gli opcode delle istruzioni erano grandi solo 10 bit: i restanti 6 bit sarebbero dovuti servire per future espansioni del set, probabilmente per integrare nuove istruzioni da usarsi con dei coprocessori, considerando che l'ingresso \"PCIT\" bloccava il processore fino al rilascio della linea.\nLe istruzioni occupavano da 1 a 3 parole a seconda del formato di indirizzamento utilizzato: a differenza di CPU simili, il CP1600 non supportava gli offset, ossia l'indirizzamento indiretto memoria-memoria, ed i cicli erano implementati in una maniera differente ma comunque molto veloce.\nCome il PDP-11, il CP1600 utilizzava 8 registri a 16 bit di uso generale denominati \"R..\", anche se tale definizione non corrispondeva al significato moderno che si d\u00e0 al termine: infatti solo il registro \"R0\" era veramente di uso generale ed era descritto come \"accumulatore principale\". I registri \"R1-R3\" erano contatori, usati generalmente per modalit\u00e0 di indirizzamento basate sui registri, i registri \"R4\" e \"R5\" si autoincrementavano dopo ogni accesso, un comportamento utile ad esempio durante l'iterazione attraverso una collezione di dati.\nIl registro \"R6\" era il puntatore allo stack mentre il registro \"R7\" era il puntatore di programma. Dato che entrambi questi registri erano utilizzabili dal programmatore, essi potevano essere utilizzati per implementare stack multipli, o per supportare salti molto complessi.\nIl CP1600 non aveva istruzioni di accesso diretto allo stack. Tale accesso era svolto mediante le semplici operazioni di lettura e scrittura che implicavano l'uso del registro: se l'\"R6\" era utilizzato in un'operazione di lettura, il suo indirizzo veniva decrementato e la CPU restituiva il valore puntato dal registro, simulando un'istruzione codice_1 (usata su altre CPU per estrarre un valore dallo stack); se veniva usato in un'operazione di scrittura, il registro si autoincrementava (come i registri \"R4\" e \"R5\") e poi memorizzava il valore ricevuto all'indirizzo contenuto, come nel caso di un'istruzione codice_2 (usata su altre CPU per inserire un valore nello stack).\nUna delle principali caratteristiche del CP1600, comune anche al PDP-11, era l'utilizzo di dispositivi di I/O mappati in memoria, vale a dire che le periferiche erano controllate scrivendo in determinate locazioni della memoria. Rispetto al PDP-11, invece, il CP1600 non utilizzava linee distinte per il bus dati ed il bus indirizzi ma usava la tecnica della multiplazione per condividere un unico bus fra dati ed indirizzi per ridurre il numero di piedini del processore. Questa scelta implicava che per poter interfacciare la CPU al resto di un sistema doveva essere adottata una circuiteria logica addizionale composta da latch o buffer cos\u00ec da poter collegare di volta in volta il bus del processore al bus indirizzi oppure al bus dati del sistema. Questo modo di operare influiva negativamente sulle prestazioni delle operazioni di I/O: per porre rimedio a ci\u00f2 General Instrument progett\u00f2 il PIC1640, dove PIC stava per \"Programmable Intelligent Computer\", un microcontrollore programmabile che affiancava il CP1600 e gestiva i canali di I/O. Dal PIC1640 \u00e8 derivata poi l'attuale famiglia di microcontrollori PICmicro prodotta da Microchip Technology.\nIl CP1600 fu realizzato in tecnologia NMOS e richiedeva 3 differenti tensioni di alimentazione: +12, +5 e -3 Volt. Il CP1600 aveva segnali di linea compatibili con quelli dei circuiti TTL. Il processore lavorava con un segnale di temporizzazione a 2 fasi lungo 600 ns, corrispondente ad un clock di 3,3 MHz, che fu poi ridotto a 400 ns, corrispondenti a 5\u00a0MHz: a questa velocit\u00e0 le istruzioni venivano eseguite con tempi variabili da 1,6 a 4,8 \u03bcs. General Instrument forniva anche un sistema di sviluppo per il CP1600 denominato \"GIMINI\".\nDerivati ed utilizzi.\nGeneral Instrument realizz\u00f2 una versione depotenziata del CP1600 denominata CP1610: questo processore fu utilizzato come CPU della console giochi Intellivision, prodotta da Mattel a partire dal 1980, il pi\u00f9 famoso prodotto basato su tale chip.\nIl CP1610 era essenzialmente una versione pi\u00f9 lenta del CP1600: nell'Intellivision esso operava ad un clock di 0,894\u00a0MHz nelle console NTSC e 1\u00a0MHz in quelle PAL/S\u00c9CAM. Il successo commerciale della console fece anche il successo del CP1610: a discapito del raro utilizzo del CP1600 nei computer dell'epoca, l'Intellivision fu venduta in 3 milioni di esemplari, ognuna con al suo interno un CP1610. La commercializzazione dell'Intellivision termin\u00f2 nel 1984 quando Mattel, per le grosse perdite registrate a causa della crisi dei videogiochi del 1983, usc\u00ec dal mercato delle console.\nL'uscita di scena del principale cliente del CP1600 unita alla comparsa sul mercato di nuovi processori a 32 bit, come il Motorola 68000, che facevano diminuire l'interesse verso quelli a 16 bit come il CP1600, portarono General Instrument a cessarne la produzione nel 1985. Successivamente l'azienda attu\u00f2 anche un piano di riassetto societario, separando nel 1987 la sussidiaria \"Microelectronics\" che seguiva il settore della microelettronica per creare Microchip Technology."}
{"id": "3342444", "revid": "278239", "url": "https://it.wikipedia.org/wiki?curid=3342444", "title": "Comodo Firewall Pro", "text": ""}
{"id": "3342450", "revid": "287204", "url": "https://it.wikipedia.org/wiki?curid=3342450", "title": "Baclofene", "text": "Baclofene (nella fase sperimentale conosciuto anche con la sigla Ciba 34.647) \u00e8 un principio attivo farmacologico miorilassante ad azione centrale, appartenente alla classe dei derivati dell'acido gamma ammino-butirrico (GABA). \u00c8 impiegato principalmente nel trattamento della spasticit\u00e0.\n\u00c8 un agonista dei recettori GABAB\nFarmacodinamica.\nBaclofene produce i suoi effetti modulando i recettori GABAB, i quali inibiscono il rilascio di alcuni aminoacidi eccitatori, tra cui glutammato e aspartato. \nTuttavia, il farmaco non ha un'affinit\u00e0 significativa per i recettori GHB, e non sono noti potenziali abusi.\nLa molecola esercita un'azione benefica sulle contrazioni muscolari riflesse, migliorando cos\u00ec gli spasmi dolorosi e le clonie.\nViene cos\u00ec a esercitarsi un'azione facilitatoria sulle attivit\u00e0 quotidiane con sensibile miglioramento della mobilit\u00e0 del paziente e delle eventuali attivit\u00e0 fisioterapiche.\nFarmacocinetica.\nA seguito di somministrazione per via orale baclofene viene rapidamente assorbito dal tratto gastroenterico. \nLa diffusione nei tessuti dell'organismo \u00e8 ampia e rapida. Il picco di concentrazione plasmatica (Cmax) viene raggiunto dopo circa 1-1,5 ore dall'assunzione. Il legame con le proteine plasmatiche \u00e8 pari al 30% circa.\nIl metabolismo della molecola \u00e8 solo parziale. L'emivita plasmatica del farmaco si aggira intorno alle 3-4 ore. \nBaclofene viene eliminato in gran parte in forma immodificata. Nel giro di 72 ore circa il 75% di una dose assunta \u00e8 eliminata dall'emuntorio renale mentre la quota rimanente viene escreta con le feci.\nTossicologia.\nIl farmaco non \u00e8 potenzialmente carcinogenetico n\u00e9 mutageno. In studi sperimentali su animali (ratti) trattati cronicamente con baclofene a dosaggi elevati (fino a 100\u00a0mg/kg) \u00e8 stata osservata la comparsa di cisti ovariche in apparenza in stretta correlazione con la dose utilizzata.\nUsi clinici.\nIl Baclofene \u00e8 largamente impiegato nel trattamento delle sindromi di tipo spastico, specialmente se causate da lesioni del midollo spinale,\ndiplegia spastica, \nparalisi cerebrale infantile, \nsclerosi multipla,\nsclerosi laterale amiotrofica, neuropatia periferica, nevralgia del trigemino e nevralgia glossofaringea.\nIn Francia ne \u00e8 stato autorizzato l'uso per il trattamento dell'alcoolismo.\nDosi terapeutiche.\nBaclofene pu\u00f2 essere somministrato sia per via orale sia per via intratecale (direttamente nel liquido cefalorachidiano) utilizzando una pompa impiantata sotto la pelle.\nIl trattamento deve sempre incominciare partendo da dosaggi bassi, che vanno gradualmente aumentati. Per ciascun paziente deve essere ricercata la dose pi\u00f9 bassa ma utile a determinare una risposta terapeutica ottimale.\nNel soggetto adulto la dose giornaliera complessiva deve essere ripartita in 3 somministrazioni. In genere il trattamento ha inizio con una dose pari a 5\u00a0mg, 3 volte al giorno, che pu\u00f2 essere successivamente incrementata ogni 3-4 giorni, di ulteriori 5\u00a0mg per 3 volte al giorno.\nSindrome di astinenza.\nLa sospensione del baclofene pu\u00f2 provocare una sindrome di astinenza che assomiglia a quella delle benzodiazepine e dell'alcool. I sintomi da astinenza sono pi\u00f9 probabili se il farmaco viene utilizzato per lunghi periodi di tempo (pi\u00f9 di un paio di mesi) e possono essere causati da dosi basse o alte. La severit\u00e0 della sindrome dipende dalla velocit\u00e0 con cui viene sospeso il baclofene, cos\u00ec che per ridurre al minimo i sintomi la dose deve essere diminuita lentamente fino alla sospensione della terapia. La sindrome acuta pu\u00f2 essere interrotta riprendendo la somministrazione.\nI sintomi da astinenza possono includere allucinazioni uditive, visive o tattili, illusioni, confusione, agitazione psicomotoria, delirio, disorientamento, fluttuazione della coscienza, insonnia, vertigini, nausea, sensazione di svenimento, disattenzione, deficit della memoria, disturbi percettivi, ansia, depersonalizzazione, ipertonia, ipertermia, disturbo del pensiero formale, psicosi, mania, disturbi dell'umore, irrequietezza e disturbi comportamentali, tachicardia, crisi, tremori, disfunzione autonomica, iperpiressia, estrema rigidit\u00e0 muscolare somigliante alla sindrome neurolettica maligna e effetto Rebound, spasticit\u00e0\nSovradosaggio.\nI sintomi di un sovradosaggio di Baclofene includono vomito, debolezza, sonnolenza, respiro lento, convulsioni, diametro pupillare insolito, e coma.\nGravidanza e allattamento.\nStudi adeguatamente controllati nell'essere umano non sono mai stati eseguiti. La molecola oltrepassa la barriera placentare.\nLa Food and Drug Administration ha inserito baclofene in classe C per l'impiego in gravidanza. In questa classe sono inseriti farmaci i cui studi sugli animali hanno rilevato effetti dannosi sul feto, effetto teratogenico, letale o altro, e per i quali non sono disponibili studi controllati in donne oppure farmaci per i quali non sono disponibili studi n\u00e9 sull'uomo n\u00e9 sull'animale."}
{"id": "3342455", "revid": "76963", "url": "https://it.wikipedia.org/wiki?curid=3342455", "title": "Cathy Scott", "text": "Biografia.\nInfanzia e studi.\nLa Scott si \u00e8 laureata all'University of Redlands.\nCarriera.\nDa Las Vegas, dove lavorava come giornalista, inizi\u00f2 ad interessarsi ad un pezzo di storia dell'hip hop americano: la faida fra le coste degli anni novanta e l'uccisione di Tupac Shakur e Christopher Wallace, esponenti di Los Angeles e New York rispettivamente, con la quale termin\u00f2. Ci\u00f2 che usc\u00ec dal suo lavoro d'indagine furono le biografie sotto forma di libri-inchiesta: \"The Killing of Tupac Shakur\" e \"The Murder of Biggie Smalls\", ambedue divenuti best seller negli Stati Uniti e nel Regno Unito.\nIl materiale della Scott non pass\u00f2 inosservato all'industria cinematografica, e nel 2000 i produttori Jonathan Sheinberg e Beaux Carson presero in opzione entrambi i titoli della giornalista con l'intenzione di realizzarne un film intitolato \"Record Wars\" incentrato sulle vite dei due cantanti, con la The Machine (di propriet\u00e0 di Sheinberg) a produrre. Nel 2005, dopo due anni di trattative, la \"Carson Signature Films\" convinse Suge Knight ad entrar a far parte del progetto fornendo come base per la sceneggiatura la sua versione dei fatti. Secondo il produttore Carson, il film sarebbe stato una sorta di \u00ab\"Training Day\" che incontra \"Il padrino\"\u00bb. Del progetto, infine, non se ne fece pi\u00f9 niente.\nFamiglia.\nFiglia dell'autrice Eileen Rose Busby e dell'atleta olimpionico James M. Scott, pioniere del racquetball, ha due fratelli: J. Michael Scott, scienziato e ambientalista, e Cordelia Mendoza, imprenditrice. \u00c8 nipote della pittrice californiana Esther Rose e Frank Rose, giornalista sportivo negli anni venti a Two Harbors (Minnesota), tra l'altro genitori dello ieromonaco russo ortodosso Seraphim Rose,"}
{"id": "3342469", "revid": "124808", "url": "https://it.wikipedia.org/wiki?curid=3342469", "title": "RomaFictionFest", "text": ""}
{"id": "3342477", "revid": "1610933", "url": "https://it.wikipedia.org/wiki?curid=3342477", "title": "Pane esseno", "text": "Il pane esseno \u00e8 un tradizionale tipo di pane crudo, a base di germogli, preparato per essiccazione e tipico della cucina dei seguaci della setta ebraica precristiana degli Esseni.\nPreparazione, salute e filosofia.\nA differenza del normale pane, questo non viene cotto per preservarne tutte le sostanze nutritive e, secondo gli esseni, per non distruggere \"la vita\" che risiede nel cibo; il grano o un altro cereale viene fatto germogliare per trasformare gli amidi contenuti nei semi in zuccheri semplici e digeribili, si riducono in poltiglia i germogli ottenuti e tale impasto viene steso a formare delle gallette da essiccare al sole; i tempi per questa preparazione sono piuttosto lunghi dato che sono richiesti alcuni giorni per far germogliare i cereali ed altri per l'essiccazione finale.\nPane esseno oggi.\nGrazie alla diffusione di robot da cucina ed essiccatori elettrici (che non devono superare i 50 gradi per mantenere crudo l'impasto) \u00e8 stato possibile ridurre notevolmente la difficolt\u00e0 per la preparazione di questo pane che quindi \u00e8 stato recentemente riscoperto nelle preparazioni casalinghe."}
{"id": "3342478", "revid": "296365", "url": "https://it.wikipedia.org/wiki?curid=3342478", "title": "Lago La Torre", "text": ""}
{"id": "3342479", "revid": "72811", "url": "https://it.wikipedia.org/wiki?curid=3342479", "title": "Scienze etnoantropologiche", "text": ""}
{"id": "3342481", "revid": "767487", "url": "https://it.wikipedia.org/wiki?curid=3342481", "title": "I Am Dina", "text": "I Am Dina (\"Jeg er Dina\") \u00e8 un film del 2002 diretto da Ole Bornedal, tratto dal romanzo \"Dina signora di Reinsnes\" (\"Dinas bok\") di Herbj\u00f8rg Wassmo.\nCast.\nIl film \u00e8 recitato in lingua inglese da un cast internazionale, che include attori scandinavi (le svedesi Maria Bonnevie e Pernilla August, il norvegese Bj\u00f8rn Floberg, i danesi Mads Mikkelsen e S\u00f8ren S\u00e6tter-Lassen) e non (il francese G\u00e9rard Depardieu, i britannici Christopher Eccleston e Hans Matheson).\nDistribuzione.\nIn Italia il film non \u00e8 uscito nelle sale cinematografiche, ma \u00e8 stato distribuito direttamente in home video da Mondo Home Entertainment nel 2008."}
{"id": "3342483", "revid": "287204", "url": "https://it.wikipedia.org/wiki?curid=3342483", "title": "Sydney International Regatta Centre", "text": "Schinias Olympic Rowing and Canoeing Centre \u00e8 un \"impianto polifunzionale\" a Penrith nel Nuovo Galles del Sud, nei pressi di Sydney, Australia, ed in particolare \u00e8 stato edificato su parte dei Penrith Lakes.\nLe Olimpiadi del 2000.\nAi Giochi olimpici di ha ospitato le competizioni di canoa sprint e canottaggio. Successivamente il \"Sydney International Regatta Centre\" \u00e8 diventata un'attrazione turistica capace di accogliere 50.000 visitatori al mese."}
{"id": "3342487", "revid": "98077", "url": "https://it.wikipedia.org/wiki?curid=3342487", "title": "Subpena", "text": ""}
{"id": "3342488", "revid": "729019", "url": "https://it.wikipedia.org/wiki?curid=3342488", "title": "Somaliyaay toosoo", "text": "\"Somaliyaay toosoo (\"Wake Somalia\")\" \u00e8 stato l'inno nazionale della Somalia dal 2000 al 2012, quando a seguito dell'adozione della nuova Costituzione, \u00e8 stato sostituito da \"Qolobaa Calankeed\".\nComposto da Ali Mire Awale nel luglio 1947, venne scelto dal Governo nazionale di transizione per sostituire il vecchio inno senza testo."}
{"id": "3342493", "revid": "98077", "url": "https://it.wikipedia.org/wiki?curid=3342493", "title": "Sub poena ad testificandum", "text": ""}
{"id": "3342498", "revid": "834", "url": "https://it.wikipedia.org/wiki?curid=3342498", "title": "NSIP", "text": ""}
{"id": "3342500", "revid": "287204", "url": "https://it.wikipedia.org/wiki?curid=3342500", "title": "Turtkul", "text": "Turtkul (in karakalpak To\u02bbrtku\u02bbl; in uzbeco To\u02bbrtko\u02bbl; in russo \u0422\u0443\u0440\u0442\u043a\u0443\u043b\u044c) \u00e8 una citt\u00e0 di 52.701 abitanti, capoluogo del distretto di Turtkul nella repubblica autonoma del Karakalpakstan, in Uzbekistan. Si trova a circa 3\u00a0km dall'Amu Darya, e dista circa 30\u00a0km da Beruniy.\nStoria.\nLa citt\u00e0 \u00e8 stata fondata nel 1873 e prima del 1920 era conosciuta come Petroaleksandrovsk (in russo: \u041f\u0435\u0442\u0440\u043e-\u0410\u043b\u0435\u043a\u0441\u0430\u043d\u0434\u0440\u043e\u0432\u0441\u043a); nel 1932 fu rinominata Turtkul (dal turco \"t\u00f6rktk\u00fcl\" che significa \"piazza\"). Tra il 1932 e il 1939 \u00e8 stata la capitale della neo-formata repubblica del Karakalpakstan, ma a causa di inondazioni e danni causati dall'Amu Darya fu necessario spostare la capitale a Nukus. Nel 1942 Turtkul sub\u00ec una disastrosa inondazione e nel 1949 fu spostata."}
{"id": "3342501", "revid": "110157", "url": "https://it.wikipedia.org/wiki?curid=3342501", "title": "Barum (azienda)", "text": "La Barum \u00e8 un'azienda produttrice di pneumatici con sede a Otrokovice in Repubblica Ceca e fa parte del gruppo Continental AG.\nStoria.\nLa Barum \u00e8 stata fondata nel 1924 come fabbrica di suole per scarpe e nel 1934 incominci\u00f2 la produzione di pneumatici.\nL'azienda \u00e8 anche impegnata nelle competizioni sportive, e dagli anni '70 organizza il \"Barum Czech Rally\".\nNel 1992 \u00e8 entrata a far parte del gruppo tedesco Continental AG consolidando ulteriormente l'attivit\u00e0 di produzione degli pneumatici."}
{"id": "3342502", "revid": "118603105", "url": "https://it.wikipedia.org/wiki?curid=3342502", "title": "Michel Verne", "text": "Biografia.\nFu incaricato di pubblicare molti degli ultimi manoscritti del padre e si ritiene che possa averne scritti alcuni egli stesso. Opere in un primo momento attribuite a Jules Verne e ora considerate scritte in buona parte da Michel sono \"Il faro in capo al mondo\" (\"Le Phare du bout du monde\", 1906) e \"Il vulcano d'oro\" (\"Le Volcan d'or\", 1906). \"L'agenzia Thompson &amp; C.\" sarebbe stato scritto interamente da Michel Verne, il quale continu\u00f2 a pubblicare utilizzando il nome del padre fino agli ultimi anni.\nMichel Verne scrisse in uno stile simile a quello del padre e venne considerato dal padre un buon scrittore, ma le sue opere sono considerate generalmente inferiori a quelle di Jules Verne ed \u00e8 probabilmente noto soprattutto per le polemiche che hanno riguardato l'attribuzione degli ultimi scritti del padre.\nAlcune sue opere, come \"Un espresso del futuro\" e \"La giornata di un giornalista americano nel 2890\", sono notevoli per l'utilizzo di tubi pneumatici per il trasporto delle persone.\nOpere.\nLe tre storie \"Il destino di Jeanne Mor\u00e9nas\", \"La giornata di un giornalista americano nel 2890\" e \"L'eterno Adamo\" furono anche pubblicate in una raccolta intitolata \"Hier et Demain\", nel 1910."}
{"id": "3342507", "revid": "628767", "url": "https://it.wikipedia.org/wiki?curid=3342507", "title": "Kosonsoy", "text": "Kosonsoy (in russo \u041a\u0430\u0441\u0430\u043d\u0441\u0430\u0439) \u00e8 il capoluogo del distretto di Kosonsoy nella regione di Namangan, in Uzbekistan. Ha una popolazione (calcolata per il 2010) di 46.452 abitanti. La citt\u00e0 si trova circa 30\u00a0km a nord di Namangan. \nKosonsoy deriva il suo nome dal fiume Koson e \"soy\" in tagiko significa \"piccolo fiume\". Il Koson proviene dai monti del Kirghizistan, attraversa la citt\u00e0 e si dirige verso il distretto di Turakurgan.\nLa citt\u00e0 \u00e8 un antico insediamento che risale all'impero Kusana. Nella parte nord della citt\u00e0 si trova una fortezza kusanide."}
{"id": "3342508", "revid": "1305772", "url": "https://it.wikipedia.org/wiki?curid=3342508", "title": "Qualificazioni al campionato europeo di pallanuoto maschile 2012", "text": "Le qualificazioni al campionato europeo di pallanuoto maschile 2012 sono servite a qualificare alla fase finale di Eindhoven 6 squadre.\nLa formula \u00e8 stata radicalmente cambiata rispetto alle recenti edizioni. Hanno partecipato infatti 20 squadre, che hanno affrontato due fasi: una prima fase a gironi, per la prima volta con gare di andata e ritorno, terminata la quale le prime due classificate di ciascun raggruppamento si sono fronteggiate in un Play-off ad eliminazione diretta.\nLa fase a gironi \u00e8 cominciata il 30 ottobre 2010 e si \u00e8 conclusa il 2 luglio 2011; le gare di andata dei Play-off si sono giocate il 1\u00ba ottobre e quelle di ritorno tra il 12 e il 30 ottobre 2011.\nPlay off.\nIl sorteggio degli spareggi si \u00e8 svolto l'8 agosto 2011 nella sede LEN di Lussemburgo."}
{"id": "3342509", "revid": "311148", "url": "https://it.wikipedia.org/wiki?curid=3342509", "title": "Governatorato di Vyborg", "text": "Il governatorato di Vyborg, era una gubernija dell'Impero Russo, che si trovava in Carelia. Istituita nel 1744, esistette fino al 1914, il capoluogo era Vyborg."}
{"id": "3342510", "revid": "247222", "url": "https://it.wikipedia.org/wiki?curid=3342510", "title": "London Town (Wings)", "text": ""}
{"id": "3342513", "revid": "247222", "url": "https://it.wikipedia.org/wiki?curid=3342513", "title": "Gente di mare (brano musicale)", "text": ""}
{"id": "3342518", "revid": "28592", "url": "https://it.wikipedia.org/wiki?curid=3342518", "title": "Cattedrale Uspensky", "text": ""}
{"id": "3342519", "revid": "767487", "url": "https://it.wikipedia.org/wiki?curid=3342519", "title": "Guillaume Tell (film 1896)", "text": "Guillaume Tell \u00e8 una fotopittura animata francese del 1896 diretta da Charles-\u00c9mile Reynaud e proiettata per la prima volta Consiglio di fondazione del Museo Gr\u00e9vin nella riunione del 13 maggio 1896.\nTrama.\nI due clown Footit e Chocolat, due celebri clown francesi di fine XIX secolo, interpretano lo sketch \"Guglielmo Tell\" per un nuovo circo. Chocolat ha la mela in testa, e ne mangia un pezzo, mentre Footit prende di mira la mela con la sua pistola, che si rivela essere ad acqua.\nProduzione.\nIl 28 ottobre 1892, Charles-\u00c9mile Reynaud d\u00e0 la prima proiezione pubblica di uno spettacolo di immagini in movimento al museo Gr\u00e9vin di Parigi. Lo spettacolo, annunciato come \"pantomime luminose\" (Pantomimes Lumineuses), comprende tre sequenze animate: \"Pauvre Pierrot\", \"Un bon bock\" e \"Le clown et ses chiens\", ciascuno costituito da 500-700 lastre di vetro dipinte individualmente dallo stesso Reynaud e della durata di circa 15 minuti.\nSuccessivamente alla nascita del cinema e delle \"fotografie in movimento\", anche Reynaud \u00e8 costretto a piegarsi a questa nuova moda e realizza per il suo teatro ottico quelle che chiama \"fotopitture animate\". Si tratta di animazioni realizzate con sequenze di fotografie dipinte a mano, utilizzate al posto dei disegni, riprese attraverso uno strumento ottico creato dallo stesso Reynaud: il foto-scenografo. Di questo tipo di animazioni verranno prodotti da Reynaud i titoli: \"Guillaume Tell\" (1896), \"Le premier cigare\" (1897) e \"Les clowns Price\" (1898)."}
{"id": "3342522", "revid": "104485", "url": "https://it.wikipedia.org/wiki?curid=3342522", "title": "Duetto buffo di due gatti", "text": "Il Duetto buffo di due gatti \u00e8 un duetto per soprani che viene talvolta eseguito in serate di gala o in concerti, spesso come \"bis\" o \"encore\".\nComposizione.\nIl componimento \u00e8 solitamente attribuito a Gioachino Rossini, ma non \u00e8 stato scritto direttamente dall'autore pesarese: si tratta infatti di un brano composito, pubblicato nel 1825, e basato effettivamente su musiche in gran parte di Rossini (tratte dall\"'Otello\", del 1816), ma anche di altro autore. Ad assemblare il brano fu, con qualche probabilit\u00e0, il compositore inglese Robert Lucas de Pearsall, che prefer\u00ec comunque firmarsi, nel pubblicarlo presso Ewer &amp; Johanning, con lo pseudonimo di \"G. Berthold\".\nMusica e testo.\nLa musica contiene, in ordine sequenziale, estratti da:\nIl testo del duetto consiste interamente nella ripetizione della parola \"miau\". \nIl brano \u00e8 scritto per due voci femminili con l'accompagnamento del pianoforte, ma come pezzo buffo di intrattenimento \u00e8 eseguito in concerto anche da voci maschili, o voci miste, o voci bianche.\nIncisioni discografiche.\nIl brano musicale \u00e8 stato inciso, fra l'altro, nei seguenti album discografici:"}
{"id": "3342534", "revid": "20090", "url": "https://it.wikipedia.org/wiki?curid=3342534", "title": "Fleet management", "text": ""}
{"id": "3342539", "revid": "92723", "url": "https://it.wikipedia.org/wiki?curid=3342539", "title": "Lei \u00c1urea", "text": "La Lei \u00c1urea (in italiano Legge d'oro, chiamata anche Lei Imperial n. 3.353), promulgata il 13 maggio del 1888, \u00e8 la legge che ha abolito la schiavit\u00f9 in Brasile.\nFu preceduta dalla legge n. 2.040 (\"Legge del ventre libero\") del 28 settembre 1871, che ha reso liberi da quella data tutti i neonati figli di schiavi, e dalla legge n. 3.270 (Legge Saraiva-Cotejipe) del 28 settembre 1885, che regolamentava \u00abl'estinzione graduale della servit\u00f9\u00bb.\nBreve storia.\nIl processo di abolizione della schiavit\u00f9 in Brasile era stato graduale; cominci\u00f2 gi\u00e0 dal 1850 con la \"Lei Eus\u00e9bio de Queir\u00f3s\", seguita dalla \"Lei do Ventre Livre\" del 1871, dalla \"Lei dos Sexagen\u00e1rios\" del 1885 e, quindi, dalla Lei \u00c1urea.\nLa legge fu firmata il 13 maggio 1888 dalla reggente Dona Isabel, principessa imperiale del Brasile e dal ministro dell'Agricoltura dell'epoca, Rodrigo Augusto da Silva. Dona Isabel promulg\u00f2 la Lei \u00c1urea durante un viaggio all'estero dell'imperatore Dom Pedro. Cos\u00ec era avvenuto anche per la legge del 1871.\nIl progetto di legge fu presentato in Parlamento, l'allora \"C\u00e2mara Geral\", da Rodrigo Augusto da Silva l'8 maggio 1888 e fu votato e approvato nei due giorni successivi. Venne firmato da Dona Isabel e dal ministro da Silva alle ore 15:00 del 13 maggio 1888.\nSubito dopo la firma della legge, Jo\u00e3o Maur\u00edcio Wanderley, barone di Cotejipe, unico senatore a votare contro questa legge, stringendo la mano di Dona Isabel, esclam\u00f2 sarcasticamente:\nIl Brasile fu l'ultimo paese del continente americano ad abolire completamente la schiavit\u00f9 (nel mondo l'ultimo fu la Mauritania, nel 1981, con il decreto n. 81.234.)"}
{"id": "3342540", "revid": "599013", "url": "https://it.wikipedia.org/wiki?curid=3342540", "title": "Simon Aspelin", "text": "Carriera.\nAspelin \u00e8 uno specialista nel doppio, ha vinto un titolo del Grande Slam nel doppio maschile agli US Open 2007 in coppia con Julian Knowle.\nIn coppia con Todd Perry ha preso parte a uno spettacolare quarto di finale a Wimbledon 2006. Contro Mark Knowles e Daniel Nestor sono arrivati al quinto set che si \u00e8 concluso solo sul 23-21 in favore di Knowles e Nestor.\nNella sua pi\u00f9 grande vittoria, gli US Open 2007, ha eliminato in coppia con Knowle i gemelli Bryan (testa di serie numero 1) nei quarti di finale, la coppia francese composta da Julien Benneteau e Nicolas Mahut in semifinale e infine hanno battuto in soli due set Luk\u00e1\u0161 Dlouh\u00fd e Pavel V\u00edzner.\nSempre nel 2007 insieme a Knowle partecip\u00f2 al Masters di fine anno raggiungendo per la prima volta in carriera la finale dove per\u00f2 sono stati sconfitti in due set da Mark Knowles e Daniel Nestor.\nPartecip\u00f2 ai Giochi Olimpici del 2008 in coppia con Thomas Johansson riuscendo a raggiungere la finale dove sono stati sconfitti dagli svizzeri Roger Federer e Stanislas Wawrinka vincendo quindi la medaglia d'argento. In semifinale avevano sconfitto Arnaud Cl\u00e9ment e Micha\u00ebl Llodra vincendo il terzo set per 19 a 17.\nSi \u00e8 ritirato dall'attivit\u00e0 agonistica il 17 luglio 2011 dopo la sconfitta in finale allo Swedish Open di B\u00e5stad."}
{"id": "3342543", "revid": "282579", "url": "https://it.wikipedia.org/wiki?curid=3342543", "title": "Scuola Agenti di Polizia Penitenziaria", "text": ""}
{"id": "3342544", "revid": "74801", "url": "https://it.wikipedia.org/wiki?curid=3342544", "title": "Campionato europeo di pallanuoto 2012 (maschile)", "text": "Il campionato europeo di pallanuoto 2012 \u00e8 stata la 30\u00aa edizione del campionato europeo di pallanuoto; si \u00e8 svolta dal 16 al 29 gennaio 2012 presso l'impianto \"Pieter van den Hoogenband Zwemstadion\" di Eindhoven. I Paesi Bassi hanno ospitato la rassegna pallanuotistica per la prima volta nella storia, dopo aver organizzato ad Utrecht nel 1966 un'edizione dei campionati europei di nuoto.\nIl torneo si \u00e8 svolto per la prima volta in inverno a causa dei numerosi appuntamenti internazionali, tra cui le qualificazioni olimpiche, previste in primavera, che vedranno un alto numero di partecipanti in quanto il campionato europeo non ha qualificato di diritto nessuna nazionale a Londra 2012.\nLa ha conquistato il suo secondo titolo europeo sconfiggendo in finale il . L' si \u00e8 aggiudicata la medaglia di bronzo superando i campioni mondiali in carica dell'.\nFormula.\nLa formula del torneo \u00e8 stata la stessa delle ultime precedenti edizioni. Le 12 nazionali sono state divise in due gironi da sei, terminati i quali le prime classificate sono state ammesse direttamente in semifinale, mentre le seconde e le terze hanno disputato i quarti. Sono stati disputati anche gli incontri necessari a stilare la classifica finale, determinanti per la qualificazione diretta al campionato successivo.\nSquadre partecipanti.\nSono ammesse di diritto alla fase finale le seguenti nazionali:\nGli altri sei posti disponibili sono stati assegnati tramite le qualificazioni\nSorteggio dei gruppi.\nIl sorteggio dei gironi preliminari si \u00e8 svolto l'11 novembre 2011 alle 20:45 presso la sede municipale di Eindhoven. \u00c8 stato effettuato da Pieter van den Hoogenband, Dani\u00eblle de Bruijn, l'ex coach della nazionale femminile olandese Robin Van Galen e l'allenatore di calcio Louis Van Gaal."}
{"id": "3342547", "revid": "1305772", "url": "https://it.wikipedia.org/wiki?curid=3342547", "title": "Goorjian", "text": ""}
{"id": "3342548", "revid": "767487", "url": "https://it.wikipedia.org/wiki?curid=3342548", "title": "Heso no taisho", "text": "Heso no taisho (\"Rappresentazione senza prove\") \u00e8 un film del 1962 diretto da K\u014dz\u014d Saeki.\n, venne scritto da Giichi Fujimoto e Takeshi Kimura.\nIl film non \u00e8 mai stato distribuito in Italia."}
{"id": "3342549", "revid": "22356", "url": "https://it.wikipedia.org/wiki?curid=3342549", "title": "Riebeeckosaurus longirostris", "text": "Il riebeeckosauro (Riebeeckosaurus longirostris) \u00e8 un vertebrato estinto appartenente ai terapsidi, o \"rettili - mammifero\". Visse nel Permiano medio/superiore (Capitaniano, circa 260 milioni di anni fa) e i suoi resti fossili sono stati ritrovati in Sudafrica. \nDescrizione.\nQuesto animale \u00e8 noto principalmente per due crani, piuttosto simili a quello del ben noto \"Moschops\". Come quest'ultimo, anche \"Riebeeckosaurus\" doveva possedere un corpo robusto e zampe forti adatte a sostenere il notevole peso. Al contrario di Moschops, per\u00f2, \"Riebeeckosaurus\" possedeva un muso snello e allungato; sulla sommit\u00e0 del capo, inoltre, era presente una stretta cresta sagittale. La calotta cranica era moderatamente ispessita. \"Riebeeckosaurus\" doveva raggiungere i 2,5 metri di lunghezza e la mezza tonnellata di peso.\nClassificazione.\nDescritto da Boonstra nel 1952, questo animale era un tipico rappresentante dei dinocefali, un gruppo di terapsidi caratteristici del Permiano medio e superiore e notevoli per i loro grandi crani. In particolare, \"Riebeeckosaurus\" apparteneva ai tapinocefalidi, una famiglia di dinocefali erbivori i cui rappresentanti pi\u00f9 noti sono \"Moschops\" e \"Tapinocephalus\". \"Riebeeckosaurus\" proviene dalla cosiddetta \"zona a \"Tapinocephalus\"\" nella regione sudafricana del Karroo, dove sono stati rinvenuti numerosi fossili di questi animali. \"Riebeeckosaurus\" \u00e8 considerato un rappresentante di una sottofamiglia a parte (Riebeeckosaurinae) a causa della forma allungata del cranio, differente da quella di altri tapinocefali. "}
{"id": "3342550", "revid": "22356", "url": "https://it.wikipedia.org/wiki?curid=3342550", "title": "Riebeeckosaurus", "text": ""}
{"id": "3342556", "revid": "963244", "url": "https://it.wikipedia.org/wiki?curid=3342556", "title": "Pietro di Castelnuovo", "text": ""}
{"id": "3342562", "revid": "20090", "url": "https://it.wikipedia.org/wiki?curid=3342562", "title": "Partnership for Peace", "text": ""}
{"id": "3342563", "revid": "767487", "url": "https://it.wikipedia.org/wiki?curid=3342563", "title": "Dangai no ketto", "text": "Dangai no ketto \u00e8 un film del 1961 diretto da K\u014dz\u014d Saeki.\nUscito in Giappone il 27 giugno del 1961, annovera nel cast attori come Yosuke Natsuki, Kumi Mizuno e Tatsuya Mihashi. Non \u00e8 mai distribuito in Italia"}
{"id": "3342564", "revid": "106908", "url": "https://it.wikipedia.org/wiki?curid=3342564", "title": "Gino Arduino", "text": "Biografia.\nCominci\u00f2 a lavorare a Genova in un negozio di dischi (\"Orlandini\"), buttando alle ortiche gli studi in Ingegneria Elettronica, per poi aprire nel 1952 il negozio \"Ricordi\" a Genova. Dopo il successo ottenuto con le straordinarie performance del negozio e della stima di cui godeva da parte dell'Amministratore Delegato della Ricordi dell'epoca, l'Ing. Valcarenghi, and\u00f2 a Parigi per curare gli interessi di Ricordi International.\nAl ritorno a Genova fu uno dei fondatori della Karim, da cui si stacc\u00f2 nel 1965, diventando Direttore Commerciale e poi Centrale di Fonit Cetra fino al 1982. Successivamente apr\u00ec la filiale italiana di una piccola multinazionale discografica molto vivace, la Carr\u00e9re, che aveva nel suo parterre artisti Sheila, Claude Francois e molti altri.\nFu anche molto dinamica nell'esportare in Europa dall'Italia moltissimi successi della \"Spaghetti dance\" e altri artisti (es. Raf con \"Self Control\", Ramazzotti in Europa e una pletora di molti dischi di grande successo, come \"Dolce Vita\" di Ryan Paris e \"l'Italiano\" di Toto Cutugno che in Francia fu un successo clamoroso). Molti artisti della cosiddetta \"scuola genovese\" furono introdotti nel mondo della discografia grazie anche al suo apporto. Oltre a De Andr\u00e9 alla Karim bisogna ricordare Tenco, Bindi, Lauzi. Passando in seguito ai New Trolls, i Ricchi e Poveri e altri. Cur\u00f2 molto la parte di musica classica e a lui si devono molti contratti con artisti che in Fonit Cetra confluirono negli anni dal 1965 al 1982. Fu anche il primo a lanciare le sigle dei cartoni animati come fenomeno discografico (Ufo Robot in primis). A lui si deve la pubblicazione nel 1981 del giovane Pavarotti negli Stati Uniti attraverso la CBS Records (ora Sony Music)."}
{"id": "3342570", "revid": "20090", "url": "https://it.wikipedia.org/wiki?curid=3342570", "title": "Partenariato per la Pace", "text": ""}
{"id": "3342571", "revid": "447535", "url": "https://it.wikipedia.org/wiki?curid=3342571", "title": "Doku Umarov", "text": ""}
{"id": "3342573", "revid": "599013", "url": "https://it.wikipedia.org/wiki?curid=3342573", "title": "Juarez Teixeira", "text": "Caratteristiche tecniche.\nGiocava come attaccante, ricoprendo il ruolo di centravanti. Particolarmente abile nella realizzazione, fu tra i migliori realizzatori del Gr\u00eamio degli anni 1950. Si guadagn\u00f2 i soprannomi di \"Le\u00e3o do Ol\u00edmpico\" (Leone dell'Olimpico) e di \"Tanque\" (Carro armato) per il suo stile di gioco.\nCarriera.\nClub.\nNativo di Blumenau, nello stato di Santa Catarina, proprio in tale regione inizi\u00f2 la sua carriera da calciatore, vestendo la maglia del Palmeiras, squadra della sua citt\u00e0 d'origine. Nel 1949 pass\u00f2 all'Ol\u00edmpico, con cui ottenne il suo primo trofeo, il campionato statale. Nel 1952 si trasfer\u00ec nello Stato del Paran\u00e1, ove vinse un ulteriore titolo statale con il Ferrovi\u00e1rio. Arriv\u00f2 nel Rio Grande do Sul nel 1954, acquistato dal Renner, e subito vi vinse il campionato Ga\u00facho: al suo fianco vi erano diversi futuri compagni al Gr\u00eamio, tra cui \u00canio Andrade, \u00canio Rodrigues e Orlando. Trasferitosi al Caxias, vi rimase brevemente in quanto fu prelevato dal Gr\u00eamio. Con tale societ\u00e0 si afferm\u00f2 come un marcatore prolifico, arrivando anche a conquistare il titolo di maggior realizzatore del campionato nel 1956. Prese inoltre parte alla prima edizione del campionato brasiliano, la Ta\u00e7a Brasil 1959, andando anche a segno. Nel 1961 ebbe una fugace esperienza argentina con la maglia del Newell's Old Boys, e l'anno seguente torn\u00f2 al Gr\u00eamio, dove si ritir\u00f2.\nNazionale.\nFu tra i giocatori che Tet\u00e9, nominato dalla CBD commissario tecnico della Nazionale, incluse nella lista dei convocati per il Campionato Panamericano 1956. Debutt\u00f2 il 1\u00ba marzo 1956 contro il , subentrando a Larry. Gioc\u00f2 poi il suo secondo incontro con il , una settimana dopo, sempre come sostituto di Larry. Nella successiva edizione del torneo, il Campionato Panamericano 1960, gioc\u00f2 un ruolo di maggior rilevanza. Inizi\u00f2 entrando al posto di Ivo Diogo il 6 marzo contro il Messico, e il 13, subentrando a Marino, marc\u00f2 la rete della bandiera nella sconfitta per 2-1 con l'. Il 15 marzo, sempre contro il Messico, fu per la prima volta schierato titolare, e nel 4-0 sulla del 17 marzo segn\u00f2 una doppietta."}
{"id": "3342583", "revid": "117953593", "url": "https://it.wikipedia.org/wiki?curid=3342583", "title": "Giuliana di Cornillon", "text": "Il suo nome \u00e8 legato all'istituzione della solennit\u00e0 del Corpus Domini.\nBiografia.\nLa maggior parte delle informazioni riguardanti la sua vita, provengono da una biografia scritta da un monaco vissuto nel 1200, che tuttavia non conobbe personalmente Giuliana, ma si bas\u00f2 sulle testimonianze delle consorelle e dei contemporanei della santa.\nGiuliana nacque a Retinne, nei pressi di Fl\u00e9ron, in Belgio, tra il 1191 ed il 1192.\nRimasta orfana a cinque anni, fu affidata alle monache agostiniane del convento-lebbrosario di Mont-Cornillon. Una delle monache, suor Sapienza, si occup\u00f2 in particolar modo della sua educazione e della sua maturazione spirituale. Sin da ragazza si distinse per la sua vasta cultura e per la sua conoscenza dei testi patristici (leggeva soprattutto le opere di sant'Agostino e di san Bernardo).\nAll'eta di sedici anni (1207-1208), quando gi\u00e0 aveva assunto l'abito religioso ed era entrata a far parte dell'ordine delle monache agostiniane, le sarebbe apparsa in visione la Chiesa, con le sembianze di una luna piena, ma con una striscia scura che l'attraversava, ad indicare la mancanza di una festivit\u00e0.\nNel 1208 ebbe un'altra visione, ma questa volta le sarebbe apparso Cristo stesso, che le chiese di adoperarsi affinch\u00e9 venisse istituita la festa del Santissimo Sacramento, per ravvivare la fede dei fedeli e per espiare i peccati commessi contro il Sacramento dell'Eucaristia. \nPer numerosi anni non parl\u00f2 a nessuno di queste rivelazioni finch\u00e9, dopo essere divenuta priora del monastero nel 1222, si confid\u00f2 con altre due religiose, anch'esse ferventi adoratrici dell'Eucaristia. Tempo dopo, chiese a Giovanni di Losanna, sacerdote di Liegi, di interrogare i maggiori teologi ed ecclesiastici del tempo per chiedere l'istituzione della festa. Scrisse anche una petizione al domenicano Ugo di San Caro, all'arcidiacono di Liegi, Jacques Pantal\u00e9on (futuro Urbano IV) e a Roberto de Thourotte, vescovo di Liegi. Furono proprio l'iniziativa e le insistenti richieste della monaca a far s\u00ec che, dopo alcune esitazioni, nel 1246 Roberto de Thourotte convocasse un sinodo ed ordinasse, a partire dall'anno successivo, la celebrazione della festa del Corpus Domini nella sua diocesi. All'epoca i vescovi avevano infatti la facolt\u00e0 di istituire festivit\u00e0 all'interno delle proprie diocesi.\nPer l'opposizione che dovette subire da parte di alcuni ecclesiastici e del suo stesso monastero, causate dalla severa disciplina che aveva instaurato a Mont-Cornillon, nel 1248 Giuliana lasci\u00f2 il cenobio e pass\u00f2 gli anni successivi in vari monasteri cistercensi, continuando a diffondere il culto per il Santissimo Sacramento.\nMor\u00ec il 5 aprile 1258 a Fosses-la-Ville; la \"Vita\" tramandataci dal monaco racconta che mor\u00ec contemplando ancora una volta l'Eucaristia.\nIl Corpus Domini.\nEletto papa col nome di Urbano IV, nel 1264 Jacques Pantal\u00e9on, da Orvieto - ove risiedeva con la propria corte - eman\u00f2 la bolla Transiturus de hoc mundo, con la quale estese la celebrazione della festa a tutta la Chiesa universale, fissandone la data al gioved\u00ec dopo la Pentecoste. Il Pontefice chiese inoltre a Tommaso d'Aquino, anch'egli in Orvieto presso il convento di San Domenico (il primo ad essere dedicato al santo spagnolo dopo l'elevazione agli altari) nel cui Studium insegnava Teologia, di comporre i testi dell'ufficio liturgico della nuova festivit\u00e0."}
{"id": "3342587", "revid": "376555", "url": "https://it.wikipedia.org/wiki?curid=3342587", "title": "One After 909", "text": "One After 909 (noto anche come The One After 909) \u00e8 un brano dei Beatles, composto da John Lennon e Paul McCartney e presente nell'album \"Let It Be\".\nIl pezzo era stato scritto a Forthlin Road nel 1957 da Lennon e McCartney (anche se era opera principalmente di John) sotto l'influsso del rock and roll di Chuck Berry, e assieme a \"I Call Your Name\" \u00e8 la prima composizione del duo a essere pubblicata su un disco di successo. Il pezzo, che rimase nella scaletta \"live\" del gruppo per cinque anni fino al 1962, si richiama per la prima volta nella carriera del gruppo di Liverpool alla matrice delle \"railroad songs\" statunitensi, ripresa in Inghilterra da artisti britannici \"skiffle\" come Lonnie Donegan, il Chas McDevitt Skiffle Group e Johnny Duncan. E per restare in tema, il ritmo del blues \u00e8 scandito a imitazione di un convoglio ferroviario in movimento sulle rotaie.\nRegistrato il 5 marzo 1963 (durante le sedute di registrazione di \"From Me to You\" e \"Thank You Girl\"), fu giudicato non adatto alla pubblicazione e per questo motivo venne accantonato. Dopo altri sei anni di abbandono, il brano fu ripescato e registrato dapprima in sala d'incisione il 28 e 29 gennaio 1969 e il giorno successivo nel \"Rooftop Concert\", con una coda di Lennon che beffardamente chiude il pezzo accennando le note iniziali di \"Danny Boy\", una canzone eseguita fra gli altri da Conway Twitty nel 1959.\nVersioni differenti del brano, relative alla seduta di incisione tenuta il 5 marzo 1963, sono incluse nell'album \"Anthology 1\"."}
{"id": "3342588", "revid": "767487", "url": "https://it.wikipedia.org/wiki?curid=3342588", "title": "Bara no k\u014dd\u014dkan", "text": "Bara no k\u014dd\u014dkan \u00e8 un film del 1956 diretto da K\u014dz\u014d Saeki.\nIl soggetto \u00e8 basato su un racconto di Tsuneo Tomita.\nDistribuzione.\nViene distribuito nelle sale giapponesi a partire dal 3 gennaio 1956.\n\u00c8 inedito in Italia."}
{"id": "3342591", "revid": "1543377", "url": "https://it.wikipedia.org/wiki?curid=3342591", "title": "Friedrich Creuzer", "text": "Biografia.\nEra figlio di un rilegatore di libri. Dopo aver studiato presso le universit\u00e0 di Marburgo e Jena, si rec\u00f2 a Lipsia come insegnante privato, ma nel 1802 fu nominato professore a Marburgo, e due anni dopo professore di filologia e di storia antica ad Heidelberg.\nMantenne la seconda cattedra per quasi 45 anni, con l'eccezione di un breve periodo trascorso presso l'Universit\u00e0 di Leiden, dove sub\u00ec gli influssi negativi del clima olandese. \u00c8 stato uno dei principali fondatori del \"Heidelbergischen Jahrb\u00fccher\" (Annali di Heidelberg) creati ad Heidelberg nel 1807. L'Acad\u00e9mie des Inscriptions et Belles-Lettres di Parigi lo nomin\u00f2 fra i suoi membri e ricevette, dal Granduca di Baden, la dignit\u00e0 di consigliere privato.\nLa prima e pi\u00f9 famosa opera di Creuzer fu \"Symbolik und Mythologie der alten V\u00f6lker, besonders der Griechen\" (1810\u201312, 2\u00aa ed. 1819, 3\u00aa ed. 1837), in cui egli sosteneva che la mitologia di Omero e di Esiodo proveniva da una fonte orientale attraverso i Pelasgi e rifletteva il simbolismo di una rivelazione antica, come una riconciliazione con la religione giudaico-cristiana. Egli fu lodato da Hegel nella sua \"Filosofia del diritto\".\nFra le altre opere di Creuzer si ricordano:\nVedere anche l'autobiografico \"Aus dem Leben eines alten Professors\" (Leipzig e Darmstadt, 1848), in cui venne aggiunto, nell'anno della sua morte, \"Paralipomena der Lebenskunde eines alten Professors\" (Frankfurt, 1858); anche Starck, \"Friederich Kreuzer, sein Bildungsgang und seine bleibende Bedeutung\" (Heidelberg, 1875).\nOnorificenze.\nNel 1844 gli venne dedicata una medaglia."}
{"id": "3342601", "revid": "2084998", "url": "https://it.wikipedia.org/wiki?curid=3342601", "title": "When We Were the New Boys", "text": "When We Were the New Boys \u00e8 il diciottesimo album di Rod Stewart, pubblicato nel 1998 dalla Warner Bros.\nTracce.\nBonus track per il Giappone"}
{"id": "3342603", "revid": "190578", "url": "https://it.wikipedia.org/wiki?curid=3342603", "title": "Legge d'oro", "text": ""}
{"id": "3342606", "revid": "190578", "url": "https://it.wikipedia.org/wiki?curid=3342606", "title": "Legge Aurea", "text": ""}
{"id": "3342611", "revid": "287204", "url": "https://it.wikipedia.org/wiki?curid=3342611", "title": "Rinaldo Jacovetti", "text": "Biografia.\nSecondogenito del pittore Pancrazio Jacovetti da Calvi (1445 ca.- 1516), Rinaldo spos\u00f2 in et\u00e0 matura Persiana, figlia di maestro Lorenzo da Tarano, probabilmente anch'egli pittore. Nel 1499 \u00e8 gi\u00e0 chiamato 'magister'*, titolo conferito non prima dei venticinque anni. Ebbe due fratelli: un maggiore di nome Giovanbattista e un minore di nome Jacovetto, nessuno dei quali intraprese la carriera artistica.\n\u00c8 ritenuto plausibile che Rinaldo da Calvi abbia iniziato a dipingere nella bottega paterna. Agli esordi fu influenzato dalle opere del Perugino e del Pinturicchio. Ebbe una frequentazione giovanile con Cola dell'Amatrice, attivo anch'egli in Sabina e nel Lazio. A Magliano Sabina e a Stroncone Rinaldo realizz\u00f2 due *Incoronazioni della Vergine* che risentono del prototipo rappresentato dall'omonima opera dipinta dal Ghirlandaio per gli Osservanti della chiesa di San Girolamo a Narni prima del 1486."}
{"id": "3342613", "revid": "767487", "url": "https://it.wikipedia.org/wiki?curid=3342613", "title": "Sorelle Mai", "text": "Sorelle Mai \u00e8 un film drammatico italiano del 2010 diretto da Marco Bellocchio.\nTrama.\nLa piccola Elena vive con le sue anziane prozie nella casa di famiglia a Bobbio. La madre Sara \u00e8 sempre assente, vive a Milano tentando la carriera di attrice e quando non lavora fa visita alla figlia. Giorgio, il fratello di Sara, pensa che lei debba essere pi\u00f9 presente nella vita della figlia, e intanto anche lui tenta di avviare una nuova attivit\u00e0 come gioielliere. Quando Sara ottiene una parte come protagonista vorrebbe portare la figlia ad abitare con lei; vende quindi il suo appartamento di Bobbio per prenderne uno pi\u00f9 grande a Milano. Intanto una professoressa, ospite pagante nella casa delle zie, \u00e8 indecisa sulla sorte di uno studente durante gli scrutini. Giorgio \u00e8 indebitato, viene aiutato dalla sorella Sara che vender\u00e0 la sua collana, un tempo appartenuta alla madre. L'amico di famiglia Gianni chiede a Giorgio di filmare il suo \"addio al mondo e ai ricordi del passato\" scomparendo tra le acque del Trebbia in frac.\nProduzione.\nIl film \u00e8 composto da sei segmenti girati a Bobbio tra 1999 e il 2008 nell'ambito del corso \"Fare Cinema\" tenuto da Marco Bellocchio. I primi tre segmenti erano gi\u00e0 presenti nel film \"Sorelle\" del 2006.\nDistribuzione.\n\u00c8 stato presentato fuori concorso al Festival di Venezia 2010, mentre nelle sale cinematografiche \u00e8 stato distribuito il 16 marzo 2011. Dal 20 luglio \u00e8 disponibile in DVD e Blu-ray.\nRiconoscimenti.\nIl film ha ricevuto tre candidature ai Nastri d'argento 2011 come regista del miglior film, migliore attrice protagonista (Donatella Finocchiaro) e miglior montaggio. Ai David di Donatello 2011 \u00e8 stato nominato nelle categorie di miglior regista e miglior montatore. Sempre nel 2011 gli \u00e8 stato assegnato il premio Alabarda d'oro per la miglior regia, mentre Donatella Finocchiaro ha ricevuto il Premio Flaiano per la sua interpretazione.\nNel 2011 il Bif&amp;st di Bari ha assegnato il Premio \"Giuseppe Rotunno\" per il miglior direttore della fotografia a Marco Sgorbati e Gian Paolo Conti."}
{"id": "3342616", "revid": "1305772", "url": "https://it.wikipedia.org/wiki?curid=3342616", "title": "Dig It (The Beatles)", "text": "Dig It \u00e8 un brano dei Beatles, pubblicato sul loro ultimo album in studio, \"Let It Be\". \u00c8 uno dei pochi brani accreditati a tutti i componenti del gruppo (gli altri sono \"Flying\", \"Suzy Parker\", \"12-Bar Original\", \"Los Paranoias\" e la versione dei Beatles di \"Free as a Bird\"). Il brano, come anche \"Maggie Mae\", \u00e8 presente nell'album \"Let It Be\", ma non in \"Let It Be... Naked\".\nStruttura.\nCostituisce il frammento di una lunga \"jam session\" basata sui tre accordi di un giro armonico classico e in cui Lennon improvvisa il testo accostando insieme libere associazioni di idee.\nRegistrata in due date, l'incisione del 24 gennaio 1969, pesantemente elettrificata, venne messa da parte e di essa giunge a noi solo la vocina infantile di John che annuncia: \u00abThat was \"Can You Dig It\", by Georgie Wood. And now we'd like to do \"Hark the Angels Come\"\u00bb (\u201cQuesta era \"Can You Dig It\", di Georgie Wood. Adesso vorremmo suonare \"Hark the Angels Come\"\u201d), parole montate in coda per collegare il pezzo alla successiva \"Let It Be\" e che inconsapevolmente richiamano l'ispirazione compositiva della traccia che segue.\nFra i vocalizzi di sottofondo registrati due giorni dopo e a cui collabora anche Heather, la figlia di sei anni di Linda Eastman, sull'onda di un omaggio di Lennon nei confronti di Bob Dylan (\"Like a Rolling Stone\") si colgono in primo piano alcuni acronimi e nomi snocciolati senza alcun legame logico: FBI, CIA, BBC, B.B. King, Doris Day e Matt Busby, storico allenatore del Manchester United dal 1945."}
{"id": "3342617", "revid": "38120", "url": "https://it.wikipedia.org/wiki?curid=3342617", "title": "Gambista", "text": ""}
{"id": "3342619", "revid": "1305772", "url": "https://it.wikipedia.org/wiki?curid=3342619", "title": "Sulfamerazina", "text": "La sulfamerazina \u00e8 un antibiotico sulfamidico, utilizzato spesso in veterinaria in combinazione con trimethoprim, principalmente contro le infezioni del sistema respiratorio e del tratto urinario (in particolare bronchiti e prostatiti).\nPresenta effetti collaterali simili a quelli provocati da sulfadiazina e sulfametossazolo. In particolare pu\u00f2 causare: nausea, vomito, diarrea, ipersensibilit\u00e0, anemia, agranulocitosi, trompocitopenia e anemia emolitica.\nI test di sulfamerazina su topi hanno evidenziato un LD50 pari a 25000 mg/kg per somministrazione orale.\nProduzione.\nLa sulfamerazina viene prodotta per condensazione della 2-amino-4-metilpirimidina con acetilsulfanililcloruro, seguita da idrolisi:"}
{"id": "3342620", "revid": "2127271", "url": "https://it.wikipedia.org/wiki?curid=3342620", "title": "New World Tour", "text": "Il New World Tour (chiamato anche Signals Tour) \u00e8 il nono tour ufficiale della band canadese Rush. Il tour va suddiviso in 3 parti: il Signals Warm-Up Tour, e le 2 parti che compongono il New World Tour vero e proprio.\nSignals Warm-Up Tour.\nStoria.\nCome gi\u00e0 accaduto nei precedenti tour, anche in questa occasione i Rush effettuano un breve tour di riscaldamento negli Stati Uniti di 11 date per raggiungere la forma ottimale prima di entrare in studio per registrare il nuovo album \"Signals\", oltre che per mettere a punto e testare alcune nuove canzoni. I gruppi spalla per i Rush in questa serie di esibizioni sono i Krokus ed i Riggs.\nDurata approssimativa dello show: 120/130 minuti.\nIl \"Signals Warm-Up Tour\" \u00e8 stato soprannominato dalla band \"Tour of the Nadars\".\nScaletta.\nLa scaletta per questa serie di spettacoli \u00e8 simile a quella gi\u00e0 proposta durante la parte terminale del \"Moving Pictures Tour\", viene quindi proposta nuovamente la canzone ancora inedita \"Subdivisions\" ed anche il nuovo pezzo \"The Analog Kid\" (entrambe eseguite in versioni non ancora definitive), che nella setlist prende il posto di \"Xanadu\".\nNew World Tour.\nStoria.\nTour promozionale per il nuovo album \"Signals\" che si protrae per 8 mesi interessando gli Stati Uniti d'America, l'Europa e solo marginalmente il Canada. Il tour \u00e8 suddiviso in due parti, la prima comprendente 57 spettacoli, la seconda 52, dei quali due annullati. Gruppi spalla per i Rush durante il \"New World Tour\" (chiamato cos\u00ec per citare uno dei pezzi del nuovo album, \"New World Man\") sono: Rory Gallagher, Golden Earring, Jon Butcher Axis, Wrabbit e Nazareth. Per questo tour la band ed il suo staff si impegnano per allestire uno show sempre pi\u00f9 ricco: viene raddoppiato il numero di luci sul palco e migliorato anche l'impianto audio. Notevoli gli sviluppi anche dell'aspetto visivo, con inserimento di spezzoni di film e vari filmati sincronizzati con le performance live. Nel complesso il pubblico pagante si attesta oltre i 925.000 spettatori.\nDurata approssimativa dello show: 120/130 minuti.\nCome di consueto anche per il \"New World Tour\" \u00e8 stato reso disponibile il \"Tourbook\", libretto contenente foto, informazioni scritte da Peart riguardanti la genesi del nuovo album, informazioni sullo staff impegnato nella organizzazione del tour, e schede sui singoli componenti del gruppo; la scheda di Lifeson, originariamente nata come spazio dedicato alla descrizione dell'equipaggiamento utilizzato da ciascun musicista, a partire da questo tourbook, sar\u00e0 sempre spiritosa, demenziale e ricca di non sense.\nScaletta.\nLa scaletta per questo tour vede l'inserimento di molti brani tratti dal nuovo lavoro in studio \"Signals\". Per la prima volta viene utilizzato il tema de \"I Tre Marmittoni\" in apertura degli spettacoli. La setlist non subisce cambiamenti durante il tour, anche se \"Chemistry\" non \u00e8 stata eseguita nelle date europee (salvo nella tappa di Rotterdam) e \"The Camera Eye\" in quelle tedesche.\nDate.\nCalendario completo del tour\nAll'elenco sopra esposto va aggiunto un evento particolare non incluso nel calendario del tour:\nDocumentazione.\nRiguardo al \"New World Tour\" sono reperibili le seguenti testimonianze cartacee:"}
{"id": "3342626", "revid": "729019", "url": "https://it.wikipedia.org/wiki?curid=3342626", "title": "27. Panzer-Division", "text": "La 27. Panzer-Division (27\u00aa divisione corazzata) fu una formazione corazzata tedesca della seconda guerra mondiale creata nell'ottobre 1942 nel settore sud del fronte orientale a partire dal \"Kampfgruppe Michalik\" (gruppo di battaglia \"Michalik\") a sua volta composto da elementi della 22\u00aa divisione corazzata. Prese parte, ancora poco equipaggiata, alla drammatica battaglia dell'inverno 1942-1943 nel settore del Don a sostegno dei reparti italiani della 8\u00aa Armata e, pur combattendo coraggiosamente per frenare l'avanzata sovietica e sfuggire all'accerchiamento, sub\u00ec pesanti perdite e venne praticamente distrutta. Il comando tedesco decise lo scioglimento formale della divisione il 15 febbraio 1943.\nTra i suoi membri si distinsero gli ufficiali Rolf Maempel e Heinz Huffmann (comandante di un reparto di cannoni d'assalto aggregato alla divisione) e figur\u00f2 anche Herbert Zimmermann, telecronista di calcio nella Germania post-bellica.\nStoria.\nL'unit\u00e0 nacque il 1\u00ba ottobre 1942 nel settore sud del fronte orientale, a Vorone\u017e, dal cambio di nome del \"Kampfgruppe Michalik\" (gruppo di battaglia \"Michalik\") a sua volta composto da elementi della 22\u00aa divisione corazzata. Subito venne sottoposta alla 323\u00aa divisione di fanteria e rimase a Vorone\u017e fino alla fine di novembre, quando pass\u00f2 nella riserva della 2\u00aa Armata ungherese.\nA partire dal 10 dicembre la \"27. Panzer-Division\" venne schierata nella regione di Millerovo come riserva mobile a disposizione dell'8\u00aa Armata italiana schierata sul fiume Don; l'inizio il 16 dicembre della grande offensiva sovietica (operazione Piccolo Saturno) impose l'immediato intervento della divisione (ancora debole e dotata di solo 70 mezzi corazzati, tra panzer, cannoni d'assalto e cacciacarri) a sostegno del 2\u00ba Corpo d'armata italiano in grave difficolt\u00e0. I reparti della divisione cercarono di fermare l'offensiva sovietica e alcune formazioni si distinsero per combattivit\u00e0 ed efficienza durante la battaglia. In particolare il \"kampfgruppe Maempel\" contrattacc\u00f2 gi\u00e0 il 16 dicembre, il \"kampfgruppe Schulz\" copr\u00ec la ritirata della divisione \"Ravenna\", e il \"kampfgruppe Huffmann\" guid\u00f2 con i suoi pochissimi mezzi corazzati la drammatica ritirata del cosiddetto \"Blocco Nord\" verso \u010certkovo. La divisione usc\u00ec praticamente distrutta dalla battaglia e i resti (con solo 10 carri) si schierarono parte a Certkovo e parte a sud di Novaja Kalitva alle dipendenze del 24\u00ba \"Panzerkorps\".\nCoinvolta anche nella successiva offensiva Ostrogorzk-Rosso\u0161, la 27. Panzer-Division venne aggregata al comando della 385\u00aa divisione di fanteria tedesca e si ritir\u00f2, combattendo, al fiume Donec dove arriv\u00f2 verso la fine del mese del gennaio 1943 insieme ai resti del Corpo alpino italiano.\nI superstiti vennero affidati alla fine di gennaio alla \"19. Panzer-Division\", ma alcuni \"kampfgruppen\" erano ancora attivi a febbraio sul Donec e lungo l'Oskol. Il 9 febbraio 1943 la divisione (ormai tale solo sulla carta) venne raggiunta dall'ordine di scioglimento (stessa cosa accadde lo stesso giorno alla 22\u00aa divisione corazzata) che venne eseguito sei giorni dopo nel territorio di competenza del gruppo d'armate Don. Gran parte dei sottufficiali e ufficiali passarono alla 7\u00aa divisione corazzata mentre la truppa venne distribuita tra la 19\u00aa e 24\u00aa divisione corazzata. Il 21 aprile venne sciolto l'ultimo elemento ancora attivo dell'ex divisione, il quartier generale.\nDecorazioni.\nSei soldati di questa divisione ricevettero la Croce Tedesca d'oro e uno la Croce di Cavaliere della Croce di Ferro (colonnello Rudolf Maempel, premiato per meriti conseguiti con la 27\u00aa divisione corazzata il 5 dicembre 1943, quando l'unit\u00e0 era gi\u00e0 stata sciolta)."}
{"id": "3342628", "revid": "287204", "url": "https://it.wikipedia.org/wiki?curid=3342628", "title": "Gr\u00eamio Esportivo Renner", "text": "Il Gr\u00eamio Esportivo Renner, noto anche semplicemente come Renner, era una societ\u00e0 calcistica brasiliana con sede nella citt\u00e0 di Porto Alegre, capitale dello stato del Rio Grande do Sul.\nStoria.\nIl Gr\u00eamio Esportivo Renner \u00e8 stato fondato il 27 luglio 1931. Il club, con l'aiuto di \u00canio Andrade, vinse il Campionato Ga\u00facho nel 1954, diventando cos\u00ec il primo club, oltre al Gr\u00eamio e all'Internacional, a vincere il campionato statale. Il Renner venne sciolto tre anni pi\u00f9 tardi."}
{"id": "3342629", "revid": "1305772", "url": "https://it.wikipedia.org/wiki?curid=3342629", "title": "Hlinaia", "text": ""}
{"id": "3342638", "revid": "1305772", "url": "https://it.wikipedia.org/wiki?curid=3342638", "title": "Pervomaisc", "text": ""}
{"id": "3342642", "revid": "287204", "url": "https://it.wikipedia.org/wiki?curid=3342642", "title": "Aljaferia", "text": ""}
{"id": "3342643", "revid": "647919", "url": "https://it.wikipedia.org/wiki?curid=3342643", "title": "Aljafer\u00eda", "text": ""}
{"id": "3342650", "revid": "1305772", "url": "https://it.wikipedia.org/wiki?curid=3342650", "title": "Mihailovca", "text": ""}
{"id": "3342651", "revid": "1305772", "url": "https://it.wikipedia.org/wiki?curid=3342651", "title": "World Reference Base for Soil Resources", "text": "Il World Reference Base for Soil Resources (WRB) \u00e8 un metodo di classificazione dei suoli sviluppato da una collaborazione internazionale coordinata dall'ISRIC (\"International Soil Reference and Information Centre\"); ha sostituito la precedente classificazione dei suoli FAO.\nCriteri di classificazione.\nQuesto metodo \u00e8 uno fra i pi\u00f9 ampiamente utilizzati, perch\u00e9 permette di avere un sistema unico per la classificazione dei suoli di tutto il mondo dal momento che \u00e8 stato sviluppato fin dall'inizio con un'ottica planetaria e non nazionale. Dal punto di vista dei criteri classificatori, il WRB attinge dai maggiori sistemi di classificazione dei suoli fino ad oggi sviluppati (la tassonomia del suolo secondo USDA, il R\u00e9f\u00e9rentiel p\u00e9dologique fran\u00e7ais, la precedente classificazione FAO e il sistema russo); per questo motivo, \u00e8 quasi sempre possibile una corrispondenza con i vari sistemi di classificazione su base nazionale.\nAl primo livello viene effettuata una suddivisione in base al principio pedogenetico, che si esprime in una morfologia del suolo; si ottengono cos\u00ec 32 gruppi di suolo, mentre al secondo livello il nome del gruppo viene affiancato da un prefisso qualificatore. Per l'individuazione dei livelli tassonomici inferiori si aggiungono aggettivi dopo il nome del gruppo. I gruppi di questa classificazione corrispondono grosso modo ai \"sottogruppi\" dell'altra grande classificazione dei suoli mondiali, la tassonomia del suolo secondo USDA."}
{"id": "3342670", "revid": "466539", "url": "https://it.wikipedia.org/wiki?curid=3342670", "title": "Personaggi di Battlestar Galactica", "text": "Questa voce contiene un elenco dei personaggi dell'universo immaginario di \"Battlestar Galactica\", costituito da quattro serie televisive, una miniserie, tre adattamenti cinematografici, tre webserie e due film per la televisione.\nGalactica (1978).\nLa serie televisiva originale and\u00f2 in onda tra il 1978 e il 1979. Richard Hatch ricevette una candidatura ai Golden Globe come \"miglior attore in una serie drammatica\" per l'interpretazione del Capitano Apollo. Nel doppiaggio italiano il Comandante Adama venne rinominato \"Adamo\", mentre il Tenente Starbuck prese il nome di \"Scorpion\". Tali nomi vennero ripresi anche nel doppiaggio del sequel del 1980 e nel remake del 2004.\nGalactica (1980).\nNel 1980 venne prodotto un sequel della serie originale, interrotta dopo una sola stagione a causa degli elevati costi di produzione, della quale vennero mantenuti solo alcuni personaggi principali, tra cui il Comandante Adamo, il Tenente Boomer e Boxey (ora chiamato Troy). Dirk Benedict, interprete del Tenente Scorpion, apparve solo in uno dei dieci episodi trasmessi.\nBattlestar Galactica (2003-2009).\nLa miniserie televisiva \"Battlestar Galactica\" del 2003 e l'omonima serie televisiva, trasmessa dal 2004 al 2009, di cui costituisce un \"backdoor pilot\", vennero concepite come remake della serie originale del 1978. I personaggi vengono presentati per la prima volta con nome e cognome; alcuni di loro, come il Tenente Scorpion e il Tenente Boomer, sono stati riadattati a ruoli femminili. Richard Hatch, che interpret\u00f2 il Capitano Apollo nella serie originale, riveste i panni del terrorista Tom Zarek.\nWilliam Adamo.\nWilliam \"Husker\" Adamo (Adama nella versione originale) \u00e8 interpretato da Edward J. Olmos nella miniserie \"Battlestar Galactica\" del 2003 e nella serie televisiva omonima; \u00e8 inoltre interpretato da Nico Cortez nel film TV \"Razor\", e da Markus Towfigh nell'ultimo episodio della serie televisiva \"Caprica\". \u00c8 la rivisitazione del personaggio del Comandante Adamo della serie televisiva originale del 1978.\nWilliam Adamo nasce a Qualai, su Caprica, nel 57 BCH da Joseph Adamo e dalla sua seconda moglie Evelyn. All'inizio della Prima guerra cylone stava ancora frequentando la scuola e veniva considerato basso per la sua et\u00e0. Ha servito verso la fine della guerra come pilota di Raptor e Viper e la sua prima assegnazione fu il Galactica. Dopo la guerra ha sposato Carolanne Adamo, la cui famiglia aveva influenza politica sui militari e spinse per reinserire Adamo nella Flotta Coloniale. Adamo \u00e8 l'ufficiale comandante dell'astronave Battlestar Galactica ed \u00e8 il padre del Capitano Lee Adamo, detto Apollo. Come conseguenza della morte dell'Ammiraglio Negala, all'inizio dell'attacco dei Cyloni, egli diviene anche il comandante in capo della flotta, sotto la giurisdizione del Presidente delle Dodici Colonie. Subito dopo l'attacco \u00e8 intenzionato a combattere la guerra contro i Cyloni ma il Presidente Laura Roslin lo convince che la guerra \u00e8 persa e che la cosa pi\u00f9 saggia da fare \u00e8 scortare la flotta dei sopravvissuti verso una nuova patria. Alla fine della quarta stagione si sistemer\u00e0 sulla Terra dove costruir\u00e0 una casa su una collina e vivr\u00e0 in pace gli ultimi anni.\nDurante l'attacco cylone \u00e8 sulla via del pensionamento, ed \u00e8 ospite d'onore alla cerimonia del Galactica, astronave pronta a diventare un museo. Insieme alla Presidente Roslin dirige la Flotta Coloniale e ne prende il comando militare, salvando numerose astronavi dalla distruzione (miniserie). Viene ferito gravemente alla fine della prima stagione da un colpo di pistola infertogli da Sharon Valerii, ed entra in coma lasciando l'astronave nel caos. Al risveglio riprende il Comando dell'astronave, ma si schiera contro il gruppo di ribelli guidato tra gli altri dal figlio Lee, il Presidente Roslin e il Tenente Scorpion. Successivamente decide di riunire la Flotta Coloniale e di appoggiare l'obiettivo dei ribelli di raggiungere la Tomba di Atena su Kobol, e trovare cos\u00ec una rotta verso la Terra. Quando il Galactica incontra e si unisce con l'astronave Pegasus, Adamo deve sottostare al comando dell'Ammiraglio Cain, ma con la morte di quest'ultima viene promosso Ammiraglio. Con la colonizzazione di New Caprica e il successivo attacco cylone, si schiera dalla parte dei ribelli, ma per salvare se stesso e il Galactica \u00e8 costretto a restare in orbita insieme al figlio Lee. Dopo mesi riesce finalmente ad organizzare una spedizione di soccorso e, coadiuvato dalle forze della Resistenza, porta in salvo centinaia di civili e militari bloccati sul pianeta dalla polizia cylone. Quando Gaius Baltar, colpevole di aver agevolato l'insediamento cylone su New Caprica, viene catturato e incarcerato sul Galactica, Adamo propone inizialmente l'uso di allucinogeni per estorcergli una confessione, ma successivamente accetta che abbia luogo un regolare processo. Il figlio Lee decide di agire nella neutralit\u00e0 e aiutare l'avvocato difensore di Baltar, riuscendo infine a far scagionare lo scienziato da ogni accusa. Padre e figlio hanno un duro confronto, ma in seguito si riconciliano, e Adamo regala ad Apollo i libri di legge di suo nonno, l'avvocato Joseph Adamo. Poco dopo Adamo fa fatica a superare la presunta morte di Kara Thrace; al miracoloso ritorno di quest'ultima, accertata la sua natura umana, Adamo le affida l'astronave Demetrius e una ciurma con cui tentare di raggiungere la Terra.\nLaura Roslin.\nLaura Roslin (Mary McDonnell, doppiata da Roberta Greganti). Il personaggio non ha alcuna controparte nella serie televisiva originale, venne appositamente creato per il remake.\nLaura Roslin inizi\u00f2 la sua carriera politica come Segretaria all'Istruzione sotto il governo del Presidente Richard Adar; i due hanno un rapporto amichevole, nonch\u00e9 amoroso, poich\u00e9 la Roslin lavorava con lui sin da quando era sindaco di Caprica. Quando Adar decise di impiegare le forze armate contro gli insegnanti che protestavano, la Roslin si oppose e riusc\u00ec a far cessare la protesta, promettendo che il governo avrebbe ascoltato le critiche. Decisamente contrariato, il Presidente le impose le dimissioni, ma lei, che sarebbe dovuta partire per il \"Galactica\", gli promise che al suo ritorno avrebbe combattuto per la carica. Poco prima di partire, la Roslin fu informata di essere malata di cancro al seno. Nonostante gli avvertimenti del suo medico, ella part\u00ec per partecipare alla cerimonia di \"pensionamento\" del \"Galactica\". Dopo la festa, durante il ritorno su Caprica, le giunsero le notizie dell'attacco cylone e della Caduta delle Dodici Colonie. Essendo morti il Presidente, il Vicepresidente delle Dodici Colonie e tutti i membri del governo, la Roslin fu nominata Presidente delle Dodici Colonie dalla sacerdotessa Elosha. A bordo del \"Colonial One\", ella si mise alla ricerca di altri profughi. Ricongiuntasi con il \"Galactica\" con un gran numero di sopravvissuti, la Roslin riusc\u00ec a convincere il Comandante Adamo a desistere dal voler combattere a tutti i costi i Cyloni, superiori di numero, e a partire invece alla ricerca di salvezza e di un'altra galassia dove poter sopravvivere. Durante il viaggio, nonostante i rapporti spesso freddi con il comandante del \"Galactica\", la Roslin gest\u00ec magistralmente il lato civile e politico della Flotta Coloniale. Volendo ridare vita al governo delle Dodici Colonie, la Roslin istitu\u00ec un nuovo Consiglio dei Dodici, ovvero l'assemblea dei rappresentanti delle Colonie, cui prese parte anche il terrorista Tom Zarek in rappresentanza di Sagittarion. Il primo emendamento fu l'elezione del Vicepresidente delle Dodici Colonie, carica cui Zarek aspirava, ma che fu ottenuta invece dal dottor Gaius Baltar, sostenitore della Roslin. Il carisma e la lungimiranza della Roslin in politica furono per\u00f2 accompagnate da una estrema crudelt\u00e0 verso i Cyloni, di cui ide\u00f2 l'uccisione mediante espulsione dal portello di scarico delle navi su cui venivano trovati.\nAdamo aveva promesso ai sopravvissuti delle Dodici Colonie di condurli sul pianeta Terra, dove tutto aveva avuto inizio. Fu per\u00f2 la Roslin che, a seguito di una serie di visioni, si rivel\u00f2 essere la guida dell'umanit\u00e0, confermata da Elosha. Perci\u00f2, quando Kara Thrace rub\u00f2 un caccia Cylone, la Roslin la convinse a tornare a Caprica e recuperare la Freccia di Apollo, che avrebbe indicato agli uomini la strada da Kobol alla Terra. Il piano del Presidente andava per\u00f2 contro quello del Comandante Adamo, che voleva inviare il caccia a distruggere un incrociatore nemico in orbita intorno a Kobol. Quando Scorpion part\u00ec per Caprica, Adamo fece arrestare la Roslin per aver sobillato l'ammutinamento a bordo del \"Galactica\" e la depose dall'incarico. Quando Adamo venne ferito da Numero Otto, Lee Adamo e parte dell'equipaggio del \"Galactica\" la aiutarono a fuggire e a ricongiungersi con il Consiglio dei Dodici, proprio mentre il Colonnello Taigh proclamava la legge marziale. La Roslin si rec\u00f2 su Kobol assieme a Lee Adamo, Tom Zarek, Kara Thrace con la Freccia di Apollo e al nuovo Numero Otto. Raggiunta da Adamo, finalmente guarito e pentito delle sue azioni, ella riusc\u00ec a trovare la Tomba di Atena e a tracciare una labile e insicura strada per la Terra. Finalmente riunita la Flotta Coloniale, Adamo sciolse la legge marziale e reintegr\u00f2 il legittimo governo.\nProprio mentre il \"Galactica\" veniva raggiunto dalla \"Pegasus\", le condizioni della Roslin degenerarono. Ella rimase cosciente abbastanza per assistere alla morte dell'Ammiraglio Cain e a proclamare Adamo nuovo ammiraglio. Ormai in fin di vita e in serio pericolo di morte, la Roslin venne portata a bordo del \"Galactica\", dove per\u00f2 le sue condizioni rivelarono che aveva pochi giorni di vita. Venne salvata solamente dal dottor Gaius Baltar, che scopr\u00ec che il feto di Sharon, incinta del figlio di Karl Agathon, aveva delle propriet\u00e0 curative per il cancro. Tutto questo durer\u00e0 fino alla fine delle stagioni televisive quando poi, come aveva predetto la profezia di Pythia, scoprir\u00e0 che il cancro si \u00e8 riformato nuovamente e lei, leader morente, giunger\u00e0 sul pianeta che tutti hanno sognato e rincorso ma che solo grazie a \"Hera\", la figlia di Athena e Helo, e a Scorpion, ritornata alla vita dopo la morte sotto forma di messaggero divino, verr\u00e0 trovato dalla flotta coloniale. Ella verr\u00e0 sepolta dal suo amato William Adamo, vicino al luogo da lui scelto per costruire la casa che avrebbe tanto desiderato.\nKara Thrace.\nKara \"Scorpion\" Thrace \u2013 \"Starbuck\" in originale \u2013 (Katee Sackhoff, doppiata da Laura Romano). Tenente della Flotta Coloniale ed eccellente pilota di Viper, Kara ricalca alcune abitudini ed atteggiamenti (come ad esempio il vizio del sigaro) del Tenente Scorpion della serie televisiva originale.\nFiglia di un padre assente e di una madre abusatrice, Kara lascia la famiglia e si arruola nell'esercito. Da giovane coltiva la passione del dipinto e diventa giocatrice di Pyramid, finch\u00e9 un incidente al ginocchio la porta ad occuparsi esclusivamente di pilotaggio di Viper. Anni prima degli eventi narrati nella miniserie, intraprende una relazione segreta con Zak Adamo, figlio del Comandante Adamo e suo allievo di volo. Al momento dell'esame Kara decide di promuoverlo, nonostante Zak non sia ancora pronto e non abbia abilit\u00e0 tecniche sufficienti. Quando il ragazzo muore in seguito a un incidente di volo, Kara ne rimane sconvolta e mantiene segreto il senso di colpa.\nDurante l'attacco dei cyloni si trova sul Galactica, che sta per essere chiusa e trasformata in un museo (miniserie). \u00c8 devota agli dei di Kobol e leale al Presidente Roslin, che le ordina di fare ritorno a Caprica per recuperare la Freccia di Apollo, un prezioso oggetto che avrebbe la capacit\u00e0 di mostrare la via verso la tredicesima colonia, la Terra. Giunta su Caprica, Kara incontra Helo, a cui si unisce nella fuga, e una cinquantina di soldati capitanati da Samuel Anders che hanno formato un gruppo di resistenza. Dopo essere stata ferita e rapita dai cyloni durante un'imboscata, viene salvata e insieme ad Helo fa ritorno alla Flotta Coloniale, portando con s\u00e9 la Freccia di Apollo. Si unisce quindi al gruppo di ammutinati comandato dal Presidente Roslin, che si reca a Kobol alla ricerca della Tomba di Atena. L'Ammiraglio Cain della Pegasus, riconosciute le abilit\u00e0 militari di Kara, decide di promuoverla a Capitano e di metterla al comando dei piloti della sua astronave. Nel finale della seconda stagione completa con successo la missione di recupero nei confronti dei membri della Resistenza rimasti su Caprica. Un anno dopo vive a New Caprica City ed \u00e8 sposata con Samuel Anders. Quando New Caprica viene attacca dai cyloni, Kara viene tenuta prigioniera da Leoben (un modello di cylone Numero Due), che le profetizza di avere un \u00abdestino speciale\u00bb. Tornata sul Galactica, Kara \u00e8 tormentata dalle visioni di Leoben e dai ricordi della madre risalenti alla sua infanzia. Durante una missione di pattugliamento rimane intrappolata nella corrente gravitazionale di un pianeta ed esplode insieme al suo Viper. Mesi dopo Kara riappare miracolosamente, all'interno di un Viper intatto. \u00c8 convinta di essere stata via solo poche ore, e sostiene di aver visitato la Terra e di potervi condurre l'intera Flotta. La natura umana di Kara viene fortemente dubitata, ma l'Ammiraglio Adamo decide comunque di affidarle il comando di un'astronave, la Demetrius, con cui tentare di raggiungere la Tredicesima Colonia seguendo il suo istinto. Kara rintraccia una Base nemica e si accorda con quattro Cyloni ribelli, che sostengono di volersi alleare con gli umani nella ricerca della Terra.\nLee Adamo.\nLee \"Apollo\" Adamo \u2013 Adama in originale \u2013 (Jamie Bamber, doppiato da Alessandro Quarta). \u00c8 la revisitazione del Capitano Apollo, figlio del Comandante Adamo e fratello di Zac, della serie televisiva originale.\nLee \u00e8 nato da William Adamo, un veterano della Prima guerra del Cylone, e da sua moglie, Carolanne Adama. Aveva anche un fratello minore, Zak Adamo. Il loro padre incoraggiava fortemente entrambi i ragazzi ad entrare nella Flotta Coloniale e diventare piloti di Viper. Sfortunatamente, Zak non era un pilota naturale come suo fratello e suo padre, e fu ucciso in un incidente dopo essere stato premiato con il miglior giudizio dal suo istruttore di volo e sua fidanzata, l'allora tenente Kara Trace. La morte di Zak complic\u00f2 il rapporto tra Lee e suo padre, rapporto che sarebbe stato guarito solo due anni dopo, dopo la Caduta delle Dodici Colonie.\nAl momento dell'attacco dei Cylone sulle Dodici Colonie, Lee Adamo \u00e8 un Capitano nella Riserva della flotta coloniale con il segnale di chiamata \"Apollo\". \u00c8 un ospite speciale alla cerimonia di smantellamento del Galactica, comandata da suo padre. Dopo che il maggiore Jackson \"Ripper\" Spencer, il CAG della Galactica (comandante del gruppo aereo) viene ucciso in battaglia, Lee Adama diventa pilota senior , quindi si unisce all'equipaggio della Galactica e diventa il suo CAG.\nIl rapporto teso di Lee Adamo con suo padre lo fa anche diventare un forte sostenitore della presidente coloniale Laura Roslin, che spesso si scontra con William Adamo. Roslin, che non conosce i militari, nomina Lee Adamo come suo consigliere personale.\nAll'inizio della loro relazione, la presidente Laura Roslin si riferiva spesso a Lee Adamo come \"Capitan Apollo\". Una volta Lee la corresse, affermando che \"Apollo\" era il suo segnale di chiamata, ma il presidente Roslin rispose \"Il Capitano Apollo ha un bel suono\". Dopo essersi unito all'equipaggio della Galactica, Apollo era un po' un outsider, ma dopo essersi dimostrato in diverse missioni, oltre al \"figlio del vecchio\", si guadagn\u00f2 il rispetto dei suoi compagni di piloti e presto divenne uno dei membri dell'equipaggio.\nQuando Kara Thrace scompare dopo essere stata abbattuta su una luna rossa , Lee \u00e8 in prima linea nella ricerca del pilota scomparso. Alla fine Lee e suo padre sono costretti ad abbandonare la ricerca di Starbuck dopo che il presidente Roslin li ha avvertiti su come stanno mettendo i sentimenti personali al di sopra del bene della flotta. Fortunatamente, Starbuck \u00e8 in grado di tornare al Galactica usando un Cylon Raider che ha abbattuto. L'incidente cementa il legame padre-figlio tra William Adama e il figlio sopravvissuto. Lee domanda per quanto tempo suo padre lo avrebbe cercato, se fosse scomparso, a cui l'anziano Adama risponde, \"Se fossi stato tu, non andremmo mai via.\"\nLee fa parte della squadra d'assalto inviata dall'allora Comandante Adama al Coloniale Unp per porre fine alla presidenza di Laura Roslin dopo aver incoraggiato Kara Thrace a scappare con un Cylon Raider catturato. A bordo di Coloniale Uno, Lee cambia idea, dichiarando che non vale la pena sacrificare la democrazia. Punta la pistola al colonnello Saul Tigh. Tigh prende il controllo della situazione dopo che la Roslin si \u00e8 arresa ed \u00e8 in grado di prendere in custodia sia Roslin che Lee.\nLee \u00e8 presente nel CIC della Galactica poco dopo, quando l'infiltrato Cylone conosciuto come Sharon \"Boomer\" Valerii spara al comandante Adama due volte al petto; nonostante il suo disaccordo con suo padre sulla deposizione della Roslin, cerca di confortare suo padre dopo essere stato colpito.Su ordine di Tigh, Lee viene trascinato fisicamente via da suo padre e gettato in prigione. Avendo bisogno dei servizi di Lee come CAG, Tigh rilascia successivamente Lee su parole. Lee eseguir\u00e0 i suoi compiti come prima, e ritorner\u00e0 in prigione quando non sar\u00e0 in servizio.\nNondimeno, Lee interrompe la sua libert\u00e0 condizionale dopo che la leadership di Tigh ha compiuto una svolta disastrosa e ha provocato morti tra i civili. Aiuta la Roslin a guidare una flotta separatista a Kobol. Dopo che il comandante Adama e il presidente Roslin si sono impegnati personalmente a guarire le divisioni della flotta, Lee torna in servizio su Galactica. Lee \u00e8 una delle cinque persone che vedono in prima persona la mappa per la Terra nella Tomba di Atena su Kobol.\nDopo che la BaseStellare Pegasus si \u00e8 unita alla flotta, Lee viene temporaneamente trasferito alla Pegasus e viene persino retrocesso a tenente. Tutte queste disgrazie si sono invertite dopo il successo dell'attacco alla nave Cylon Resurrection, la morte dell Ammiraglio Helena Cain e la promozione di suo padre alla carica.\nMentre \u00e8 in ferie sul transatlantico di lusso Cloud 9, Lee viene accidentalmente colpito da Kara Thrace durante un salvataggio di ostaggi . Prende quasi un mese per riprendersi da questa ferita, durante la quale viene promosso a maggiore e consuma il suo rapporto a lungo bollente con Anastasia Dualla. Viene assegnato alla Pegasus per assistere il nuovo ufficiale comandante, Barry Garner. Dopo aver comandato con successo la nave durante un attacco a sorpresa ai Cyloni in cui \u00e8 stato ucciso Garner, Lee viene rapidamente promosso da Maggiore a Comandante e gli viene dato il comando della Pegasus.\nPoco prima delle elezioni presidenziali tra la Roslin e Baltar, la flotta scopre un pianeta abitabile all'interno di una nebulosa, presumibilmente al sicuro dalla scoperta dei Cyloni, che si chiama New Caprica. Dopo che Gaius Baltar vince le elezioni presidenziali, ordina la creazione di insediamenti permanenti sul pianeta. La Galactica e la Pegasus iniziano una monotona pattuglia di difesa orbitale.\nMesi dopo, Lee e Kara Thrace si ubriacano a una festa per celebrare la cerimonia inaugurale della prima palata di terra su New Caprica. Fanno l'amore, dichiarano il loro amore gli uni per gli altri e si addormentano insieme; tuttavia, Kara si sveglia prima e se ne va. Quando Lee si sveglia e torna al villaggio, trova Kara che ha sposato Samuel Anders. Questo tradimento provoca una rottura nel rapporto tra Adama e Trace. Prende a mangiare troppo e ingrassa molto, inoltre sposa il suo nuovo primo ufficiale, Anastasia Dualla, ora tenente di grado Junior.\nOtto mesi dopo i Cyloni trovano New Caprica e prendono il controllo dei coloni. Con solo un equipaggio ridotto, Lee \u00e8 costretto a fuggire con il resto della flotta sperando di tornare di nuovo per combattere i Cylon e salvare la popolazione civile.\nQuattro mesi dopo, mentre il Galactica e la Pegasus stavano progettando di salvare i civili intrappolati su New Caprica, anche l'impatto psicologico dell'anno scorso \u00e8 evidente: dopo essere stato in gran forma fisica, Lee \u00e8 diventato sovrappeso, sentimentale e \"morbido\" , al punto in cui interferisce con la sua capacit\u00e0 di comandare la Pegasus. Quando viene stabilito il contatto con il movimento di resistenza su New Caprica,a Lee viene ordinato da suo padre di prendere il Pegaso e continuare la ricerca della Terra mentre la Galactica tenta di liberare il pianeta. Quando Galactica \u00e8 vicino alla distruzione, Lee e la Pegasus vengono in soccorso, dando tempo alla nave di suo padre di saltare fuori. Sotto il pesante fuoco di quattro Cylon Basestars, il Pegasus \u00e8 gravemente danneggiato, avendo lasciato i suoi Viper per difendere il resto della flotta. Lee ordina all'equipaggio di abbandonare la nave, dicendo \"Grazie\" alla sua nave proprio mentre si allontana. Il Pegasus si schianta su una basestar Cylone, distruggendo istantaneamente entrambe le navi, e un grosso pezzo di relitto danneggia o distrugge una seconda basestar.\nIl primo ruolo di Lee dopo il salvataggio della popolazione civile sembra essere collegato alla conduzione di una specie di conteggio o di censimento dei civili salvati. \u00c8 in questa veste che nota che alcuni sopravvissuti confermati sono scomparsi, essendo stati giustiziati da The Circle per aver collaborato con i Cyloni. Torna quindi al ruolo di CAG del Galactica, con il grado di maggiore. Dopo un duro allenamento fisico, perde l'eccesso di peso accumulato durante l'anno precedente e chiede al capitano Karl \"Helo\" Agathon di ricordargli di non lasciarsi mai pi\u00f9 andare cos\u00ec.\nLee sostiene l'uso di Cyloni catturati infettati da un ceppo di encefalite linfocitica come armi biologiche per sterminare la razza Cylone. Il suo piano \u00e8 approvato dal presidente Roslin, ma viene contrastato dal capitano Karl \"Helo\" Agathon, all'epoca ufficiale esecutivo della Galactica.\nLa forza rinnovata del suo legame con suo padre viene mostrata quando suo padre sceglie di confessare a Lee le sue paure che potrebbe aver inavvertitamente provocato l'assalto dei Cyloni sulle Colonie.\nTuttavia, questa relazione padre-figlio si affievolisce dopo la morte di Kara Thrace, che Lee ha amato e che Adama considerava pi\u00f9 simile a una figlia. Mentre entrambi si addolorano, Lee \u00e8 visibilmente scosso dalla morte, mentre Adama fa del suo meglio per superarlo. Quando Adama si rende conto che suo figlio \u00e8 diventato sconvolto dalla sua morte, lo allontana dal servizio di volo, assegnando a Lee l'incarico di dirigere i dettagli della sicurezza per l'avvocato difensore di Gaius Baltar, il cui processo Adama considera poco pi\u00f9 che un esercizio di pubbliche relazioni . Lee sospetta che suo padre sia iperprotettivo, non desiderando di perderlo come ha fatto con Kara. Dopo due tentativi di omicidio sull'ultimo avvocato di Baltar, Romo Lampkin, viene scoperto il colpevole. Adama poi reintegra Lee come CAG, non volendo esporlo ai pericoli di pi\u00f9 potenziali tentativi di assassinio. Lee, tuttavia, \u00e8 diventato molto interessato alla legge coloniale a questo punto, dopo aver letto alcuni dei libri di legge di suo nonno, e crede che potrebbe aiutare Lampkin a preparare il caso. Adama resiste, ma Lee si rifiuta di riprendere i suoi doveri come CAG e si unisce al team legale.\nAll'inizio del processo, l'Ammiraglio Adama \u00e8 furioso nel constatare che Saul Tigh, ora un testimone, \u00e8 costretto ad ammettere di aver ucciso sua moglie su New Caprica. Incolpa Lee, credendo che suo figlio abbia dato le informazioni a Lampkin. Adama vuole che Lee smetta di aiutare Baltar, ma Lee rifiuta, alla fine rinunciando alla sua commissione dopo che Adama afferma apertamente che Lee non ha integrit\u00e0, e che \u00e8 \"un vigliacco\" per aver presumibilmente lasciato che Romo interrogasse Saul.\nMettendo l'uniforme alle sue spalle, Lee inizia a considerare il processo pi\u00f9 come un esercizio di giustizia piuttosto che come una prova di un uomo specifico, e riprende personalmente il controinterrogatorio della Presidente Laura Roslin, confrontandola con il suo rinnovato uso di estratto di chamalla, composto che lei sostiene sia un trattamento per la sua ricaduta del cancro. Questa mossa, pur giustificata nella mente di Lee per preservare la giustizia nella flotta, mette ulteriormente a dura prova la sua relazione con suo padre e la Roslin e motiva sua moglie, Dualla, a lasciarlo definitivamente.\nDopo la deposizione di Laura, Lee \u00e8 l'ultimo testimone chiamato, in seguito allo spergiuro di Felix Gaeta nel dichiarare che il presidente Baltar ha volontariamente firmato un mandato di esecuzione di massa. Lee proclama in tribunale che quasi tutti coloro che occupano posizioni di potere in tutta la flotta, compreso se stesso, sono colpevoli di omicidio e tradimento in una certa misura; poich\u00e9 Baltar \u00e8 ampiamente insultato nella societ\u00e0 della flotta, la civilt\u00e0 umana sta facendo da capro espiatorio all'ex presidente nel tentativo di eliminare la sua colpa e la sua vergogna. Alla fine, Lee si rende conto di essere stato manipolato da Lampkin, che con audacia predisse a Baltar di non avere un alleato pi\u00f9 grande di un figlio che cercava di fuggire dall'ombra di suo padre.\nDopo l'assoluzione di Baltar, la Flotta viene nuovamente scoperta dai Cyloni. Nonostante abbia rinunciato alla sua commissione, Lee indossa una tuta di volo per aiutare a difendere la flotta dai Cyloni. Mentre \u00e8 in volo, nota qualcosa sulla sua ala, che scopre essere un Viper, pilotata da Kara Thrace. Lei procede per dirgli \"Va tutto bene, non esagerare, sono davvero io, sono stata sulla Terra, so dov'\u00e8, e ci porter\u00f2 l\u00ec\".\nMentre rivede il filmato della sua macchina da presa, Lee dice a suo padre che dal processo di Baltar, sente di poter fare di pi\u00f9 al di fuori dell'esercito, anche se suo padre si offre di restituire le ali. Adama \u00e8 visibilmente turbato ma alla fine concede i desideri di suo figlio.\nAlla festa di \"raduno\" di Lee, beve diversi toast al Galactica, ai suoi amici, all Ammiraglio Adama, alla Flotta e \"agli amici assenti\". Mentre lascia la Galactica, i piloti e il personale del Comando lo salutano mentre sale a bordo del Raptor portandolo fuori dalla nave. Dualla gli regala le ali di Viper in una cornice e, mentre la abbraccia, dice \"Beh, sembra che tu abbia la casa\".\nLee inizia la sua carriera politica come delegato di Caprica nel Quorum dei Dodici. Dopo la scomparsa del presidente Roslin a bordo della base dei Cyloni, Lee cerca un candidato presidenziale alternativo a Zarek ancora in corsa. Dopo un teso confronto con un disperato Romo Lampkin, durante il quale viene informato della sua nomina con una pistola alla testa, Lee accetta la sua candidatura. A bordo del Colonial One, Lee Adama viene inaugurato come Presidente facente funzioni delle Dodici Colonie di Kobol.\nDopo il ritorno di suo padre a Galactica, il presidente Adama si trova di fronte a una crisi ostaggio istigata dal Cylone D'Anna. Esige che i quattro Cyloni all'interno della flotta coloniale si rivelino e si dirigano verso la nave da guerra Ribelle; fino a quel momento, un ostaggio coloniale sulla nave base sarebbe stato ucciso ogni 15 minuti.\nIl crollo nervoso di suo padre alla luce della confessione di Tigh ha dato a Lee il sopravvento. Entro breve tempo, aveva tre degli ultimi cinque in piedi in una camera di prigionia. D'Anna fu spinta disperatamente in un angolo e si prepar\u00f2 a mettere a bomba la flotta civile; lo scontro sembrava senza speranza fino a quando Starbuck non si present\u00f2 con le coordinate sulla Terra. Lee riteneva che la divulgazione delle informazioni servisse solo a prolungare una guerra inutile, quindi condivise la scoperta con D'Anna.\nL'arrivo sulla Terra della Flotta fu un'esperienza dolceamara per Adama. La gioia, l'euforia e il sollievo si trasformarono rapidamente in sgomento e orrore nel vedere un paesaggio urbano devastato.\nDopo il ritorno a Galactica, Lee e la sua ex-moglie Anastasia Dualla condividono una riconciliazione e fanno un \"appuntamento\". Dopo che Lee se ne va, Dualla si spara, desiderando aggrapparsi alla riconciliazione come al suo ultimo ricordo.\nSulla scia del fallito colpo di stato di Tom Zarek, Lee \u00e8 nominato Vice Presidente delle Colonie dalla Presidente Laura Roslin, e viene chiarito che mentre lei manterr\u00e0 il titolo di Presidente, Lee gestir\u00e0 il carico maggiore.\nQuando l'Ammiraglio Adama decide di condurre una possibile missione di salvataggio a senso unico per Hera e chiede volontari, Lee \u00e8 il primo a farsi avanti. Conduce una delle squadre d'assalto direttamente nella Colonia per recuperare Hera e riesce a riportarla in salvo alla Galactica. Quando la flotta raggiunge la seconda Terra, Lee \u00e8 quello che propone ai sopravvissuti di abbandonare le loro navi e la loro tecnologia e cogliere l'occasione per rompere il ciclo di violenza e iniziare la vita con una lavagna pulita. I sopravvissuti accettano il piano e lasciano volentieri distruggere la flotta mentre si stabiliscono sulla Terra con nient'altro che i vestiti sulla schiena e le scorte che possiedono. Con una nuova possibilit\u00e0 di vita, Lee esprime interesse per l'esplorazione del nuovo pianeta.\nGaius Baltar.\nGaius Baltar \u00e8 interpretato da James Callis nella miniserie del 2003 e nella serie televisiva del 2004. \u00c8 l'inconsapevole corresponsabile del genocidio della razza umana, perpetrato dai Cyloni. Narcisista, egocentrico, egoista, incline al tradimento e con un debole per le donne. Sono queste le caratteristiche iniziali del personaggio di Gaius Baltar. Fra i pi\u00f9 importanti scienziati dell'universo, le sue opinioni saranno inizialmente molto rispettate e prese in considerazione sul Galactica, spesso anche per il modo teatrale con cui Gaius riesce a vendere le proprie parole. Padronanza di linguaggio che in pi\u00f9 di un'occasione sar\u00e0 la sua arma di salvezza. Inizialmente ateo, con il passare del tempo comincer\u00e0 a credere in Dio, fino a fondare un movimento monoteista.\nGaius Baltar nasce nella colonia di Aerilon, un grande pianeta agricolo conosciuto come \"il cestino di cibo delle 12 colonie\". Nacque e visse in un caseificio al di fuori del comune di Cuffle's Breath Wash. All'et\u00e0 di 10 anni, cap\u00ec che il dialetto di Aerilon poteva essere dannoso per i suoi sogni di carriera, e si allen\u00f2 per acquisire il dialetto di Caprica nella speranza che un giorno potesse essere considerato un cittadino di una delle colonie pi\u00f9 rispettate e ricche. Al compimento di 18 anni lasci\u00f2 Aerilon. Baltar divent\u00f2 un importante scienziato informatico, un esperto di genetica e un ricercatore della difesa di Caprica, e fu un personale amico del Presidente Richard Adar. Divenne noto anche per le sue controverse idee sull'intelligenza artificiale, il cui divieto veniva considerato come un passo indietro per l'umanit\u00e0 stessa. All'inizio dello show (nella miniserie), Gaius \u00e8 coinvolto in una relazione con una donna bionda. Credendo lavorasse in una compagnia impegnata nel settore della difesa, e desiderando una relazione stabile con lei, le diede il codice sorgente del mainframe della difesa di Caprica in modo da trarne vantaggio in caso di un futuro contratto. In cambio la donna lo aiuta a progettare un programma di navigazione utilizzabile dalle navi da guerra coloniali. Grazie al codice ottenuto, la donna, che si rivela esser un Cylone, il Numero Sei, permette agli altri Cyloni di accedere ai sistemi di difesa coloniali e disattivarli, riuscendo cos\u00ec a mettere in pratica un massiccio attacco nucleare nelle Dodici Colonie e sterminando la maggior parte della razza umana. Baltar \u00e8 cos\u00ec inconsapevole responsabile del genocidio, e riesce a salvarsi dalle esplosioni protetto dal corpo del Numero Sei.\nPoco dopo l'attacco Cylone, Baltar riesce a raggiungere, anche grazie alla sua fama, il Galactica. Qui comincia ad avere visioni del Numero Sei, che inizialmente le rivela che i Cyloni gli hanno impiantato un chip nel cervello per continuare a comunicare con lui, influenzandone, per non dire imponendogli, la maggior parte delle scelte che in futuro far\u00e0. Ad esempio, lo convince a farsi dare una testata nucleare, per realizzare un rivelatore di Cyloni. Successivamente il Virtual Six, riveler\u00e0 la sua vera natura, ovvero di essere un messaggero di Dio, il cui compito \u00e8 guidare Gaius al suo destino: dare alla luce con il Numero Sei ad un figlio; bambino che in realt\u00e0 scoprir\u00e0 successivamente essere l'ibrido figlio di Helo e Athena (Numero Otto). Le abilit\u00e0 oratorie e la grande fama avvicinarono ben presto Gaius al Presidente Laura Roslin, che prima lo nomina rappresentante di Caprica al Consiglio delle Dodici Colonie, poi suo vicepresidente. Scoperto che in realt\u00e0 la Roslin non si fida di lui e lo teneva vicino solo per controllarlo, Baltar si allea con l'ex terrorista Tom Zarek e si candida come Presidente delle Dodici Colonie. Vince le elezioni, nonostante i tentativi di brogli da parte dell'esercito, grazie alla promessa di stabilire i superstiti su New Caprica, un pianeta abitabile scoperto durante la corsa alla presidenza. Il governo Baltar dura un anno, e termina bruscamente con l'occupazione da parte dei Cyloni e la resa incondizionata degli umani. Da quel momento il governo cade nelle mani dei Cyloni pur restando formalmente guidato da Baltar e i suoi ministri. L'occupazione dura quattro mesi, finch\u00e9 la flotta comandata da Adamo riesce a mettere in salvo i sopravvissuti e ad abbandonare New Caprica. Per Gaius, considerato come un traditore, l'unica alternativa \u00e8 unirsi ai Cyloni.\nGiunto sulle basi stellari Cyloni, Gaius riprende la sua relazione con Numero Sei, a cui ben presto si aggiunge Numero Tre, conosciuta anche come D'Anna. Con quest'ultima si forma un sodalizio al fine di scoprire l'identit\u00e0 degli Ultimi Cinque Cyloni dall'aspetto umano. D'Anna riuscir\u00e0 a vedere l'aspetto degli Ultimi Cinque; tuttavia, in breve muore, e Gaius non riuscir\u00e0 a sapere niente, anche perch\u00e9 catturato dai membri della Flotta Coloniale. Accusato di tradimento viene imprigionato sul Galactica, qui inizialmente tenta il suicidio per scoprire se \u00e8 uno degli Ultimi Cinque, tentativo che comunque \u00e8 infruttuoso per l'intervento del Ten. Gaeta. Viene quindi drogato da Adamo, allo scopo di ottenere una piena ammissione di colpevolezza per quanto successo a New Caprica. Viene alla fine deciso il suo processo, che soprattutto grazie alle parole di Lee Adamo, il quale fa leva su i vari tradimenti perdonati nel corso del viaggio per la ricerca della Terra, vedono Gaius Baltar prosciolto da ogni accusa di tradimento e il ripristino della piena libert\u00e0. Abbandonato anche dai suoi avvocati, una volta tornato in libert\u00e0 viene accolto da una setta di donne, che hanno iniziato un culto in onore di Baltar e dell'unico vero Dio. Dopo aver dato finalmente prova di coraggio, partecipando alla missione di salvataggio della piccola Hera, finir\u00e0 per stabilirsi con Caprica Sei sulla Terra, dove ormai cambiato intender\u00e0 coltivare del terreno agricolo come suo padre.\nNumero Sei.\nNumero Sei (Tricia Helfer, doppiato da Francesca Fiorentini). \u00c8 il primo cylone umanoide ad essere rivelato come tale: \u00e8 infatti una delle copie di Numero Sei a presentarsi sulla Stazione dell'Armistizio dichiarando l'inizio della guerra (miniserie).\nCaprica Sei. Una copia Numero Sei seduce e inganna Gaius Baltar per estorcergli informazioni che permettono il conseguimento del primo attacco da parte dei Cyloni agli umani. Muore durante l'attacco e la sua coscienza viene trasferita in un secondo corpo; viene reintegrata nella societ\u00e0 cylone e diviene famosa per aver contribuito alla vittoria su Caprica. Per questo motivo, inizia ad essere chiamata Caprica Sei, \u00abcome se fosse l'unico modello Sei rimasto sul pianeta\u00bb. Un anno dopo la colonizzazione di New Caprica, Caprica Sei fa parte, insieme a Boomer e a una copia Numero Cinque, della commissione cylone che si incontra con il Presidente Baltar. Quando Athena si reca sulla loro Base cylone, Caprica Sei l'aiuta a tornare sul Galactica e a mettere in salvo sua figlia Hera. Caprica Sei viene imprigionata e il cylone decide di stringere un patto con il Presidente Roslin, ora che non pu\u00f2 pi\u00f9 tornare dai cyloni in quanto traditrice. In cella le fa spesso visita Saul Tigh, e Caprica Sei gli appare talvolta con le fattezze della defunta moglie Ellen. Il cylone rimane incinta del Colonnello, ma perde il bambino in seguito a un aborto. Si stabilisce infine sulla Terra insieme a Gaius Baltar.\nHead Six (o Messenger Six). Gaius Baltar \u00e8 convinto, almeno inizialmente, che l'oggetto delle sue visioni sia appunto Caprica Sei, sebbene la donna sostenga di non essere un cylone, ma un angelo di Dio. Allo stesso modo, Caprica Sei pu\u00f2 vedere e sentire la voce di una proiezione di Gaius Baltar.\nGina Inviere. Una copia Numero Sei chiamata Gina Inviere si infiltra sulla Pegasus spacciandosi per un'analista. Instaura una relazione con Helena Cain, per poi essere scoperta, imprigionata e barbaramente torturata dall'equipaggio della nave.\nNumero Otto.\nSharon \"Boomer\" Valerii. \u00c8 un Tenente del Galactica, apparentemente originaria di Aerelon. In seguito al primo attacco cylone, \u00e8 costretta ad abbandonare su Caprica il Tenente Agathon, che decide di sacrificarsi e di permettere al dottor Gaius Baltar di prendere il suo posto su un Raptor diretto sul Galactica (Battlestar Galactica). Intraprende inizialmente una relazione col Capo Tyrol, che saranno costretti ad interrompere dopo alcuni mesi dall'attacco dei cyloni. Col progredire degli eventi capisce di essere un Cylone, e ci\u00f2 la porta anche ad un tentato suicidio. In seguito a una missione presso una nave nemica, scopre di essere una delle copie del Numero Otto. Tornata sul Galactica spara e ferisce gravemente il Comandante Adamo, accettando la sua vera natura. Viene tenuta prigioniera sul Galactica, finch\u00e9 non viene uccisa da Cally Handerson. Al suo risveglio fa fatica ad adattarsi alla societ\u00e0 cylone, di cui ora fa parte. Insieme a Caprica Sei e a una copia Numero Tre costituisce un gruppo di leader cyloni e rinnega il suo passato sul Galactica. Durante la guerra civile cylone si affianca a Cavil, con cui ha una relazione, e ordisce il piano per il rapimento di Hera, che conclude con successo manipolando i sentimenti di Galen Tyrol. Viene infine uccisa in modo definitiva da Athena.\nSharon \"Athena\" Agathon. Un'altra copia del Numero Otto, che dopo l'attacco dei cyloni rimane invece a Caprica, inganna Karl \"Helo\" Agathon facendogli credere di essere il Tenente Valerii e di essere tornata sul pianeta per aiutarlo a fuggire. La copia si rivolta contro la sua specie e aiuta Helo, padre di suo figlio, a fuggire dal pianeta. Viene infine accolta e tenuta prigioniera sul Galactica, dove le viene concesso di proseguire la gravidanza e dove partorisce una bambina, chiamata Hera. Poco dopo la nascita le viene detto che la bambina non \u00e8 sopravvissuta, quando invece viene tenuta nascosta dalla Presidente Roslin, che \u00e8 convinta che possa essere \u00abla forma delle nuove cose che verranno\u00bb e che necessiti dunque di vivere nell'ombra. Durante la colonizzazione di New Caprica Sharon sposa Agathon, prendendone il cognome. Successivamente si arruola nella Flotta Coloniale e le viene dato il nome di battaglia \"Athena\". Dopo aver scoperto la verit\u00e0 su sua figlia, si reca sulla Base cylone su cui \u00e8 imprigionata e la riporta in salvo grazie all'intervento di Caprica Sei. Quando la bambina viene nuovamente rapita da Boomer, Athena cade in depressione, credendo di averla persa per sempre. Durante la battaglia contro la Colonia cylone, riesce a ritrovarla e in quell'occasione uccide Boomer, le cui azioni vengono ritenute imperdonabili.\nSaul Tigh.\nSaul Tigh \u00e8 interpretato da Michael Hogan nella miniserie e nella serie televisiva omonima. Saul Tigh Nasce sulla Tredicesima Colonia, la Terra ed \u00e8 sposato con Ellen Tigh. Quando la Terra viene devastata nuclearmente dai Centurioni ribelli, lui e gli Ultimi Cinque fuggono dal pianeta per avvisare le Dodici Colonie di trattare bene i loro Centurioni. Dopo diversi anni di servizio militare, dal quale era stato escluso per problemi di alcolismo, Tigh \u00e8 riammesso in servizio con il grado di colonnello, come vice dell'amico William Adamo. Di carattere rigido e disciplinato, Tigh ha spesso delle controversie con ufficiali insubordinati e in particolare con Kara Thrace. Dopo l'olocausto del genere umano perpetuato dai Cyloni a danno delle dodici colonie di Kobol, Tigh \u00e8 XO del Galactica, la nave ammiraglia della flotta. Durante il periodo di permanenza su New Caprica Saul Tigh \u00e8 uno dei capi della resistenza umana contro l'occupazione Cylone. Durante il tempo passato su questo pianeta viene rinchiuso in carcere, gli \u00e8 cavato un occhio, organizza un attentato suicida per colpire i cyloni e gli umani che si erano alleati con loro ed \u00e8 costretto a uccidere la moglie per tradimento (aveva passato informazioni al nemico).\nNell'ultimo episodio della terza stagione, durante il transito del Galactica in una nebulosa, Tigh sente una musica dalla quale viene attivato e scopre di essere uno degli ultimi 5 cyloni, i creatori dei cyloni umanoidi che hanno distrutto le colonie, fuggito 2000 anni prima dalla Terra devastata dai centurioni. Dopo qualche mese Tigh rivela ad Adamo la sua natura, nel momento in cui viene siglato un patto con i Cyloni ribelli, per raggiungere la Terra e consentire la sopravvivenza di entrambe le razze. Nel frattempo Tigh mette incinta Caprica Sei ma questa perde il bambino al quarto mese. Alla fine della serie si stabilir\u00e0 insieme a sua moglie Hellen sulla nuova Terra.\nGalen \"il Capo\" Tyrol.\nGalen Tyrol (Aaron Douglas, doppiato da Alberto Angrisano). Capo tecnico del Galactica, lavora alla manutenzione dei veicoli militari. Ancora prima dell'attacco cylone, aveva intrapreso una relazione clandestina con il Tenente Valerii, che era inconsapevole di essere un cylone. In seguito Tyrol decide di separarsi dalla donna e di sottostare alle politiche dell'astronave, che non permettono relazioni tra i militari. Tornato da una missione su Kobol, scopre la vera natura di Sharon e che quest'ultima ha da poco ferito gravemente, sparandogli, il Comandante Adamo. Rimane spiazzato dall'arrivo di una seconda copia del Numero Otto, quella che ha seguito Agathon da Caprica fino al Galactica.\nSuccessivamente scopre di essere anche lui un Cylone, per la precisione uno degli Ultimi Cinque, i soli sopravvissuti della Tredicesima Trib\u00f9.\nKarl Agathon.\nKarl \"Helo\" Agathon (Tahmoh Penikett, doppiato da Daniele Barcaroli).\nHelo \u00e8 un Tenente della Flotta Coloniale, il cui Raptor viene gravemente danneggiato durante l'attacco dei cyloni. Insieme al co-pilota Sharon Valerii \u00e8 costretto ad atterrare a Caprica per riparare il veicolo. Sul pianeta un gruppo di civili, tra cui Gaius Baltar, li implora di farli salire a bordo per essere salvati dai cyloni. Helo decide di restare sulla terraferma e di cedere il suo posto a Gaius Baltar, sapendo che il Galactica non sarebbe mai potuto tornare indietro per recuperarlo (miniserie).\nDopo alcuni mesi passati da solo su Caprica, Helo incontra quella che sembra essere Sharon, ma che in realt\u00e0 non \u00e8 altro che un'altra copia del Numero Otto. Helo intraprende una relazione con lei, che sostiene di essere tornata indietro per salvarlo e che resta infine incinta di suo figlio. Quando Helo scopre la sua vera natura, si rifiuta di uccidere la madre di suo figlio e impedisce a Scorpion di spararle. Grazie all'aiuto di Kara Thrace, in missione su Caprica per conto del Presidente, Helo riesce a tornare sulla Flotta Coloniale, portando con s\u00e9 Numero Otto. Col progredire degli eventi, Helo presta completa fiducia al cylone, di cui si \u00e8 innamorato, e insieme si preparano a crescere la loro bambina, Hera. Quando la Presidente Roslin ordina l'aborto del feto, Helo tenta di dissuadere il Comandante Adamo dall'eseguire gli ordini. Roslin infine decide di far nascere la bambina, ma la tiene segreta ai due genitori, ai quali dice invece che \u00e8 morta durante il parto. Helo sostiene faticosamente Athena, che a causa del lutto cade in depressione. Durante la colonizzazione di New Caprica i due infine si sposano. Tornato sul Galactica dopo il secondo esodo, Karl Agathon viene incaricato di organizzare lo smistamento dei civili che sono riusciti a salvarsi dal pianeta. In quest'occasione Helo scopre che il Dr. Robert, fidato medico ufficiale della nave, sta intenzionalmente uccidendo pazienti provenienti da Sagittarian, che lui disprezza a causa della loro bigotteria. Dopo l'apparente resurrezione di Kara Thrace, Agathon \u00e8 uno dei pochi, insieme ad Apollo, ad accoglierla e a spronarla a proseguire la sua missione verso la Terra. In seguito Karl Agathon partecipa alla missione di salvataggio di sua figlia Hera sulla Colonia cylone; viene ferito, ma riesce a sopravvivere e si ricongiunge con Athena e sua figlia sulla Terra.\nFelix Gaeta.\nFelix Gaeta \u00e8 un personaggio interpretato dall'attore Alessandro Juliani. \u00c8 uno dei comprimari principali della serie. Felix Gaeta subisce un'evoluzione nel corso delle varie stagioni. Nasce come necessario personaggio di contorno, addetto - tra le altre mansioni - alla delicata navigazione nell'iperspazio, capace e ligio al proprio dovere. La prima incrinatura di questa candida immagine si ha in occasione di un documentario, in cui viene mostrato un suo lato vizioso, fatto di tabacco e alcol. Gli sceneggiatori gettano su di lui un'ombra quando lo pongono come braccio destro del presidente Gaius Baltar durante la connivenza all'invasione dei Cyloni sul pianeta New Caprica, ruolo che gli costa l'ostracismo della flotta dopo il ritorno nello spazio. In seguito il personaggio giustifica il suo collaborazionismo come un tentativo di salvare vite umane, approfittando della propria posizione. La sua parabola drammatica avviene dopo la perdita della gamba ad opera di un cylone e dopo la scoperta di un reiterato inganno ai suoi danni da parte di una Numero Otto: la sua avversione per il nemico viene esasperata. Cos\u00ec viene preparato il colpo di scena per cui, come forma di ribellione alla tregua tra umani e androidi, Felix Gaeta si mette a capo dell'ammutinamento e complice di un colpo di stato. La sua ribalta avviene proprio a ridosso della sua inevitabile messa fuori gioco.\nNella webserie \"\", di cui \u00e8 protagonista, la sceneggiatrice Jane Espenson rivela la sua preesistente relazione con il collega Louis Hoshi, che si conclude contestualmente alla fine della miniserie. Nello stesso contesto viene raccontata una sua tresca con una cylone Numero Otto. In questo modo viene asserita la sua bisessualit\u00e0, che non viene in alcun modo sottolineata o stigmatizzata, a intendere che la societ\u00e0 di \"Battlestar Galactica\" non attribuisce significato particolare all'orientamento sessuale, a dispetto di una maggioranza di eterosessualit\u00e0 nelle relazioni tra i personaggi.\nGaeta e il suo compagno sono i primi maschi non eterosessuali apparsi nel franchise; prima di loro, l'ammiraglio Helena McCain (e una Numero Sei), in seguito Sam Adama e il suo compagno in \"Caprica\".\nAnastasia Dualla.\nAnastasia \"Dee\" Dualla (Kandyse McClure, doppiata da Angela Brusa). Tenente e ufficiale alle comunicazioni del Galactica, il personaggio prende spunto dal Caporale Rigel della serie televisiva originale.\nDualla \u00e8 originaria di Sagittarian, ma non ne condivide i credi religiosi. Si arruola nell'esercito ribellandosi al volere del padre.\nAl momento dell'attacco cylone lavora sul Galactica come ufficiale addetto alle comunicazioni (miniserie). In una delle sue prime missione sul campo si reca sulla Astral Queen, astronave della flotta finalizzata al trasporto di prigionieri, dove viene tenuta ostaggio, insieme a Billy Keikeya e al Capitano Apollo, dall'ex terrorista Tom Zarek. Dopo l'esperienza, Dualla inizia a frequentare Billy, ma in seguito sviluppa invece un'attrazione per Lee Adamo. Tempo dopo Dualla rifiuta la proposta di matrimonio da parte del fidanzato, che successivamente rimane ucciso in un conflitto a fuoco, e intraprende una relazione con Apollo. Mesi dopo viene trasferita sulla Pegasus, di cui diviene ufficiale esecutivo. Durante la colonizzazione di New Caprica, accetta di sposare Lee Adamo, senza sapere della sua complicata relazione con Kara Thrace. In seguito affronta suo marito, chiedendogli del suoi sentimenti per Scorpion. Apollo stronca la relazione con Kara e i due si riconciliano, fino a quando non \u00e8 Dualla a lasciarlo quando Lee decide di difendere Gaius Baltar in tribunale. Quando la Flotta trova la Terra, come molti Dualla rimane distrutta dalla notizia che il Pianeta \u00e8 in pessime condizioni e non \u00e8 dunque abitabile. Si suicida poco dopo con la sua pistola di servizio.\nCally Handerson.\nCallandra \"Cally\" Handerson (Nicki Clyne, doppiata da Francesca Manicone). Lavora sul Galactica sotto il comando di Capo Tyrol. Nella seconda stagione, dopo una traumatica esperienza su Kabol, uccide Sharon Valerii, che si era rilevato essere un cylone. Sposa infine Galen Tyrol, acquistandone il cognome. Si trasferisce su New Caprica insieme alla quasi totalit\u00e0 delle persone della Flotta. Qui d\u00e0 alla luce un bambino; insieme a Tyrol subisce torture e viene quasi uccisa dai Cyloni. Ritornata su Galactica, scopre che il marito \u00e8 in realt\u00e0 un Cylone e sconvolta, medita di suicidarsi insieme al figlio; l'intervento di Tory Foster salva il bambino, ma per evitare il pericolo di essere scoperti, quest'ultima espeller\u00e0 Cally da un ponte di lancio, uccidendola.\nSamuel Anders.\nSamuel T. Anders (Michael Trucco, doppiato da Tony Sansone e Roberto Certom\u00e0). Giocatore di Piramid nella squadra dei Caprica Buccaneers. Al momento dell'attacco dei cyloni riesce a salvarsi insieme ad altri cento giocatori, che come lui si trovavano in allenamento in alta montagna. Anders organizza una resistenza presso una base militare ancora sconosciuta agli invasori. Incontra Kara Thrace quando questa torna a Caprica per recuperare la Freccia di Apollo e la salva dai cyloni che l'avevano rapita. Anders decide di lasciarla tornare insieme a Helo al Galactica, con la promessa di tornare successivamente per trarli in salvo dai nemici.\nUn anno dopo si scopre che si \u00e8 sposato con Scorpion. Nella terza stagione entra a fare parte della Resistenza. Tornato sul Galactica entra a fare parte di una specie di Task Force che giustizia i traditori. Dopo essersene andato viene sostituito dalla moglie.\nDopo la morte di quest'ultima diventa pilota di Viper. Al termine della stagione si scopre essere uno degli ultimi cinque cyloni.\nNell'ultima stagione il ruolo che copre diventa pi\u00f9 importante. Entra a fare parte dell'equipaggio della \"Demetrius\", comandata da Kara. Al suo ritorno sul Galactica viene smascherato da Tigh e con profondo rammarico ammette di essere un cylone.\nDurante l'ammutinamento viene ferito alla testa e da allora resta invalido. Sar\u00e0 proprio lui, che guider\u00e0 l'intera Flotta (priva di equipaggio) verso il Sole dicendo a Kara: \"Ci vediamo dall'altra parte\".\nCyloni.\nI cyloni (\"cylons\", acronimo di Cybernetic Life-form Node) sono una razza di robot senzienti creati dagli uomini. Diversi decenni prima degli eventi narrati nella serie, i cyloni si erano ribellati agli uomini dando inizio a una lunga guerra conclusasi con un armistizio. Nella miniserie viene narrato come il periodo di pace venga improvvisamente stroncato dal primo attacco cylone che causa l'istantanea caduta delle Dodici Colonie. I cyloni prendono diverse forme: originariamente creati come robot meccanici (chiamati \"centurioni\" o pi\u00f9 volgarmente \"tostapane\"), col passare del tempo si erano evoluti in Raider (veicoli in parte meccanici, in parte biologici, controllati da una mente artificiale); in ibridi (il primo passo evolutivo verso il modello unicamente organico) e infine in cyloni umanoidi, di cui erano state create tredici serie. Otto di queste sono ben note, e le rispettive copie prendono parte allo svolgersi degli eventi.\nGli Ultimi Cinque.\nLe altre serie, invece, vengono rivelate solo successivamente: i cosiddetti \"Ultimi Cinque\", cio\u00e8 gli ultimi cinque personaggi ad essere rivelati come cyloni, sono Samuel T. Anders, Tory Foster, Saul Tigh, Galen Tyrol e, per ultima, Ellen Tigh.\nDei di Kobol.\nGli Dei di Kobol (\"Lords of Kobol\") sono un gruppo di divinit\u00e0 e di umani divinizzati nominati nella serie \"Battlestar Galactica\". Secondo la sceneggiatura, si dice siano coloro ad aver guidato gli abitanti di Kobol verso i Dodici Mondi (le Dodici Colonie di Kobol) e la Terra. Le due colonie pi\u00f9 religiose sono Geminion (caratterizzata dall'interpretazione letterale delle Sacre Pergamene) e Sagittarian (che d\u00e0 invece maggior risalto alle tradizioni popolari).\nNon si conosce molto delle cerimonie religiose degli abitanti delle Dodici Colonie. Si sa che esiste una casta sacerdotale (di cui \u00e8 nota solo una sacerdotessa, Elosha) e che i testi sacri di questa religione sono le \"Sacre Pergamene\", tramandate dai Padri fondatori di Kobol, che racchiudono la storia della razza umana dalla partenza delle dodici trib\u00f9 da Kobol e iniziano con la frase \"La vita qui dentro si \u00e8 sviluppata l\u00e0 fuori\" In questo vi sono invece evidenti richiami all'Esodo dell'Antico Testamento ebraico-cristiano. Le pergamene sono infatti suddivise in libri come la Bibbia, il pi\u00f9 noto dei quali \u00e8 il \"Libro di Pizia\", scritto dall'omonima profetessa e le cui profezie indicano il luogo dove si trova la Tomba di Atena, e svolgeranno un ruolo fondamentale nella serie.\nLe preghiere vengono solitamente concluse con la frase \"Cos\u00ec diciamo tutti!\" (\"So say we all\" in originale), frase che ricorda molto l\"'Amen\" cristiano. \u00c8 tradizione, inoltre, che il Presidente delle Dodici Colonie giuri sulle Sacre Pergamene, prima di assumere la carica (cosa che rimanda al giuramento sulla Bibbia del Presidente degli Stati Uniti).\nI nomi degli Dei di Kobol s'ispirano principalmente alle divinit\u00e0 greco-romane. Secondo quanto riportato dalle pergamene anticamente uomini e dei vivevano in pace sul pianeta Kobol in una condizione paradisiaca (riferimento al Giardino dell'Eden), fino allo scoppio di una guerra che costrinse l'umanit\u00e0 all'Esodo. Anche se i Cyloni non sembrano dubitare della loro esistenza storica mettono in dubbio la loro divinit\u00e0.\nDio dei Cyloni.\nNella serie remake, i Cyloni venerano un Dio unico e considerano gli dei di Kobol come \"falsi dei\". In accordo con le Sacre Pergamene, il Tempio dei Cinque \u00e8 stato dedicato ad una divinit\u00e0 sconosciuta da cinque preti e sembrerebbe essere un punto di contatto tra il Dio Cylone e quelli di Kobol, inoltre la guerra che condusse all'esodo dell'umanit\u00e0 scoppi\u00f2 a causa di un Dio geloso che volle elevarsi al di sopra delle altre divinit\u00e0.\nSecondo i Cyloni, Dio ha creato l'umanit\u00e0, ma essi ritengono che sia una creazione fallita e che il loro compito sia quello di sostituirsi ad essa e di diventare la prossima generazione di umani, difatti cercano la strada della riproduzione genetica poich\u00e9 uno dei comandamenti di Dio \u00e8 di essere fecondi e di moltiplicarsi. Visto che per loro ci\u00f2 non \u00e8 possibile, hanno deciso di provare a creare degli ibridi umani-cyloni.\nNella serie TV prequel \"Caprica\" viene mostrato che nelle Dodici Colonie, prima della loro caduta esisteva un culto monoteistico chiamato Chiesa Monade considerato eretico e pericoloso dalla maggior parte degli abitanti, cosa che produsse la creazione di un gruppo terroristico armato chiamato i \"Soldati dell'Unico\" (in originale \"Soldiers The One\" o in breve STO) a cui apparteneva Zoe Graystone, creatrice dell'intelligenza artificiale olografica (un proprio clone virtuale che sopravviver\u00e0 alla morte della ragazza) da cui poi suo padre Daniel svilupper\u00e0 i Cyloni, e i successivi modelli Cyloni ereditarono dalla Zoe virtuale la tendenza al monoteismo. Il finale di \"Caprica\" mostra inoltre Clarice Willow (leader dei Soldati dell'Unico a Caprica City) parlare ad un gruppo di Cyloni delle loro libert\u00e0 e dei loro diritti in quanto esseri senzienti (definendoli non solo figli dell'umanit\u00e0, ma anche figli di Dio) e la sua determinazione ad ottenere dalla Benedetta Madre della chiesa il \"divino riconoscimento dei diversamente coscienti\".\nCaprica (2010).\nNel 2010 \u00e8 stata prodotta la prima ed unica stagione della serie televisiva \"Caprica\", spin-off di \"Battlestar Galactica\" e suo prequel. Tra i protagonisti Joseph Adamo, padre di William Adama, futuro Comandante del \"Galactica\", e Daniel Graystone, l'ingegnere informatico che costru\u00ec il primo Cylone.\nJoseph Adamo.\nJoseph Adamo \u2013 Adama in originale \u2013 (Esai Morales). Originario di Tauron, migr\u00f2 con suo fratello Sam su Caprica quando perse entrambi i genitori nella Guerra civile. \u00c8 un noto avvocato civile, affiliato all'organizzazione criminale tauronese Ha'la'tha. Perde la prima moglie, Shannon, e la figlia Tamara nell'attentato terroristico ad opera dei gruppo monoteista Soldiers of the One. Cresce da solo il figlio Willie, che muore a soli undici anni in uno scontro a fuoco. In seguito sposa la sua assistente, Evelyn, che d\u00e0 alla luce il suo secondo figlio maschio, William Adama.\nDaniel Graystone.\nDaniel Graystone (Eric Stoltz) \u00e8 un ricco ingegnere informatico nativo di Caprica. \u00c8 fondatore e amministratore delegato della Graystone Industries nonch\u00e9 proprietario dei Caprica Buccaneers, la pi\u00f9 nota squadra di pyramid del pianeta. Perde la figlia Zoe nell'attentato terroristico ad opera dei gruppo monoteista Soldiers of the One. Rubando un processore da una compagnia informatica rivale con sede a Tauron, riesce a perfezionare il prototipo militare richiestogli dal governo, costruendo cos\u00ec il primo Cylone.\nAmanda Graystone.\nAmanda Graystone (Paula Malcomson) \u00e8 la moglie di Daniel e la madre di Zoe. Anch'ella nativa di Caprica, \u00e8 un chirurgo plastico di successo.\nZoe Graystone.\nZoe Graystone (Alessandra Torresani) \u00e8 la figlia di Daniel e Amanda. Definita un genio dall'amica Lacy, riesce prima di tutti a creare una sua copia virtuale dotata di libero arbitrio e coscienza di s\u00e9. Si fa trascinare dal fidanzato Ben Stark nella sette religiosa dei Soldati dell'Unico e muore tragicamente in un attentato terroristico. Dopo la sua morte, il suo avatar continua ad esistere nel mondo virtuale. Daniel Graystone lo inserisce all'interno di un suo prototipo meccanico, creando cos\u00ec il primo robot senziente. Secondo alcune voci sull'annullata stagione 2 di caprica, l'aspetto adulto di Zoe Graystone diverr\u00e0 in Battlestar Galactica l'aspetto del cylone numero 6.\nLacy Rand.\nLacy Rand (Magda Apanowicz) \u00e8 un'amica di Zoe, sua compagna di scuola all'Athena Academy. Promette alla sua copia virtuale di aiutarla a fuggire dal laboratorio dove viene tenuta rinchiusa. Su Gemenon diverr\u00e0 la Benedetta Madre della Chiesa Monade.\nSam Adamo.\nSam Adamo \u2013 Adama in originale \u2013 (Sasha Roiz) \u00e8 il fratello di Joseph, immigrato a Caprica da Tauron dopo aver perso i genitori nella Guerra civile. \u00c8 immischiato nella mala tauronese, e lavora per l'organizzazione criminale Ha'la'tha.\nTamara Adamo.\nTamara Adamo \u2013 Adama in originale\u00a0\u2013 (Genevieve Buechner) \u00e8 la figlia di Joseph Adama. Morta nell'attentato terroristico, viene ricreato il suo avatar dal dottor Graystone. Nel mondo virtuale diventa famosa poich\u00e9 non pu\u00f2 morire e insieme all'avatar di Zoe Graystone diviene un \"Angelo Vendicatore\". Secondo alcune voci sull'annullata stagione 2 di caprica, l'aspetto adulto di Tamara diverr\u00e0 in Battlestar Galactica l'aspetto del cylone numero 8.\nWilliam \"Willie\" Adamo.\nWilliam \"Willie\" Adamo (Sina Najafi). Figlio undicenne di Joseph e Shannon Adamo, muore precocemente in uno scontro a fuoco. Condivider\u00e0 il nome, ereditato dal nonno paterno, con il futuro fratellastro, nato in un secondo matrimonio."}
{"id": "3342675", "revid": "31886", "url": "https://it.wikipedia.org/wiki?curid=3342675", "title": "Madonna col Bambino tra i santi Giovanni Battista e Maria Maddalena (Palma il Vecchio)", "text": "La Madonna col Bambino tra i santi Giovanni Battista e Maria Maddalena \u00e8 un dipinto a olio su tavola (71x108 cm) di Palma il Vecchio, databile al 1520-1522 e conservato a Palazzo Rosso a Genova.\nDescrizione e stile.\nLo schema della sacra conversazione con personaggi a met\u00e0 figura e sviluppo prevalentemente orizzontale era molto diffuso a Venezia a cavallo tra Quattro e Cinquecento, legato a Giovanni Bellini. Tipica \u00e8 la presenza di due santi ai lati della Madonna col Bambino, in questo caso Giovanni Battista e Maria Maddalena, nonch\u00e9 l'ambientazione in un luminoso paesaggio, con effetti atmosferici e sottili passaggi tonali.\nLo schema compositivo simmetrico, come si \u00e8 detto, rimanda a un'opera di Bellini, ma si notano alcuni dettagli che dimostrano la diversa paternit\u00e0, come la sontuosit\u00e0 del drappeggio ondulato, le fisionomie e gli atteggiamenti solenni dei santi, la vivacit\u00e0 del Bambino.\nRivelano la maturit\u00e0 di Palma l'articolazione efficace degli spazi, la ricca cromia, intonata agli azzurri, rossi tenui, ocra e verde oliva, oltre agli incarnati candidi, nonch\u00e9 alcuni effetti di virtuosismo, come i morbidi ricci della capigliatura del Battista o i riflessi della manica di velluto bordeaux della Maddalena."}
{"id": "3342676", "revid": "36426", "url": "https://it.wikipedia.org/wiki?curid=3342676", "title": "Madonna col Bambino tra i santi Giovanni Battista e Maddalena (Palma il Vecchio)", "text": ""}
{"id": "3342678", "revid": "1543377", "url": "https://it.wikipedia.org/wiki?curid=3342678", "title": "Campionato di Porto Alegre", "text": "Il Campionato di Porto Alegre \u00e8 stata una competizione calcistica disputata nella capitale dello stato del Rio Grande do Sul dal 1910 al 1960.\nStoria.\nDal 1910 al 1917 il campionato della citt\u00e0 di Porto Alegre, chiamato \"Citadino\" o \"Campeonato Portoalegrense\" era l'unica competizione calcistica ufficiale della citt\u00e0. La fondazione della Federa\u00e7\u00e3o Riograndense de Desportos nel 1918, e la conseguente creazione del Campionato Ga\u00facho l'anno dopo crearono un mutamento nella struttura del torneo: il vincitore passava dunque a rappresentare Porto Alegre nel campionato statale, che allora era suddiviso in regioni. Nel 1953 il \"Citadino\" venne allargato alle societ\u00e0 della zona metropolitana di Porto Alegre, che comprendeva S\u00e3o Leopoldo, Novo Hamburgo e, pi\u00f9 tardi, anche Canoas. In conseguenza di tale modifica, la manifestazione cambi\u00f2 nome in \"Campeonato Metropolitano\". Nel 1954 il numero di squadre partecipanti fu ulteriormente aumentato, arrivando a includere anche Caxias do Sul, citt\u00e0 situata al di fuori della zona di Porto Alegre. Tale ampliamento provoc\u00f2 un altro cambiamento di denominazione, e il torneo divenne il \"Campeonato Ga\u00facho - Divis\u00e3o de Honra\", detto anche \"Divis\u00e3o de Honra do Campeonato Ga\u00facho\". Nel 1961 il campionato cess\u00f2 di esistere, poich\u00e9 venne assimilato al torneo statale principale."}
{"id": "3342684", "revid": "124937862", "url": "https://it.wikipedia.org/wiki?curid=3342684", "title": "Human (Rod Stewart)", "text": "Human \u00e8 il diciannovesimo album in studio di Rod Stewart, pubblicato nel 2001 dalla Atlantic Records.\nTracce.\nBonus track Inghilterra e Giappone"}
{"id": "3342689", "revid": "1573940", "url": "https://it.wikipedia.org/wiki?curid=3342689", "title": "Cultura di Dawenkou", "text": "La cultura di Dawenkou, (cinese tradizionale = \u5927\u6c76\u53e3\u6587\u5316 , pinyin = d\u00e0w\u00e8nk\u01d2u w\u00e9nhu\u00e0), \u00e8 il nome dato dagli archeologi ad un gruppo di comunit\u00e0 neolitiche cinesi vissute soprattutto nello Shandong, ma apparse anche nelle vicine provincie dell'Anhui, Henan e Jiangsu, in Cina. La cultura si svilupp\u00f2 tra il 4100 e il 2600 a.C. in parziale sovrapposizione alla cultura di Yangshao.\nManufatti in turchese, giada e avorio sono stati ritrovati frequentemente nelle sepolture dei siti Dawenkou. I primi esempi di tamburi realizzati con pelle di alligatore risalgono a questa cultura.\nSiti.\nIl sito di riferimento della cultura di Dawenkou, localizzato a Tai'an, nello Shandong, fu scoperto nel 1959 e successivamente scavato nel 1974 e 1978. Solo lo strato intermedio \u00e8 associato alla cultura di Dawenkou, mentre gli strati pi\u00f9 profondi corrispondono alla cultura di Beixin e quelli pi\u00f9 superficiali appartengono alla fase iniziale di Shandong della cultura di Longshan.\nSuddivisione.\nGli archeologi dividono normalmente questa cultura in tre fasi: fase iniziale (4100-3500 a.C.), fase intermedia (3500-3000 a.C.) e fase finale (3000-2600 a.C.).\nIn base alle evidenze dei ritrovamenti delle tombe, la fase iniziale era di tipo egalitario e caratterizzata dalla presenza dei tipici vasi a fusto allungato (\"gui\"). Verso la fine di questa prima fase divennero progressivamente pi\u00f9 comuni le tombe con sporgenza in terra.\nNella fase intermedia il contenuto delle tombe enfatizzava la quantit\u00e0, pi\u00f9 che la diversit\u00e0.\nNella fase finale fecero la loro comparsa le bare in legno, mentre la cultura diveniva sempre pi\u00f9 stratificata; abbiamo infatti tombe senza oggetti al loro interno, accanto a tombe con un ricco corredo.\nRitrovamenti.\nIl primo sito identificato fu una necropoli di 130 tombe nelle vicinanze del fiume Dawen. A differenza delle sepolture della cultura di Yangshao, queste contenevano un apparato funerario consistente, ma ripartito in modo fortemente disomogeneo, a indicazione di una gerarchizzazione della societ\u00e0. Le tombe pi\u00f9 ricche mostrano anche la presenza di ossa di maiali sacrificati. L'oggestica di prestigio \u00e8 costituita da giade, turchesi, avorio e osso. In particolare sono da segnalare i ritrovamenti di raganelle fabbricate con gusci di tartaruga, utilizzate probabilmente a scopo rituale, assieme a sculture in osso.\nIl vasellame era spesso lucidato e di colore rossastro. I vasi di tipo \"ding\", a tre piedi e \"dou\", a piede unico, sono abbastanza comuni in questa cultura e confrontabili con quelli di Yangshao. Il vasellame grigio a pasta fine prefigura quello della cultura di Longshan finale, anch'essa sorta nello Shandong.\nNel maggio 2006 sono venuti alla luce nuovi ritrovamenti su un'area di 900 m2 a nord del villaggio di Xinjiang, nel distretto di Shanting, nello Zaozhuang. Sono stati scoperti focolari, fosse, tombe, fondazioni di case, forni per il vasellame e utensili in ceramica, pietra e osso-"}
{"id": "3342694", "revid": "1543377", "url": "https://it.wikipedia.org/wiki?curid=3342694", "title": "RCW 79", "text": "RCW 79 \u00e8 una nebulosa a emissione visibile nella costellazione australe del Centauro.\nAppare come una nube dalla forma rozzamente circolare situata nella parte meridionale della costellazione, immersa nei ricchi campi stellari della Via Lattea australe. Data la sua declinazione fortemente australe, la sua osservazione \u00e8 possibile solo dalle regioni dell'emisfero australe terrestre e da quelle tropicali dell'emisfero boreale; dall'emisfero sud appare circumpolare fino alle latitudini subtropicali. Il periodo pi\u00f9 indicato per la sua osservazione nel cielo serale va da marzo ad agosto.\nSi tratta di una regione H II di forma anulare che circonda la stella responsabile della ionizzazione dei suoi gas, una stella blu di sequenza principale con classe spettrale O9.5V; la sua distanza, determinata inizialmente attorno ai 4000\u00a0parsec (13000 anni luce), \u00e8 stata in seguito ricalcolata e portata a circa 5300\u00b1400\u00a0parsec (quasi 17300 anni luce). Uno studio del 2003 la colloca invece a circa 4300\u00a0parsec, riprendendo cos\u00ec pi\u00f9 da vicino la stima precedentemente fatta.\nRCW 79 possiede un'et\u00e0 di circa 1,6 milioni di anni, appare circondata da un disco di polveri e presenta al suo interno evidenze dell'attivit\u00e0 di formazione stellare; sul lato sudorientale della nube \u00e8 presente la sorgente di radiazione infrarossa IRAS\u00a013374-6130, che coincide con una regione H II compatta, non osservabile in H\u03b1, costituita a sua volta da alcune componenti, facenti parte di un piccolo ammasso aperto in formazione. \u00c8 presente anche un maser con emissioni sulla lunghezza d'onda del metanolo, dell'idrossido e dell'acqua, oltre ad alcune piccole condensazioni che potrebbero coincidere con giovani ammassi di oggetti stellari giovani di Classe I. La formazione stellare in questa nube potrebbe essere stata causata da una serie di fenomeni di collasso indotti dalla pressione e sta generando, specialmente sui bordi esterni, stelle di grande massa."}
{"id": "3342698", "revid": "767487", "url": "https://it.wikipedia.org/wiki?curid=3342698", "title": "Og\u00fcn Temizkano\u011flu", "text": "Carriera.\nClub.\nDebutta nel Trabzonspor nel 1989 rimanendovi per dieci stagioni, vincendo due edizioni della Coppa di Turchia ed una della Supercoppa di Turchia.\nDal 1999 al 2003 gioca con il Fenerbah\u00e7e, vincendo un campionato turco.\nSuccessivamente milita per un anno nel Konyaspor ed un altro nel Ak\u00e7aabat Sebatspor, prima di chiudere la carriera professionistica.\nNazionale.\nHa debuttato nella nazionale turca a ventuno anni: ha partecipato ad Euro 1996 e poi, da capitano, ad Euro 2000.\nComplessivamente ha totalizzato 74 presenze e 5 reti."}
{"id": "3342704", "revid": "1573940", "url": "https://it.wikipedia.org/wiki?curid=3342704", "title": "Rasbora elegans", "text": "Rasbora elegans \u00e8 un pesce d'acqua dolce appartenente alla famiglia Cyprinidae e alla sottofamiglia Danioninae.\nDistribuzione e habitat.\nRuscelli della foresta pluviale del Borneo, della Malaysia e di Sumatra.\nDescrizione.\nRaggiunge i 20\u00a0cm di lunghezza. Il corpo \u00e8 allungato, pi\u00f9 slanciato nei maschi, e ha una colorazione grigia-verdastra con due macchie nere. Le femmine sono pi\u00f9 pallide.\nBiologia.\nComportamento.\n\u00c8 una specie pacifica, che forma gruppi.\nRiproduzione.\n\u00c8 oviparo e la fecondazione \u00e8 esterna; non ci sono cure nei confronti delle uova.\nAcquariofilia.\nNon \u00e8 particolarmente comune in commercio, ma in acquario si riproduce abbastanza facilmente.\nConservazione.\nQuesta specie non \u00e8 considerata minacciata perch\u00e9 il suo areale \u00e8 molto vasto e non sembra ci siano particolari fonti di minaccia. Inoltre \u00e8 molto comune almeno in parte dell'areale."}
{"id": "3342709", "revid": "38392588", "url": "https://it.wikipedia.org/wiki?curid=3342709", "title": "Rasbora a due macchie", "text": ""}
{"id": "3342710", "revid": "122871", "url": "https://it.wikipedia.org/wiki?curid=3342710", "title": "General Instrument CP1610", "text": ""}
{"id": "3342713", "revid": "164044", "url": "https://it.wikipedia.org/wiki?curid=3342713", "title": "Norgesmesterskapet 2008", "text": "La Norgesmesterskapet 2008 di calcio fu la 103\u00aa edizione della manifestazione. Inizi\u00f2 il 10 maggio e si concluse il 9 novembre 2008 con la finale all'Ullevaal Stadion, vinta dal V\u00e5lerenga per quattro a uno sullo Stab\u00e6k. La squadra detentrice era il Lillestr\u00f8m Sportsklubb. La squadra vincitrice partecip\u00f2 alla Superfinalen 2009 contro i vincitori della Tippeligaen dello Stab\u00e6k ed ebbe diritto all'accesso al terzo turno di qualificazione all'Europa League 2009-2010.\nFormula.\nLa competizione fu interamente ad eliminazione diretta. Tutti i turni si svolsero in gara unica, con eventuali tempi supplementari e calci di rigore."}
{"id": "3342714", "revid": "435288", "url": "https://it.wikipedia.org/wiki?curid=3342714", "title": "Karl Agathon", "text": ""}
{"id": "3342717", "revid": "121749940", "url": "https://it.wikipedia.org/wiki?curid=3342717", "title": "Robert Gligorov", "text": "Gliglorov realizza installazioni misteriose, dissonanti e un po' irreali e provocatorie. Il risultato cerca sempre di generare shock nel visitatore, creando un corto circuito sensazionalistico tra reale e immaginario, volendo scandalizzare o addirittura disturbare.\nLe sue opere caratterizzate da attimi di dolcezza ed armonia spingono l'osservatore ad una dura riflessione sull'esistenza dell'uomo, caratterizzata da una comune sofferenza.\nLa sua arte \u00e8 stata esposta in numerosi musei d'Italia e d'Europa.\nIl nome di Robert Gligorov \u00e8 legato agli esordi dei Bluvertigo di cui fu talent scout e che nei primi anni \u201890 hanno pubblicato sue opere come copertine di due album del gruppo, Acidi e basi e Metallo non metallo; inoltre \u00e8 sua la regia del videoclip di \"LSD- La Sua Dimensione\" dal 1\u00ba album della band \"Acidi e basi\"..\nTra il 2014 e il 2017 ha dato vita alla rivista d'artista \"Hystery\", contenente esclusivamente dei propri lavori."}
{"id": "3342718", "revid": "287204", "url": "https://it.wikipedia.org/wiki?curid=3342718", "title": "Canal+ Cin\u00e9ma", "text": "Canal+ Cin\u00e9ma \u00e8 un canale televisivo a pagamento francese appartenente al Gruppo Canal+.\nStoria.\nCanal+ Cin\u00e9ma \u00e8 nato il 27 aprile 1996 come Canal+ Jaune (Canal+ Giallo). Dal 12 ottobre 2010 il canale trasmette in HD.\nProgrammazione.\nLa programmazione di Canal+ Cin\u00e9ma prevede film.\nDiffusione.\nIl canale televisivo \u00e8 disponibile a pagamento su TNT (canale 33), su Canalsat e su varie piattaforme televisive via cavo e IPTV."}
{"id": "3342725", "revid": "435288", "url": "https://it.wikipedia.org/wiki?curid=3342725", "title": "Sharon Agathon", "text": ""}
{"id": "3342727", "revid": "767487", "url": "https://it.wikipedia.org/wiki?curid=3342727", "title": "Stephanitis pyrioides", "text": "Stephanitis pyrioides \u00e8 un insetto della famiglia Tingidae; \u00e8 conosciuto per essere un parassita delle azalee.\nBiologia.\nGli insetti sono lunghi 1,5 - 3,0\u00a0mm; le ali sono corte e trasparenti; solitamente di colore beige; le uova sono bianche lunghe circa 0,40\u00a0mm e larghe circa 0,20\u00a0mm.\nI Tingidi sono insetti fitomizi che si nutrono a spese dei succhi cellulari dei tessuti epidermici dei vegetali. Caratterizzati da una scarsa mobilit\u00e0, stazionano sulle piante erbacee e sugli alberi, in genere sulla pagina inferiore delle foglie, spesso formando assembramenti di notevole entit\u00e0.\nI danni causati consistono in decolorazioni dei punti colpiti, che, in caso di forti infestazioni, possono confluire in aree pi\u00f9 o meno estese fino ad interessare tutta la foglia. Alcune specie sono anche galligene, altre possibili vettori di virus.\nCollegamenti esterni.\nFoto di un esemplare dal sito LeScienze tratta dal concorso 2011 Olympus BioScapes International Digital Imaging Competition"}
{"id": "3342728", "revid": "435288", "url": "https://it.wikipedia.org/wiki?curid=3342728", "title": "Sharon Valerii", "text": ""}
{"id": "3342730", "revid": "745179", "url": "https://it.wikipedia.org/wiki?curid=3342730", "title": "Galen Tyrol", "text": ""}
{"id": "3342734", "revid": "1305772", "url": "https://it.wikipedia.org/wiki?curid=3342734", "title": "Asaka (Uzbekistan)", "text": "Asaka (in russo \u0410\u0441\u0430\u043a\u0430) \u00e8 il capoluogo del distretto di Asaka nella regione di Andijan, in Uzbekistan. La citt\u00e0 si chiamava precedentemente Leninsk (\u041b\u0435\u043d\u0438\u043d\u0441\u043a) durante il periodo sovietico.\nHa una popolazione (calcolata per il 2010) di 61.245 abitanti. La citt\u00e0 si trova nella valle di Fergana, circa 20\u00a0km a sud-ovest di Andijan.\nAd Asaka \u00e8 stato aperto il primo stabilimento di assemblaggio automobilistico, una joint venture uzbeka-sudcoreana, la UzDaewoo Auto"}
{"id": "3342741", "revid": "116944", "url": "https://it.wikipedia.org/wiki?curid=3342741", "title": "Banco delle Due Sicilie", "text": ""}
{"id": "3342748", "revid": "39884", "url": "https://it.wikipedia.org/wiki?curid=3342748", "title": "Cino Da Pistoia", "text": ""}
{"id": "3342754", "revid": "47767", "url": "https://it.wikipedia.org/wiki?curid=3342754", "title": "Alceste (nome)", "text": "Origine e diffusione.\nOriginariamente femminile, in italiano ha acquisito anche uso maschile. Proviene dal greco antico \u1f0c\u03bb\u03ba\u03b7\u03c3\u03c4\u03b9\u03c2 (\"Alkestis\"), che significa \"valente\", \"coraggiosa\", \"forte\", dal greco \"alke\", \"protezione\", \"forza\", \"potere\" (da cui anche Alceo, Alcide, Alcinoo e Alcibiade).\nNome di tradizione classica, \u00e8 portato nella mitologia greca da Alcesti, figura che ha ispirato diverse tragedie (fra cui l\"Alcesti\" di Euripide), e alla quale \u00e8 stato dedicato l'asteroide 124 Alkeste.\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre, giorno di Ognissanti."}
{"id": "3342765", "revid": "628767", "url": "https://it.wikipedia.org/wiki?curid=3342765", "title": "Jalaquduq", "text": "Jalaquduq (in uzbeko Jalaquduq; in russo \u0414\u0436\u0430\u043b\u0430\u043a\u0443\u0434\u0443\u043a) \u00e8 il capoluogo del distretto di Jalalkuduk nella regione di Andijan, in Uzbekistan. La citt\u00e0 \u00e8 stata intitolata al politico sovietico uzbeco Yo\u2018ldosh Oxunboboyevich Oxunboboyev(1885-1943).\nHa una popolazione (calcolata per il 2010) di 15.667 abitanti. La citt\u00e0 si trova nella valle di Fergana, circa 30\u00a0km a est di Andijan. "}
{"id": "3342783", "revid": "1305772", "url": "https://it.wikipedia.org/wiki?curid=3342783", "title": "Bucchi", "text": ""}
{"id": "3342785", "revid": "287204", "url": "https://it.wikipedia.org/wiki?curid=3342785", "title": "Canal+ Sport", "text": "Canal+ Sport \u00e8 un canale televisivo a pagamento francese appartenente a Groupe Canal+.\nStoria.\nCanal+ Sport \u00e8 nato il 31 agosto 1998 come Canal+ Vert (Canal+ Verde). Dal 12 ottobre 2010 il canale televisivo trasmette i suoi programmi in HD.\nProgrammazione.\nLa programmazione di Canal+ Sport prevede la trasmissione di eventi sportivi, in particolare tennis e calcio.\nDiffusione.\nCanal+ Sport trasmette su TNT sul canale 32, su Canalsat e su varie piattaforme televisive via cavo e IPTV"}
{"id": "3342786", "revid": "1766026", "url": "https://it.wikipedia.org/wiki?curid=3342786", "title": "Richard Porson", "text": "\u00c8 stato lo scopritore del ponte di Porson e il carattere tipografico Porson \u00e8 basato sulla sua scrittura.\nBiografia.\nEra nato nella Contea di Norfolk, figlio maggiore di Huggin Porson, impiegato della parrocchia locale. Sua madre era figlia di un calzolaio del vicino villaggio di Bacton. Fu mandato prima alla scuola del villaggio di Bacton, tenuta da John Woodrow, e poi a quella di Happisburgh tenuta dal signor Summers, dove vennero presto messi in evidenza i suoi straordinari poteri di memoria e attitudine per l'aritmetica. La sua abilit\u00e0 letteraria era in parte dovuti agli sforzi di Summers, che dopo molto tempo ebbe a dichiarare che in cinquant'anni di vita scolastica non aveva mai incontrato ragazzi cos\u00ec intelligenti come Porson ed i suoi due fratelli. Egli ricevette delle buone basi di lingua latina da Summers, rimanendo con lui per tre anni. Suo padre gli faceva poi ripetere, durante la notte, le lezioni che aveva imparato nel corso della giornata precedente. Ripeteva con frequenza, senza sbagliare una lezione, ci\u00f2 che aveva imparato uno o due anni prima e non aveva pi\u00f9 rivisto nel frattempo. In quanto ai libri aveva soltanto quelli disponibili a casa, uno o due libri di aritmetica di John Greenwood, l'\"Apologia\" di Jewell, un volume della \"Cyclopaedia\" recuperato da un naufragio e otto o dieci volumi dell'\"Universal Magazine\".\nAll'et\u00e0 di undici anni, il curato di East Ruston si fece carico della sua educazione. Il signor Hewitt lo inser\u00ec fra i suoi ragazzi insegnandogli Giulio Cesare, Terenzio, Ovidio e Virgilio. Nel frattempo aveva gi\u00e0 fatto grandi progressi in matematica. Hewitt decise quindi di presentarlo a John Norris a Witton Park, che lo mand\u00f2 all'Universit\u00e0 di Cambridge per essere esaminato da James Lambert, dai due tutor del Trinity College, Thomas Postlethwaite e Collier e dal matematico George Atwood, poi assistente tutor. Il risultato fu favorevole e Norris decise di provvedere alla sua educazione. Questo avvenne nel 1773 e poich\u00e9 era impossibile farlo alla \"Charterhouse School\", venne inviato al college di Eton nel mese di agosto 1774.\nPorson divenne presto popolare nel college ed i due drammi che scrisse per essere rappresentati a scuola sono stati a lungo ricordati. Pur essendo noto presso la scuola egli non era soddisfatto della qualit\u00e0 dei suoi lavori che riteneva deboli e lacunosi. Il motivo era da ascrivere al fatto che andato a Eton troppo tardi per avere qualche possibilit\u00e0 di ottenere una borsa di studio al King's College di Cambridge. Nel 1777 mor\u00ec il suo mecenate John Norris, ma i contributi degli etoniani gli consentirono il suo mantenimento all'universit\u00e0 ed egli trov\u00f2 il successore di Norris in Sir George Baker, allora presidente del Collegio dei medici. Con il suo aiuto Porson entr\u00f2 al Trinity College di Cambridge, come pensionante, il 28 marzo 1778. Si dice che a indirizzarlo verso la critica letteraria fu il dono di una copia di \"Longino\" di Jonathan Toup da parte del rettore di Eton, ma egli guard\u00f2 a Richard Bentley e Richard Dawes come suoi maestri.\nDopo una brillante carriera universitaria e la vincita di diversi riconoscimenti e borse di studio, si laure\u00f2 nel 1785.\nI suoi primi lavori ad essere pubblicati furono un breve saggio su \"Aeschylus\" di C.G. Sch\u00fctz nella \"Review\" di Paul Henry Maty, scritto nel 1783. Questa recensione contiene diversi altri suoi saggi, compresi quelli sull'\"Aristophanes\" di Richard Fran\u00e7ois Brunck, \"Hermesianax\" di Stephen Weston e l'\"Apology\" di Huntingford. Inizi\u00f2 anche una corrispondenza con David Ruhnken, lo studioso veterano di Leida, richiedendogli dei frammenti di Eschilo che Ruhnken aveva nella sua raccolta di lessici inediti e grammatici, inviandogli, a sua volta, la versione da lui restaurata delle Supplici (673\u2013677) con l'aiuto di un passaggio quasi altrettanto corrotto dell\"'Eroticus\" di Plutarco.\nUn editore di Cambridge aveva intenzione di realizzare una nuova edizione dell\"'Eschilo\" di Thomas Stanley e la direzione offr\u00ec a Porson l'incarico, ma egli rifiut\u00f2. Era particolarmente ansioso per un manoscritto mediceo a Firenze che doveva essere raccolto in una nuova edizione. Egli si era offerto di occuparsi della questione ma il vice-cancelliere John Torkington, rettore di Clare Hall, osserv\u00f2 che Porson avrebbe potuto farlo a casa.\nNel 1786, per una nuova edizione dell'Anabasi di Senofonte di Thomas Hutchinson, venne richiesta la collaborazione di Porson e questi la realizz\u00f2 assieme a Walter Whiter.\nL'anno successivo scrisse \"Notae breves ad Toupii emendationes in Suidam\", anche se questo trattato non venne pubblicato fino al 1790 nella nuova edizione di Jonathan Toup pubblicata a Oxford. Questi primi lavori resero Porson noto come studioso anche ad di fuori dell'Inghilterra. Le lettere che ricevette da Christian Gottlob Heine e Johann Gottfried Jakob Hermann sono conservate nella biblioteca del Trinity College.\nDurante il 1787 scrisse tre lettere su \"Vita di Samuel Johnson\" di John Hawkins per il \"Gentleman's Magazine\", che vennero poi ristampate da Thomas Kidd nei suo \"Tracts and Criticisms of Porson\" e in un volume di corrispondenza di Porson. Sono esempi di umorismo asciutto e alludono a drammaturghi inglesi e poeti. Nella stessa rivista, nel corso del 1788 e del 1789, apparve \"Letters to Archdeacon Travis\", contro George Travis, sul dibattito biblico sul \"Comma Johanneum\" (1 Giovanni 5:7); le lettere sono state raccolte nel 1790 in un volume. Il verdetto di Edward Gibbon sul libro fu: \"il pi\u00f9 acuto e accurato pezzo di critica fin dai tempi della Bentley\". Ma vi fu l'altra faccia della medaglia: l'editore disse di aver perso i suoi soldi e una delle sue migliori amiche, la signora Turner di Norwich, gli ritir\u00f2 un'eredit\u00e0 che aveva lasciato a Porson, di \u00a3 30, dicendogli che aveva scritto quello che le \u00e8 stato descritto come un libro contro il cristianesimo.\nNegli anni che seguirono Porson continuato a contribuire a diverse riviste letterarie scrivendo sul \"Monthly Review\" e sul \"Critical Review\".\nNel 1792 la sua cattedra non venne pi\u00f9 ritenuta gestibile da un laico ed egli si rifiut\u00f2 di prendere i voti. Il rettore nomin\u00f2 quindi suo nipote John Heys. Cos\u00ec Porson venne a trovarsi senza mezzi di sostentamento. Venne promossa una sottoscrizione fra i suoi amici allo scopo di fornirgli una rendita. Cracherode, Cleaver Banks, Burney e Samuel Parr assunsero l'iniziativa e misero assieme una rendita di circa 100 sterline l'anno. Egli accett\u00f2 a condizione di ricevere l'interesse durante la sua vita e che il capitale doveva essere restituito ai donatori alla sua morte. Quando ci\u00f2 avvenne, con una parte del vitalizio di Porson venne fondato, a Cambridge nel 1816, il \"Premio Porson\" e con il resto la \"borsa di studio Porson\", assegnata per la prima volta nel 1855.\nEgli continu\u00f2 a risiedere principalmente a Londra, a \"Essex Court\", andando qualche volta in visita ai suoi amici come Joseph Goodall al college di Eton e Samuel Parr a Hatton, Warwickshire. Fu a casa di Goodall che scrisse le lettere di Travis. A Hatton, la sera, raccoglieva intorno a s\u00e9 i giovani di casa e riversava su di loro torrenti di memorie e letteratura. Nel 1792 divenne vacante la cattedra di greco a Cambridge, a seguito delle dimissioni di William Cooke. Porson venne eletto senza opposizioni e continu\u00f2 a tenere la cattedra fino alla sua morte.\nNel 1806 gli fu offerto un posto di bibliotecario a Londra, con una paga di 200 sterline e l'alloggio presso la biblioteca, che egli accett\u00f2 di buon grado.\nAlcuni mesi prima della morte cominci\u00f2 ad avere dei problemi: la sua memoria non era pi\u00f9 quella di un tempo e cominci\u00f2 ad accusare una febbre intermittente; il 19 settembre 1808 venne colpito in strada da un attacco di apoplessia. Dopo un parziale recupero, mor\u00ec il 25 dello stesso mese. Fu sepolto al Trinity College, vicino alla statua di Newton, al lato opposto della cappella dove riposano i resti di Bentley.\nAttivit\u00e0 di ricerca.\nL'esordio di Porson avvenne con un'opera di filologia neotestamentaria: le sue \"Letters to Travis\", a proposito del \"comma Johanneum\" (\"NT\" 1 Jo. 5:7-8), infatti, sono una parata di osservazioni critiche (400 pagine circa) volta a dimostrare la falsit\u00e0 del discusso passo.\nMa, pi\u00f9 di ogni altra cosa, Porson fu un formidabile intenditore di poesia e metrica greca, tra i pi\u00f9 grandi della storia della filologia classica. Sostenuto da una memoria prodigiosa, che si dice gli permettesse di richiamare a piacere qualsiasi brano, e da una conoscenza impeccabile della lingua, \u00e8 generalmente considerato il maggior classicista inglese tra Richard Bentley e Martin West. \u00c8 a volte considerato l'Hermann d'oltremanica, poich\u00e9 essi lavorarono nello stesso periodo ed entrambi sono rimasti nella storia degli studi di poesia greca, non solo per la competenza critica e linguistica ma anche per aver legato i propri nomi a leggi metriche da loro stessi scoperte ed esposte (nel caso del filologo tedesco, il Ponte di Hermann).\nLa sua competenza nella poesia greca non si limitava alla lettura, comprensione, emendazione di passi difficili e all'edizione di opere. Egli si dilett\u00f2 anche nella composizione originale. Un famigerato esempio \u00e8 il distico di esametri dattilici che diffuse in risposta a Gottfried Hermann, il quale aveva espresso riserve sulla competenza metrica della filologia inglese:\nChe, volto in prosa italiana, suona:\nOpere.\nLe opere di Porson sono state pubblicate negli anni seguenti:"}
{"id": "3342787", "revid": "767487", "url": "https://it.wikipedia.org/wiki?curid=3342787", "title": "\u014ctsuka Yasuo no ugokasu yorokobi", "text": ", conosciuto anche con il titolo internazionale \"Yasuo Otsuka's Joy of Animating\", \u00e8 un documentario del 2004, scritto e diretto da Toshiro Uratani.\nIl lungometraggio \u00e8 la seconda esperienza dello Studio Ghibli rispetto al genere. La prima volta fu con il film di Isao Takahata \"Yanagawa horiwari monogatari\", del 1987.\nIn Italia il film, come il precedente \"Yanagawa horiwari monogatari\", \u00e8 stato presentato per la prima volta al Festival Internazionale del Film di Roma 2010, ma non ha ancora avuto una distribuzione ufficiale nelle sale cinematografiche.\nTrama.\nIl film \u00e8 un omaggio all'arte del grande animatore Yasuo \u014ctsuka, maestro, o meglio \"senpai\" dei fondatori dello Studio Ghibli, Hayao Miyazaki e Isao Takahata.\nIl documentario ha l'obiettivo di ricordare, risaltare ed omaggiare Otsuka come uomo e come professionista del settore, attraversando la storia dell'animazione giapponese."}
{"id": "3342790", "revid": "1216132", "url": "https://it.wikipedia.org/wiki?curid=3342790", "title": "Commentarius in Mattheum", "text": "Commentarius in Matthaeum \u00e8 un'opera di Ilario di Poitiers, dottore della Chiesa, scritta intorno al 355; appartiene al gruppo delle sue opere esegetiche.\nL'opera \u00e8 il primo commento continuo su un libro della Sacra Scrittura composto da un padre latino in Occidente."}
{"id": "3342791", "revid": "474175", "url": "https://it.wikipedia.org/wiki?curid=3342791", "title": "Stazione di Budapest Sud", "text": "La stazione di Budapest Sud (in ungherese: \"D\u00e9li p\u00e1lyaudvar\", abbreviata in D\u00e9li pu.) \u00e8 una stazione ferroviaria di Budapest, capitale dell'Ungheria.\nSi tratta della terza pi\u00f9 grande stazione di Budapest, dopo quelle di Budapest Est (\"Keleti\") e Budapest Ovest (\"Nyugati\").\nFu inaugurata, nella sua primordiale forma, nel 1861. Nel corso degli anni ha comunque subito modifiche e ristrutturazioni.\nNonostante si trovi sul territorio del I distretto, nella parte occidentale della capitale, D\u00e9li \u00e8 stata denominata \"stazione sud\".\nI collegamenti presenti sono prevalentemente rivolti verso le zone a sud del paese o verso la regione del Transdanubio: tra le destinazioni si annoverano le cittadine di P\u00e9cs, Gy\u0151r, Nagykanizsa, Sz\u00e9kesfeh\u00e9rv\u00e1r, Kaposv\u00e1r e alcune localit\u00e0 che si affacciano sul lago Balaton.\nOltre alle interconnessioni con autobus e tram, D\u00e9li \u00e8 raggiunta dalla linea M2 della locale metropolitana di cui \u00e8 anche capolinea."}
{"id": "3342793", "revid": "112146499", "url": "https://it.wikipedia.org/wiki?curid=3342793", "title": "Heat deflection temperature", "text": "Si definisce heat deflection temperature la temperatura alla quale \u00e8 possibile sollecitare un polimero o una plastica per un breve periodo. La prova necessaria a determinare il valore della HDT \u00e8 definita dalle norme ISO 75 e ASTM D648.\nDeterminazione del valore.\nLa determinazione del valore qui riportata \u00e8 quella contenuta nella norma ASTM D648. \nLa sollecitazione che verr\u00e0 indotta sul provino sar\u00e0 un carico a flessione su 3 punti. A questo punto \u00e8 necessario applicare al provino, nella zona delle fibre sottoposte a sollecitazione, un carico pari a o . Una volta ottenuto tale valore di sforzo, la norma prevede di scaldare il provino di 2 \u00b0C al minuto. La temperatura alla quale il provino raggiunge una inflessione di 0,25 mm \u00e8 la HDT (in italiano, temperatura di inflessione per calore).\nPer materiali a comportamento elastico, o che per gli sforzi sopra citati hanno un comportamento elastico, vale la legge di Hooke, per cui \u03b8 = E\u03b5 (\u03b5 deformazione, \u03b8 sforzo); sostituendo a \u03b8 prima 1,82 MPa e poi 0,455 MPa, e sostituendo a \u03b5 0,002 (poich\u00e9, vista la geometria del provino, una inflessione di 0,25 mm implica una deformazione percentuale di 0,2%) , si ottiene un valore di E che vale circa 900 MPa per un carico di 1,82 MPa, mentre si ha che E vale circa 225 MPa per l'altro carico.\nQuindi per i materiali a comportamento elastico si nota che la HDT \u00e8 il valore di temperatura alla quale la rigidezza assume i valori sopra determinati.\nPer i materiali amorfi si ha che la HDT corrisponde circa alla temperatura di transizione vetrosa del polimero; per materiali semicristallini si ha che la HDT \u00e8 compresa tra la temperatura di transizione vetrosa e la temperatura di fusione del materiale, ed \u00e8 influenzata dal grado di cristallinit\u00e0 e dalla presenza di eventuali cariche rinforzanti."}
{"id": "3342799", "revid": "3535", "url": "https://it.wikipedia.org/wiki?curid=3342799", "title": "I Have a Dream", "text": ""}
{"id": "3342801", "revid": "767487", "url": "https://it.wikipedia.org/wiki?curid=3342801", "title": "Nazionale di pallanuoto femminile della Francia", "text": "La nazionale di pallanuoto femminile francese \u00e8 la rappresentativa pallanuotistica della Francia nelle competizioni internazionali in ambito femminile. La sua federazione di riferimento \u00e8 la \"F\u00e9d\u00e9ration Fran\u00e7aise de Natation\".\nI migliori risultati conseguiti sono stati due bronzi europei negli anni ottanta.\nRisultati.\nOlimpiadi.\nMai qualificata."}
{"id": "3342804", "revid": "339392", "url": "https://it.wikipedia.org/wiki?curid=3342804", "title": "D\u00e9li pu.", "text": ""}
{"id": "3342805", "revid": "149727", "url": "https://it.wikipedia.org/wiki?curid=3342805", "title": "Sant'Ilario del Jonio", "text": ""}
{"id": "3342806", "revid": "160244", "url": "https://it.wikipedia.org/wiki?curid=3342806", "title": "Fio Zanotti", "text": "Biografia.\nDopo aver studiato presso il conservatorio \"G.B. Martini\" di Bologna, Fio Zanotti inizia la propria carriera musicale nel gruppo bolognese dei Judas, quindi con Jimmy Villotti dar\u00e0 vita ai Jimmy M.E.C. \nNotato da Loredana Bert\u00e8 prende parte al suo tour nel 1980, e in seguito collaborer\u00e0 con numerosi cantanti e gruppi italiani, fra cui Zucchero Fornaciari, Anna Oxa, Mietta, Milva, Ornella Vanoni, Fiorella Mannoia, Eros Ramazzotti, Vasco Rossi, Pooh, Marcella Bella, Fiordaliso, Ivana Spagna, Francesco Baccini, Ricchi e Poveri, Al Bano &amp; Romina Power, Den Harrow, Adriano Celentano, Renato Zero, Francesco De Gregori, Claudio Baglioni (per il quale ha scritto l'arrangiamento dell'inno dei giochi olimpici invernali Torino 2006) e Gianluca Grignani.. Nel 1989 segue il progetto Sorapis di cui fa parte anche Adelmo Fornaciari (in arte Zucchero). Proprio per Fornaciari, Zanotti nel 2004 dirige l'orchestra alla Royal Albert Hall di Londra per il concerto \"ZU &amp; Co\".\nCollabora con la Rai in occasione delle trasmissioni \"La situazione di mia sorella non \u00e8 buona\", \"125 milioni di cazzate\" e \"Rock Economy\" di Celentano, dirigendo l'orchestra e suonando, di \"Il cielo \u00e8 sempre pi\u00f9 blu\" di Giorgio Panariello e di \"Music Farm\", condotto da Simona Ventura. Nel 1979 ha scritto il brano \"Disco Bambina\" interpretato da Heather Parisi e sigla di \"Fantastico\". Ha inoltre composto la colonna sonora della serie televisiva \"Valentina\" del 1989\nDal 1990 in avanti ha partecipato a quasi tutte le edizioni del Festival di Sanremo - \"in qualit\u00e0 di compositore, arrangiatore, produttore, direttore d'orchestra\" - vincendone diverse edizioni tra le quali quella del 1999 (dirigendo la canzone \"Senza piet\u00e0\" di Anna Oxa) e la sezione \"Nuove Proposte\" del 2010 (dirigendo la canzone vincitrice \"Il linguaggio della resa\" di Tony Maiello)."}
{"id": "3342817", "revid": "1543377", "url": "https://it.wikipedia.org/wiki?curid=3342817", "title": "Sherardizzazione", "text": "La sherardizzazione \u00e8 un trattamento termochimico diffusivo dello zinco che deriva il nome da Sherard Osborn Cowper-Coles.\nStoria.\nLa scoperta della sherardizzazione avvenne per caso a fine '800, mentre egli stava ricuocendo acciai che aveva cosparso di polvere di zinco per isolarli dall'aria. Il metallo fu infine scoperto ricoperto di un sottile strato di zinco con una certa penetrazione superficiale. Il primo brevetto per il processo fu depositato nel 1900, e posteriormente furono venduti i diritti americani fondando nel 1908 una compagnia per controllarli. Allest\u00ec quindi una fabbrica nel Chelsea (Londra), per sviluppare il processo al punto da poterlo portare a scala commerciale in una fabbrica in Willesden, dove viene ancora oggi praticata dalla Zinc Alloy Company (London) Ltd. Il processo originale era alquanto complicato e costoso, problema superato odiernamente con l'uso minore o nullo di sostanze chimiche preparatorie, che ne abbassano anche l'impatto ambientale.\nProcesso.\nIl processo pu\u00f2 consistere in sherardizzazione gassosa, cio\u00e8 esposizione dei pezzi ai vapori di zinco usando un gas riducente per prevenire l'ossidazione del materiale sherardizzato. \nLa sherardizzazione solida invece avviene \"in cassetta\" a temperature non superiori a quella di fusione dello zinco (420 \u00b0C), sottoponendo gli oggetti a rotazione, insieme con 20-25% di polvere di zinco (grigio di zinco) e qualche coadiuvante (tipicamente sabbia bianca e naftalene), entro un cilindro chiuso girevole, scaldato all'esterno tipicamente a 320-400 \u00b0C per 6-8 ore. L'operazione dura da una a dieci ore a seconda degli oggetti, che comunemente sono di piccole dimensioni e di forma varia. Il grigio di zinco che si adopera \u00e8 quella commerciale e contiene l'82-85 % di metallo. Se si vuole usare lo zinco duro proveniente dalla zincatura termica, lo si deve dapprima sottoporre ad uno speciale procedimento di purificazione e granulazione.\nIl risultato negli acciai \u00e8 la formazione uniforme in superficie di uno strato con delle fasi di lega Zn-Fe, adatte alla protezione dalla corrosione, che deve apparire chiaro, pulito, continuo, non deve mostrare sfogliature e deve possedere uno spessore costante. Lo zinco infatti trovandosi pi\u00f9 in basso dell'acciaio nella serie galvanica dei metalli (\u00e8 anodico rispetto all'acciaio in quanto ha potenziale di riduzione pi\u00f9 basso) in presenza di un elettrolita si corroder\u00e0 al posto suo, \"sacrificandosi' e fungendo da barriera. Come tale si corrode molto pi\u00f9 velocemente negli stage iniziali, mano mano passivandosi con un caratteristico by-film di ossido protettivo che abbassa il fattore di corrosione dello zinco al 10-20% di quello dell'acciaio: globalmente quindi la lega un fattore di corrosione medio abbassato in modo direttamente proporzionale alla profondit\u00e0 dello spessore efficace cementato, e tende a ossidarsi linearmente con la durata dell'esposizione. Questo strato di lega pu\u00f2 essere successivamente trattato con fosfato di zinco, con risultato una superficie grigia pulita, passivata e opaca. In aggiunta poi possono essere utilizzati stagno, vernici, lubrificanti speciali, o vernici organiche (duplex coating systems) per migliorare la resistenza a corrosione, l'aspetto esteriore o il coefficiente di attrito.\nSecondo le norme UNI 5464-69 (vedi anche BS EN 13811::2003) si hanno tre classi di sherardizzazione: con 5-10 \u00b5m, con 10-30 \u00b5m e con oltre 30 \u00b5m. Al maggior spessore corrisponde maggior resistenza alla corrosione. La misura dello spessore pu\u00f2 essere effettuata con il metodo micrografico, con quello \"chimico\" o con quello \"magnetico\". Il controllo dell'uniformit\u00e0 si esegue solo per spessori &gt; 30 micron con la \"prova di Preece\": il campione viene immerso 4 volte nella soluzione rameica, ogni volta per la durata di un minuto ; durante l'immersione n\u00e9 il pezzo, n\u00e9 la soluzione devono essere mossi. Dopo ogni immersione il campione deve essere immediatamente lavato in acqua corrente e ogni deposito scuro deve essere rimosso con una spazzola morbida non metallica, facendo attenzione di ripulire bene tutti gli incavi. Si asciuga il pezzo con carta da filtro e si rimette subito nella soluzione. Se non compare un deposito rosso continuo di rame metallico, il campione ha superato la prova. Se appare un deposito rosso continuo di rame metallico, questo deve essere controllato nei riguardi dell'aderenza mediante immersione in acido cloridrico (1:10) per 15 secondi, seguita da immediato lavaggio in acqua corrente e sfregamento con spazzola morbida non metallica. Se il rame viene rimosso e non appare la superficie ferrosa, la prova si considera positiva."}
{"id": "3342825", "revid": "834", "url": "https://it.wikipedia.org/wiki?curid=3342825", "title": "Kinugawa (fiume)", "text": ""}
{"id": "3342826", "revid": "1305772", "url": "https://it.wikipedia.org/wiki?curid=3342826", "title": "Kinugasa", "text": ""}
{"id": "3342827", "revid": "1305772", "url": "https://it.wikipedia.org/wiki?curid=3342827", "title": "Kiviuq", "text": ""}
{"id": "3342828", "revid": "1305772", "url": "https://it.wikipedia.org/wiki?curid=3342828", "title": "Kliment Ohridski", "text": ""}
{"id": "3342829", "revid": "767487", "url": "https://it.wikipedia.org/wiki?curid=3342829", "title": "Tom Stenvoll", "text": "Carriera.\nGiocatore.\nClub.\nStenvoll gioc\u00f2 per l'intera carriera con la maglia dello Stab\u00e6k. Esord\u00ec nella Tippeligaen l'8 agosto 1998, subentrando a Thomas Finstad nella sconfitta casalinga per quattro a uno contro il Molde. Il 14 ottobre 2000 segn\u00f2 la prima rete della sua carriera nella massima divisione, ancora contro il Molde: contribu\u00ec infatti al successo in trasferta dello Stab\u00e6k per quattro a due.\nNella Tippeligaen 2008 gioc\u00f2 18 partite, mettendo a segno una rete: questa stagione si concluse con la vittoria del primo titolo nazionale della storia dello Stab\u00e6k. Non fu per\u00f2 impiegato nella Superfinalen dell'anno seguente.\nAl termine del campionato 2010, annunci\u00f2 il ritiro dall'attivit\u00e0 agonistica.\nAllenatore.\nIn seguito al suo ritiro, Stenvoll divent\u00f2 assistente dell'allenatore allo Stab\u00e6k."}
{"id": "3342830", "revid": "1305772", "url": "https://it.wikipedia.org/wiki?curid=3342830", "title": "Klinikum Gro\u00dfhadern", "text": ""}
{"id": "3342831", "revid": "834", "url": "https://it.wikipedia.org/wiki?curid=3342831", "title": "Kolumbo (vulcano)", "text": ""}
{"id": "3342833", "revid": "154893", "url": "https://it.wikipedia.org/wiki?curid=3342833", "title": "Sabbie bituminose dell'Alberta", "text": ""}
{"id": "3342834", "revid": "1305772", "url": "https://it.wikipedia.org/wiki?curid=3342834", "title": "Kommunar", "text": ""}
{"id": "3342837", "revid": "73843", "url": "https://it.wikipedia.org/wiki?curid=3342837", "title": "Razze di Warcraft", "text": "Nell'universo di \"Warcraft\", creato da Blizzard Entertainment, esistono diverse razze e creature.\nAlti elfi.\nGli alti elfi (\"high elves\"), detti nella loro lingua \"quel'dorei\", sono i discendenti di alcuni Alti Nobili che, durante la Guerra degli Antichi, guidati da Dath'Remar Solealto, si ribellarono ad Azshara e combatterono con la resistenza degli elfi della notte; alla fine del conflitto la magia arcana venne bandita ed essi, che si rifiutarono di smettere di praticarla, furono esiliati. \nI quel'dorei allora presero il largo, attraversando il Grande Mare e giungendo sulle coste occidentali di Lordaeron, da cui si spinsero fino ad una penisola nordorientale che battezzarono Quel'Thalas. La zona era gi\u00e0 abitata dai troll della trib\u00f9 Amani, e le schermaglie tra le due razze cominciarono immediatamente, e a peggiorare la situazione, gli elfi fondarono la loro capitale, Lunargenta, proprio in un luogo considerato sacro dai troll: dopo una serie di attacchi ferocissimi che costarono caro ad entrambe le parti, i troll si ritirarono a Zul'Aman, optando per tendere imboscate piuttosto che attacchi frontali. Grazie ad una fiala contenente acqua dell'originale Pozzo dell'Eternit\u00e0 che Dath'Remar aveva trafugato, gli elfi riuscirono a creare una nuova, piccola copia del Pozzo dell'Eternit\u00e0, che chiamarono \"Pozzo Solare\". Troppo lontani da Nordrassil per usufuire dell'immortalit\u00e0 che garantiva agli elfi della notte, i quel'dorei cominciarono gradualmente a mutare, divenendo pi\u00f9 bassi, con la pelle color pesca e vulnerabili alle condizioni ambientali; abbandonarono la vita notturna e l'adorazione di Elune e si diedero il nome di \"alti elfi\". Dopo circa quattromila anni, durante il regno di re Anasterian Solealto, i troll Amani attaccarono nuovamente in forze Quel'Thalas, questa volta con l'aiuto di potenti sacerdoti da Zandalar, dando il via alle \"Guerre dei Troll\"; gli alti elfi chiesero allora aiuto agli umani, che si erano riuniti nel regno di Arathor sotto la guida di re Thoradin, promettendo loro in cambio di insegnargli a usare magia arcana; assieme, i due popoli riuscirono a sconfiggere i troll, relegandoli ai margini di Lordaeron. \nTremila anni dopo, l'Orda giunse a Lordaeron, dando inizio alla Seconda Guerra: gli alti elfi entrarono a far parte della Grande Alleanza dapprima con riluttanza e poi, dopo che gli orchi si allearono con i troll Amani invadendo Quel'Thalas, molto pi\u00f9 convintamente. Alla fine del conflitto, gli alti elfi lasciarono l'Alleanza. Non molti anni dopo, durante la Terza Guerra, il regno di Quel'Thalas venne invaso dal Flagello dei non morti guidato da Arthas Menethil: egli aveva bisogno delle energie del Pozzo Solare per riportare in vita i resti mortali del negromante Kel'Thuzad. Nonostante la strenua resistenza, il Flagello si dimostr\u00f2 impossibile da arrestare e riusc\u00ec ad arrivare al Pozzo Solare e corromperlo, uccidendo nel processo la caporanger Sylvanas Ventolesto e re Anasterian, insieme con il 90% della popolazione elfica. Privati delle energie del Pozzo, gli alti elfi superstiti si trovarono preda dell'astinenza dalla magia: il figlio di Anasterian, Kael'thas, ribattezz\u00f2 i superstiti \"elfi del sangue\" e insegn\u00f2 loro a saziare la propria sete di magia attingendo alla vilmagia dei demoni. I pochi che rifiutarono di farlo, trovando l'idea aberrante, vennero esiliati da Quel'Thalas: essi sono gli ultimi rimasti ad identificarsi come \"alti elfi\", e molti di loro sono ancora fedeli all'Alleanza.\nAqir.\nGli aqir erano una razza insettoide creata dal Dio Antico C'Thun. In seguito alla partenza dei titani che l'avevano sconfitto, C'Thun vide dalla sua prigione nelle profondit\u00e0 della terra l'ascesa di una razza di insetti, i silitidi; volendo servirsi di loro per liberarsi dalla sua prigione e riprendere il dominio su Azeroth, C'Thun modific\u00f2 alcuni silitidi creando gli aqir (i quali, a loro volta, battezzarono l'Antico Dio col nome di C'Thun).\nGli aqir, con i silitidi sotto il loro controllo, formarono l'impero di Azj'Aqir e cominciarono a diventare una potenza sull'antico continente di Kalimdor, e ben presto cominciarono le ostilit\u00e0 con l'altra razza che dominava gran parte del mondo, i troll. La guerra che ne segu\u00ec cost\u00f2 cara ad entrambe le fazioni: i troll si ritrovarono pesantemente indeboliti, mentre l'impero aqir venne frammentato, lasciando un vuoto di potere che sarebbe poi stato colmato dagli elfi della notte. Le popolazioni di aqir, divise le une dalle altre, si sono ulteriormente evolute in tre razze diverse: mantid, nerubiani e qiraji.\nMantid.\nI mantid sono una razza insettoide molto intelligente evolutasi dagli aqir rimasti a Pandaria, di aspetto vagamente umanoide e con le fattezze di mantidi. Gli sciami di mantid attaccavano le popolazioni adiacenti ad intervalli regolari, motivo che spinse i mogu a far costruire la Muraglia Serpeggiante per fermarne l'avanzata.\nDopo l'arrivo dell'Alleanza e dell'Orda a Pandaria, l'imperatrice dei mantid, Shek'zeer, cadde sotto il controllo dello sha della paura; la fazione mantid dei Klaxxi, quindi, assold\u00f2 avventurieri delle due fazioni per risolvere il problema. In seguito, quando Garrosh Malogrido riattiv\u00f2 il cuore di Y'shaarj, i pi\u00f9 potenti fra i Klaxxi si schierarono dalla sua parte, venendo quindi uccisi durante l'Assedio di Orgrimmar.\nNerubiani.\nI nerubiani (\"nerubians\") sono una delle razze evolutesi dagli aqir dopo la guerra contro i troll, quelli che si spinsero a nord e vennero cos\u00ec a trovarsi lontani dalla prigione di C'Thun. Questi aqir, chiamatisi nerubiani, furono quindi liberi dalla sua influenza e di conseguenza meno manipolabili. In quel territorio nel nord dell'antica Kalimdor che sarebbe poi divenuto Nordania, i nerubiani sottomisero dei tol'vir con cui entrarono in contatto, ed edificarono il loro regno di Azjol-Nerub sulle rovine delle loro citt\u00e0. L'aspetto dei nerubiani mut\u00f2 col tempo da quello che erano gli aqir originali, e finirono con l'assomigliare fortemente a ragni e scarabei, con i soli membri della casta dei visir a recuperare una forma vagamente umanoide. Forse proprio per la liberazione dall'influsso di C'Thun, i nerubiani cominciarono inoltre ad evitare il quanto pi\u00f9 possibile gli Dei Antichi e i loro servitori senzavolto, che si trovavano nella regione a causa della presenza di Yogg-Saron.\nL'impero di Azjol-Nerub era molto potente, fino a che a Nordania non arriv\u00f2 il Re dei Lich con il suo Flagello. Dal suo trono a Corona di Ghiaccio, egli cominci\u00f2 ad estendere la sua influenza sul territorio, assoggettando le razze che colpiva e formando un potente esercito di non morti, ma scopr\u00ec che i nerubiani erano immuni sia alla piaga della non morte che ai suoi poteri mentali e che non potevano quindi essere sottomessi. Inizi\u00f2 cos\u00ec la Guerra del Ragno, che and\u00f2 avanti per una decina d'anni: nonostante i nerubiani, da morti, potessero essere resuscitati sotto il suo controllo essi, guidati da Anub'arak, riuscivano a tenere testa al Flagello. Nel tentativo di rintanarsi pi\u00f9 a fondo dentro Azjol-Nerub per sfuggire ai non morti, tuttavia, i nerubiani aprirono la prigione di un Dimenticato e dei senzavolto, servi degli Dei Antichi, ritrovandosi cos\u00ec fra l'incudine e il martello. Con i non morti da una parte e i senzavolto dall'altra, i nerubiani vennero sterminati, e in seguito rianimati dalla morte al servizio del Flagello del Re dei Lich. I pochi nerubiani sopravvissuti hanno intrapreso una crociata contro i loro ex-fratelli (che considerano traditori) nel tentativo di riappropriarsi del loro regno, arrivando anche a chiedere l'aiuto delle razze dell'Orda e dell'Alleanza; inoltre, hanno creato un enorme deposito segreto delle loro stesse uova, cos\u00ec da poter ripopolare il loro regno una volta cessato il pericolo del Re dei Lich.\nQiraji.\nI qiraji sono una razza insettoide di aspetto molto variabile evolutasi dagli aqir che, dopo la guerra contro i troll, finirono per trovarsi proprio nel territorio sovrastante la prigione del Dio Antico: C'Thun modific\u00f2 ulteriormente questi aqir, che divennero i qiraji, e fece prendere loro il controllo del complesso titanico sotto cui era incatenato, nel sud di Silitus, che assunse da allora il nome di Ahn'Qiraj; i tol'vir e altri costrutti dei titani che si trovavano ad Ahn'Qiraj caddero sotto il controllo dei qiraji, che cominciarono a sperimentare su di loro. Da allora i qiraji si prepararono alla guerra, seguendo gli obiettivi di C'Thun: novemila anni dopo la Guerra degli Antichi, essi attaccarono con una forza ed una violenza straordinarie, in quella che divenne nota come \"Guerra delle Sabbie Mutevoli\". A contrastarli c'era solo l'impero degli elfi della notte che, dopo un'iniziale resistenza, cedette di fronte alla loro avanzata; per fermarli intervennero cos\u00ec i draghi, ribaltando le sorti della guerra. Grazie allo Scettro delle Sabbie Mutevoli, i silitidi, i qiraji e i loro comandanti furono rinchiusi all'interno di Ahn'Qiraj quasi ermeticamente. Dopo un migliaio di anni, i silitidi riuscirono ad evadere, riaprendo la strada ai qiraji, dando il via ad una seconda invasione che venne fermata dalle forze congiunte di Orda e Alleanza, guidate da Varok Faucisaure.\nArakkoa.\nGli arakkoa sono un'antica razza di uccelli umanoidi nativi di Draenor, molto intelligenti e assai portati per la magia arcana. Essi vennero creati dalla dea del sole Rukhmar, e la loro civilt\u00e0 si svilupp\u00f2 enormemente, dando origine all'impero di Apexis, che cadde tragicamente dopo secoli a causa di lotte intestine. I superstiti, denominatisi \"alti arakkoa\", ricostruirono una societ\u00e0 cupa e superstiziosa, in cui i dissidenti erano gettati nella Conca di Sethekk, un luogo maledetto che li lasciava storpi e deformi: guidati da Terokk, questi esiliati riuscirono comunque a prosperare. Anni dopo, gli alti arakkoa divennero bersagli della campagna genocida dell'Orda: un distaccamento di orchi, guidato da Kargath Manotagliente e con l'aiuto degli esiliati, riusc\u00ec a neutralizzare le difese degli alti arakkoa, sterminandone la maggior parte e gettando gli altri nella Conca di Sethekk; non contenti, massacrarono anche gli esiliati, riducendo i numeri della razza ai minimi termini. Gli arakkoa originali erano alti, slanciati e aggraziati, in grado di volare, e nessuno di essi \u00e8 rimasto dopo l'attacco dell'Orda; gli unici sopravvissuti sono quelli deformati dalle energie malvagie della Conca di Sethekk, che sono curvi, sgraziati e inabili al volo.\nArpie.\nLe arpie (\"harpies\") sono una razza di esseri femminili che sembrano un incrocio fra elfe della notte e uccelli predatori, dotate di lunghi artigli per piedi, larghe ali al posto delle braccia e coda piumata. Originarie delle Vette di Petrartiglio, si sono sparse rapidamente per tutta Kalimdor e sono presenti anche a Nordania; non sono perfettamente chiare le loro origini, ma si sa che discendono dalla semidea Aviana (nonostante alcune leggende le dicano elfe della notte maledette da Azshara). Sebbene utilizzino magia naturale, sono distruttive, danneggiando l'ambiente in cui si stabiliscono e uccidendo le altre creature l\u00ec presenti; inoltre sono una razza estremamente sporca, e i loro nidi sono decisamente puzzolenti.\nCentauri.\nI centauri (\"centaurs\") sono creature di indole brutale e selvaggia, con la met\u00e0 inferiore del corpo da cavallo e quella superiore umanoide. I centauri sono il prodotto dell'unione aberrante di Zaetar, figlio di Cenarius, con la principessa elementale della terra Theradras, e sono quindi imparentati con i custodi della selva e con le driadi. Nati a Maraudon, nella Desolanda, i centauri si espansero brevemente in tutta Kalimdor centrale, entrando ben presto in conflitto con i tauren, di cui divennero la nemesi. La loro avanzata venne fermata solo dall'arrivo degli orchi, che si allearono con i tauren.\nI centauri si riuniscono in trib\u00f9 capeggiate da un khan, che sono spesso in guerra tra loro. I maschi sono perlopi\u00f9 guerrieri, mentre le femmine si specializzano nell'uso di magie sciamaniche, che sono tuttavia basate sulla coercizione degli elementi anzich\u00e9 sulla collaborazione con loro. I membri di entrambi i sessi sono soliti dipingere la propria pelle con tatuaggi: le femmine inoltre indossano un velo simile ad un niqab che copre solo il capo ed il viso.\nCoboldi.\nI coboldi (\"kobolds\") sono dei piccoli umanoidi dalle fattezze di roditore che abitano sotto terra, apparentemente evolutisi dai trogg. Sebbene vivano in caverne e altri luoghi bui, non sono dotati di visione notturna quindi fanno uso di candele per vederci. Sono creature fifone e servili, e tendono ad evitare tutte le altre razze, anche se sono stati in grado di stringere alleanza con le arpie e i magnatauri, due tra le razze pi\u00f9 ostili e feroci di Azeroth; se possono, si appropriano di miniere e caverne abbandonate o disabitate, raccogliendo tutto ci\u00f2 che trovano.\nDemoni.\nCon il termine \"demoni\" (dalla lingua orchesca \"dae'mon\", \"anime corrotte\") si indica una serie di razze e creature il cui spirito \u00e8 legato alla Distorsione Fatua e alla vilmagia: se un demone viene ucciso al di fuori della Distorsione Fatua, torner\u00e0 a manifestarsi in forma corporea al suo interno, e l'unico modo per distruggerlo definitivamente \u00e8 farlo proprio all'interno della Distorsione Fatua. I demoni sono generalmente malvagi e crudeli, e la maggioranza di essi fa parte della Legione Infuocata (ma non mancano individui indipendenti o affiliati ad altre fazioni). Quasi tutte le specie di demoni sono nate come razze mortali, e sono state successivamente infuse di vilmagia.\nTra i tipi di demoni si possono ricordare:\nEterei.\nGli eterei (\"ethereals\") sono una razza originaria del pianeta di K'aresh. Ad un certo punto, K'aresh venne invaso dalle armate di Dimensius, il signore del vuoto, il quale apr\u00ec innumerevoli portali verso la Distorsione Fatua, irrorando il pianeta di energie arcane e oscure; grazie alla loro tecnologia molto avanzata, gli eterei riuscirono a schermare le loro citt\u00e0 dall'energia oscura, ma non da quella arcana, che distrusse i loro corpi. Sempre grazie alla magia arcana, comunque, riuscirono a sopravvivere anche senza, in forma di solo spirito (da cui il nome \"eterei\"), prendendo l'abitudine di avvolgersi in bende magiche per meglio impedire al loro spirito di disperdersi.\nPer un certo periodo, gli eterei riuscirono a resistere all'avanzata di Dimensius, tuttavia alla fine essi furono costretti ad abbandonare il pianeta, fuggendo nella Distorsione Fatua. Dopo ci\u00f2 si stabilirono nelle Terre Esterne, dove svolgono perlopi\u00f9 le attivit\u00e0 di commercio e collezionismo di artefatti magici e sono suddivisi in diverse corporazioni, spesso in lotta fra di loro.\nFuochi fatui.\nI fuochi fatui (\"wisps\") sono gli spiriti degli elfi della notte defunti, che sono diventati tutt'uno con la foresta; hanno le sembianze di piccole sfere di luce luminose e fluttuanti, con all'interno vagamente riconoscibile un viso dai tratti elfici. Essi aiutano gli elfi della notte in vari modi: ad esempio, costruiscono e riparano i loro edifici e i loro macchinari, e sono in grado di raccogliere legname solo fluttuando attorno a un albero, senza abbatterlo o danneggiarlo. Avendo la capacit\u00e0 di comunicare col pensiero, i fuochi fatui possono anche fungere da messaggeri per gli elfi della notte, e sono in grado di chiudere i portali. Occasionalmente, i fuochi fatui aiutano anche nel combattimento: possiedono l'abilit\u00e0 di detonare che, sacrificando il fuoco fatuo, prosciuga il mana dei nemici circostanti; essi sono in grado di indebolire nemici molto potenti; possono altres\u00ec incanalare le proprie energie per far esplodere altri incantesimi con effetti devastanti, come avvenuto al termine della Terza Guerra, in cui fecero detonare la magia all'interno di Nordrassil, uccidendo Archimonde e innumerevoli demoni e non morti.\nGnomi.\nGli gnomi sono una razza di piccoli umanoidi, noti per la grande intelligenza e l'evoluta tecnologia. Essi discendono dai meccagnomi (\"mechagnomes\"), piccole creature meccaniche ad orologeria create dai custodi titanici: i meccagnomi che si trovavano a Uldaman nelle Maleterre furono colpiti, come molte altre creazioni titaniche, dalla Maledizione della Carne creata dagli Dei Antichi, che li port\u00f2 a trasformarsi negli gnomi attuali. I meccagnomi erano programmati per progettare e costruire invenzioni che facessero funzionare meglio il mondo di Azeroth, il che spiega la propensione degli gnomi per l'invenzione. \nLasciata Uldaman, i neonati gnomi andarono a stabilirsi a Dun Morogh, dove costruirono svariati insediamenti: qui vennero \"scoperti\", cinquecento anni dopo, dai nani, con i quali strinsero subito amicizia; grazie all'aiuto dei nani, gli gnomi edificarono la propria spettacolare capitale, Gnomeregan, nelle profondit\u00e0 della montagna.\nGli gnomi si unirono all'Alleanza alla vigilia della Seconda Guerra, contribuendo con macchinari tecnologici per competere con quelli ideati dai goblin per l'Orda. Allo scoppiare della Terza Guerra, per\u00f2, essi si trovarono a fronteggiare i trogg che avevano invaso Gnomeregan: sapendo che i loro alleati avevano altre priorit\u00e0, gli gnomi, guidati da Gelbin Meccatork, tennero segreta la situazione e inviarono all'Alleanza solo contributi simbolici. Mekkatork pensava che sarebbero riusciti a gestire l'invasione da soli, ma a causa del tradimento del suo consigliere, Sicco Termospin, le contromisure messe in campo si rivelarono fatali anche per gli gnomi; oltre l'80% della loro razza per\u00ec e la capitale and\u00f2 persa, e i superstiti trovarono rifugio a Forgiardente, la capitale dei nani. Essi riuscirono a recuperare parte del loro territorio solo nel periodo successivo al Cataclisma.\nGoblin.\nI goblin sono piccoli umanoidi dalla pelle verde nativi dell'isola di Kezan, famosi per il loro attaccamento al denaro e le loro creazioni tecnologiche generalmente pericolose o esplosive. \nI primi goblin furono il risultato di un esperimento condotto dal custode titanico Mimiron, che espose delle creature primitive abitanti le foreste di Ulduar (nell'odierna Nordania) alla kaja'mite, un minerale con particolari propriet\u00e0, fra cui quella di aumentare l'intelligenza. Durante la Guerra degli Antichi, un nutrito gruppo di artificeri goblin era al servizio di Neltharion, ma a seguito della Separazione che spacc\u00f2 l'antico continente di Kalimdor, i goblin si trovarono tagliati fuori dai depositi originali di kaja'mite e regredirono ad uno stato rudimentale, trovando infine rifugio sull'isola di Kezan. Qui vennero schiavizzati dai troll della giungla che, coincidentalmente, li costrinsero ad estrarre dalle miniere altra kaja'mite: di conseguenza, i goblin riacquistarono le loro capacit\u00e0 intellettive e si ribellarono ai troll, spodestandoli e ottenendo il controllo della kaja'mite e di tutta Kezan; nelle profondit\u00e0 della montagna costruirono la loro capitale di Cavafonda, e svilupparono una tecnologia avanzatissima, dominando il mercato.\nCol tempo, tuttavia, la kaja'mite cominci\u00f2 a scarseggiare e quella gi\u00e0 estratta consum\u00f2 le sue propriet\u00e0: senza di essa le capacit\u00e0 mentali dei goblin diminuirono nuovamente: essi non regredirono ai livelli iniziali, ma non furono pi\u00f9 in grado di riprodurre e mantenere le invenzioni di alto livello di prima, e quelle nuove divennero instabili e inaffidabili. Adattandosi alla situazione, i goblin si buttarono sul commercio e le loro navi cominciarono a salpare in tutto il mondo conosciuto; diverse corporazioni, conosciute come \"cartelli\" e guidate da Principi del Commercio, lottarono fra loro per la supremazia economica. Uno di essi, il cartello Spargifumo, si alle\u00f2 con l'Orda durante la Seconda Guerra, tornando neutrale alla fine del conflitto. In seguito al Cataclisma il monte Kajaro, il vulcano di Kezan, si risvegli\u00f2, e Jastor Gallywix, Principe del Commercio del Cartello Acqualorda, decise di approfittare della paura dei suoi \"sudditi\" per ingannarli e venderli come schiavi; a causa di una serie di vicissitudini, essi invece entrarono a far parte dell'Orda.\nMezzorsi.\nI mezzorsi (\"furbolg\") sono delle creature umanoidi con tratti da orso, diffuse nei continenti di Kalimdor e Nordania. La loro origine \u00e8 molto antica, risalente a prima dell'arrivo dei titani su Azeroth; secondo alcune fonti, essi furono creati dal semidio Ursoc, che i mezzorsi venerano assieme al suo gemello Ursol, mentre secondo altri racconti essi discendono dagli jalgar, un'antica razza di creature feroci. I mezzorsi sono generalmente guerrieri e sciamani, ma tra di essi \u00e8 relativamente diffuso anche il druidismo. Anche se culturalmente sono vicini agli elfi della notte, i mezzorsi hanno una buona opinione dei tauren e, in generale, non sono ostili all'Orda.\nI mezzorsi parteciparono alla Guerra degli Antichi al fianco degli elfi della notte, dei tauren e dei terrigeni contro la Legione Infuocata. Con il ritorno della Legione nella Terza Guerra, molte trib\u00f9 di mezzorsi di Kalimdor vennero corrotte, e i loro membri sono divenuti pazzi e violenti, e le trib\u00f9 superstiti (come i Pinosaldo e i Mordilegno) sono diventate diffidenti ed isolazioniste. I mezzorsi di Nordania, che vivono nella citt\u00e0 di Faucebigia, all'interno dell'Albero del Mondo caduto di Vordrassil, caddero sotto l'influenza del Dio Antico Yogg-Saron, impazzendo e cominciando a lottare tra di loro.\nMogu.\nI mogu sono una stirpe di creature di aspetto molto imponente e dai tratti leonini, dotati di innati poteri magici, abitanti del continente di Pandaria; essi erano una delle creazioni dei titani, costruiti per difendere il mondo di Azeroth. Cos\u00ec come tutti gli altri costrutti titanici, anche i mogu furono colpiti dalla Maledizione della Carne che gli Dei Antichi avevano lanciato; inoltre Ra-Den la sentinella titanica che era incaricata di guidarli, smise di occuparsi di loro; le due cose, combinate, gettarono i mogu nel caos, ed essi cominciarono a lottare fra di loro per il potere, in quella che divenne nota come \"Era dei Cento Re\".\nEssa termin\u00f2 quando Lei Shen, detto \"Re del Tuono\", ottenne i poteri di Ra-Den e riun\u00ec i mogu sotto di s\u00e9 formando un vasto impero e schiavizzando una dopo l'altra le altre razze di Pandaria. I mogu crearono anche alcune razze di creature perch\u00e9 li servissero, come i saurok e i grumyan. Dopo la morte di Lei Shen vari imperatori si susseguirono nel dominio dell'impero mogu: sotto il regno dell'imperatore Lao-Fe, 12.000 anni prima della Prima Guerra, i pandaren si misero alla testa di una ribellione delle razze schiavizzate, causando all'improvvisa caduta dell'impero. I mogu furono cos\u00ec costretti a ritirarsi nelle ombre fino al periodo seguente il Cataclisma: riuniti sotto la guida di Xin e supportati dai troll Zandalari, i mogu attaccarono Pandaria, con l'intento di riconquistarla, e anche Lei Shen venne riportato in vita grazie ad antiche magie troll. Lei Shen cadde per\u00f2 ben prsto per mano di avventurieri inviati da Irathion, causando cos\u00ec nuovamente la dispersione dei mogu.\nNaaru.\nI naaru sono una razza di esseri senzienti costituiti da pura energia sacra vivente, nati agli albori dell'universo: essi sono una delle pi\u00f9 pure manifestazioni della Luce in tutta la Grande Oscurit\u00e0. Sono strenui avversari delle forze del Vuoto, nonch\u00e9 nemici giurati della Legione Infuocata, e dispongono di forme di magia e di tecnologia avanzatissime. In rari casi, i naaru possono passare ad uno \"stato oscurato\"; mentre sono cos\u00ec indeboliti, i questi \"naaru oscuri\" emettono energie del Vuoto e consumano le anime che si trovano nelle vicinanze.\nI naaru salvarono i draenei dalle grinfie della Legione Infuocata sul pianeta Argus, arrivando in loro soccorso con la nave dimensionale Genedar, e furono anche responsabili dell'introduzione del culto della Luce Sacra tra gli umani, ai quali apparvero come visioni angeliche. Millenni dopo, i naaru risposero alle richieste d'aiuto di Khadgar e di Velen nella lotta contro la Legione nelle Terre Esterne, inviando A'dal, M'uru e O'ros con la nave dimensionale nota come \"Forte Tempesta\".\nNaga.\nI naga sono una razza di creature anfibie e serpentine che fanno parte delle forze degli Dei Antichi. In origine erano elfi della notte della casta degli Alti Nobili: assieme alla regina Azshara, essi si allearono con la Legione Infuocata durante la Guerra degli Antichi, al termine della quale il Pozzo dell'Eternit\u00e0 implose, causando un cataclisma che li fece sprofondare nel Grande Mare. Azshara strinse cos\u00ec un patto con il Dio Antico N'Zoth, accettando di servirlo in cambio della sopravvivenza: egli quindi li trasform\u00f2, dando loro la forma attuale. Nelle profondit\u00e0 del mare, i naga ricostruirono cos\u00ec la loro civilt\u00e0, con capitale Nazjatar, progettando la vendetta contro gli abitanti della superficie.\nDiecimila anni dopo, su ordine degli Dei Antichi, un contingente di naga guidato da dama Vashj emerse dall'oceano per aiutare Illidan Grantempesta nella sua missione di distruggere il Re dei Lich; essi aiutarono Illidan a recuperare l'Occhio di Sargeras, reclutarono per lui Kael'thas Solealto e i suoi elfi del sangue e lo assistettero nel prendere il controllo delle Terre Esterne, combattendo poi contro il Flagello dei non morti a Corona di Ghiaccio. In quest'ultima battaglia venner\u00f2 per\u00f2 sconfitti, cos\u00ec Illidan e le sue forze si ritirarono nuovamente nelle Terre Esterne, dove i naga presero il controllo delle Paludi di Zangar; qui Vashj venne uccisa, e le sue forze sconfitte, anni dopo da alcuni avventurieri.\nDa l\u00ec in poi, la presenza dei naga in superficie si fa pi\u00f9 consistente; appaiono nella Tundra Boreale, con lo scopo di sciogliere i ghiacci della calotta polare (piano sventato dagli kvaldir) e, dopo il Cataclisma, attaccano gli insediamenti elfici di Rivafosca e Feralas. Occupano inoltre le rovine di Vashj'ir, usandole come base per attaccare il signore elementale dell'acqua Neptulon.\nI naga sono creature anfibie dai tratti serpentini, con una lunga coda al posto delle gambe; molti di essi hanno inoltre subito ulteriori mutazioni a causa delle energie residue del Pozzo dell'Eternit\u00e0 (ad esempio, le streghe del mare hanno serpenti che crescono dal capo come capelli). Maschi e femmine sono caratterizzati da un forte dimorfismo sessuale: mentre i primi sono pi\u00f9 forti e massicci e di aspetto pi\u00f9 bestiale, le seconde sono pi\u00f9 snelle, nonch\u00e9 pi\u00f9 intelligenti e abili con la magia, e di conseguenza la societ\u00e0 naga \u00e8 matriarcale.\nNon morti.\nCon il termine \"non morto\" (o anche \"non-morto\", col trattino; in inglese \"undead\") si indica qualunque creatura che, dopo il decesso, rimane intrappolata in uno stato tra la vita e la morte, solitamente tramite l'utilizzo di magia negromantica; in generale, i non morti sono animati da sentimenti di odio e vendetta e desiderano pi\u00f9 di ogni altra cosa distruggere ci\u00f2 che non possono pi\u00f9 avere, ossia la vita.\nSu Azeroth, i non morti sono apparsi diverse volte nel corso della storia; i primi di cui si abbia testimonianza vennero creati durante la Guerra degli Antichi dai nathrezim, e i necroliti dell'Orda rianimavano gli scheletri gi\u00e0 dalla Prima Guerra. Durante la Seconda Guerra, Gul'dan cre\u00f2 i primi cavalieri della morte, impiantando gli spiriti degli stregoni morti del Concilio dell'Ombra nei corpi dei cavalieri caduti dell'Alleanza; il primo di essi fu Teron Malacarne. L'ingresso trionfale nella storia di Azeroth avvenne dopo la fine della Seconda Guerra, quando Kil'jaeden trasform\u00f2 Ner'zhul nel Re dei Lich: questa nuova entit\u00e0 assoggett\u00f2 gli abitanti dei territori attorno a Corona di Ghiaccio e li mut\u00f2 in non morti tramite una piaga creata appositamente, formando pian piano una grande armata di non morti chiamata Flagello; questo esercito, guidato da Arthas Menethil, invase Lordaeron durante la Terza Guerra, ingrossando le proprie file con ogni sua vittima. In seguito un altro gruppo di non morti, guidato da Sylvanas Ventolesto e noto come \"i Reietti\", si stacc\u00f2 dal Flagello e gli sottrasse progressivamente gran parte del territorio di Lordaeron, entrando anche a far parte dell'Orda. La maggioranza dei non morti fa ora parte dei ranghi di questi due gruppi, ma ne esistono anche diversi altri, oltre a individui indipendenti. \nLe tipologie di non morti sono numerosissime; tra queste si possono citare:\nOgre.\nGli ogre sono una razza di grandi creature dall'indole bruta native di Draenor. Il loro progenitore pi\u00f9 antico \u00e8 Grond, un enorme gigante di pietra che venne creato dal titano Aggramar per combattere le creature vegetali della Crescita Eterna: i frammenti persi da Grond nelle battaglie divennero creature note come \"colossali\", e i frammenti persi dai colossali diedero origine ai \"magnaron\"; questi ultimi, colpiti dalle spore delle creature vegetali, si trasformarono prima in gronn, poi in ogron, e quindi in ogre; lo stesso processo continu\u00f2 per alcuni ogre, trasformandoli in orchi. \nI primi ogre vivevano schiavizzati dagli ogron (a loro volta servitori dei gronn) fino a che, tempo dopo la caduta dell'impero di Apexis, un arakkoa non insegn\u00f2 ad alcuni di loro ad utilizzare la magia arcana; dopo che un ogre di nome Gog riusc\u00ec ad uccidere non un ogron, ma bens\u00ec addirittura diversi gronn, nel giro di breve tempo tutti gli ogre si liberarono dai loro carceriere e si riunirono nell'impero di Goria, con Gog come primo imperatore: l'impero di Goria crebbe generazione dopo generazione, espandendosi su tutta Draenor mentre i gronn e gli ogron venivano cacciati e uccisi. La sua fine giunse quando l'imperatore Molok tent\u00f2 di sottomettere i poteri degli elementi naturali, causando una serie di disastri climatici: gli orchi, che praticavano lo sciamanesimo e che venivano pesantemente colpiti da questi eventi, quindi cominciarono ad attaccarli in bande, smantellando pian piano le loro infrastrutture e attaccando frontalmente solo alla fine, colpendo la capitale di Goria con il potere degli elementi; la furia della magia fu tale che, dopo la battaglia, della citt\u00e0 non rimase pi\u00f9 nulla e, privato del suo cuore, l'impero degli ogre and\u00f2 a disgregarsi e a cedere terreno di fronte agli orchi, con l'eccezione di alcune fortezze come Altomaglio e Lamacurva.\nMolti anni dopo, nonostante l'inimicizia tra le due razze, molti clan di ogre entrarono a far parte della neonata Orda degli orchi; quelli che non lo fecero vennero distrutti. Seguendo l'Orda, gli ogre giunsero ad Azeroth e parteciparono alla Prima e alla Seconda Guerra. Dopo la sconfitta dell'Orda nel secondo conflitto, gli ogre rimasti ad Azeroth si sparpagliarono lungo tutti i Regni Orientali e alcuni raggiunsero anche in qualche modo il continente di Kalimdor; alcuni clan sono successivamente tornati a far parte dell'Orda o dell'Orda Oscura, ma la maggior parte sono indipendenti e generalmente ostili.\nAltri ogre sono rimasti a Draenor, sopravvivendo al cataclisma che ha trasformato il pianeta nelle Terre Esterne; tra questi, caso particolare sono quelli abitanti le Montagne Spinaguzza, che divenuti pi\u00f9 intelligenti grazie ai cristalli dell'impero Apexis e si sono uniti della fazione di Ogri'la, compattandosi contro il gronn Gruul e i suoi servi.\nQuella degli ogre \u00e8 una specie molto variegata. Generalmente sono alti non meno di quattro metri, hanno un aspetto pigro e grasso, che cela per\u00f2 una forza incredibile; la loro pelle pu\u00f2 avere varie tonalit\u00e0 fra cui pesca, rosso, blu e fegato. Hanno di frequente un piccolo corno in testa, e certi individui sono ciclopici. Alcuni ogre hanno due teste invece di una: questa mutazione genetica cominci\u00f2 a manifestarsi quando gli ogre cominciarono ad usare la magia e, poich\u00e9 gli ogre bicefali erano visti come un buon segio ed erano eccezionali incantatori, gli arcanisti dell'impero di Goria riuscirono a replicare il fenomeno anche su ogre gi\u00e0 nati, facendo crescere loro una seconda testa.\nSaurok.\nI saurok sono creature umanoidi lucertoloidi native di Pandaria. La loro razza fu creata dai mogu, modificando magicamente alcune specie di rettili della Vallata dell'Eterna Primavera, con lo scopo di ottenere un esercito di feroci guerrieri sotto il loro controllo. Essi vennero incaricati di pattugliare i confini dell'impero e tenere sotto controllo gli schiavi; col tempo svilupparono una cultura incentrata sulla violenza, la propria superiorit\u00e0 e il disprezzo verso le razze pi\u00f9 deboli.\nDurante il regno dell'imperatore Dojan, i saurok si ribellarono, e i mogu tentarono di distruggerli completamente: ritiratisi nella Giungla di Krasarang, che conoscevano bene, e conoscendo anche le tattiche di guerra dei mogu, i saurok riuscirono a danneggiarli notevolmente, uccidendo anche l'imperatore Dojan II, figlio del precedente. L'impero mogu fu gettato nel caos per un paio d'anni e lasciato fortemente indebolito, cosa che avrebbe permesso poi anche ai pandaren di liberarsi dal loro giogo.\nCol tempo i saurok si sono divisi in svariate trib\u00f9, prendendo dimora nelle parti pi\u00f9 selvagge di Pandaria e divenendo una piaga per gli altri suoi abitanti.\nSenzavolto.\nI senzavolto (\"faceless ones\"), detti nella loro lingua \"n'raqi\", sono un'antica razza di creature nata agli albori di Azeroth dalla materia organica corrotta prodotta dagli Dei Antichi, a cui sono fanaticamente leali. Si tratta di creature umanoidi con tentacoli al posto della bocca, e con braccia partimenti simili a tentacoli. Essi erano i supervisori delle armate degli Dei Antichi (formate da aqir), e molti di essi vennero imprigionati dai titani insieme con gli Dei Antichi.\nI primi senzavolto a ricomparire in superficie di cui si abbia notizia furono quelli imprigionati sotto Azjol-Nerub, a Nordania, liberati per errore dai nerubiani durante la Guerra del Ragno; molti altri riapparvero successivamente, mano a mano che le attivit\u00e0 degli Dei Antichi si fecero pi\u00f9 forti.\nTerrigeni.\nI terrigeni (\"earthen\") sono una delle razze create dai custodi titanici, con lo scopo di plasmare le montagne e scavare nelle profondit\u00e0 della terra (per la precisione, i terrigeni furono il secondo tentativo; dal primo, malriuscito, nacquero i trogg). Si tratta di umanoidi di bassa statura composti di pietra; pur non potendo sanguinare, possono comunque morire.\nCreature dal carattere spigoloso ma di buon cuore, i terrigeni si tenevano perlopi\u00f9 in disparte dalle faccende delle razze di superficie, preferendo occuparsi del compito loro assegnato.\nQuando il custode titanico Loken venne portato alla pazzia dagli Dei Antichi, i suoi servitori aizzarono i vrykul del clan Geloskorn ad attaccare le altre razze, e i terrigeni furono i primi bersagli; in loro soccorso giunsero i custodi Tyr, Archaedas e Ferraya, e poi anche gli Aspetti Draconici, che sconfissero i Geloskorn. La quasi totalit\u00e0 dei terrigeni sopravvissuti al conflitto migr\u00f2 a sud insieme ai tre custodi e ad altre razze, andando infine a stabilirsi a Uldaman (nelle odierne Maleterre) insieme ad alcuni meccagnomi e ai custodi Archaedas e Ferraya, dove rimasero a sorvegliare i dischi di Norgannon. Qui, gran parte dei terrigeni cominci\u00f2 a manifestare i sintomi della Maledizione della Carne, una degenerazione creata dagli Dei Antichi che trasformava i soggetti colpiti in creature di carne e sangue: la maggioranza di essi chiese quindi di essere messa in stasi fino a che non si fosse trovata una cura, e Archaedas acconsent\u00ec.\nConvinti da Krasus, alcuni terrigeni parteciparono alla Guerra degli Antichi a fianco della resistenza degli elfi della notte; non \u00e8 chiaroda qualche parte del mondo arrivassero. Oltre ad Uldaman, alcuni terrigeni erano sicuramente presenti anche a Ulduar (a Nordania) e Uldum. Quando la Separazione colp\u00ec Azeroth alla fine della guerra, i terrigeni che erano ancora svegli all'interno di questi complessi ne furono molto colpiti, empatizzando con il dolore provato dal pianeta, e si ritirarono nelle profondit\u00e0 della terra, ibernandosi a loro volta.\n2.500 anni prima della Prima Guerra, l'ultima meccagnoma rimasta ad Uldaman liber\u00f2 dalla stasi i terrigeni che si trovavano l\u00ec; essi, completamente mutati dalla Maledizione della Carne, si era trasformati in nani.\nTol'vir.\nI tol'vir sono una delle razze create dai titani per sorvegliare il mondo di Azeroth dopo la loro partenza; sono simili a centauri, ma con fattezze feline, e alcuni sono anche dotati di un paio d'ali.\nI tol'vir che abitavano ad Azjol-Nerub (a Nordania) vennero schiavizzati dai nerubiani, che li usarono contro il Flagello durante la Guerra del Ragno, e caddero successivamente sotto il controllo del Re dei Lich, divenendo noti come \"distruttori d'ossidiana\"; anche i tol'vir di Ahn'Qiraj vennero sottomessi, in questo caso dai qiraji. \nGli ultimi tol'vir liberi risiedono a Uldum, nel sud di Kalimdor: essi furono per\u00f2 colpiti dalla Maledizione della Carne degli Dei Antichi che, oltre a trasformare la loro pietra in carne, pare aver avuto anche l'effetto di privarli delle ali. In seguito al Cataclisma, alcune trib\u00f9 di tol'vir si allearono con gli Dei Antichi per riavere la loro forma originaria, mentre altre (le trib\u00f9 di Orsis e Ramkahen) rifiutarono. La trib\u00f9 di Orsis venne distrutta mentre i Ramkahen, con l'aiuto dell'Orda e dell'Alleanza, riuscirono a respingere e sconfiggere le forze nemiche capitanate dal signore dell'aria Al'Akir.\nTrogg.\nI trogg sono piccoli umanoidi alti poco pi\u00f9 di uno gnomo, rozzi, primitivi e violenti, generalmente privi dell'intelligenza necessaria per apprendere la magia arcana ma astuti in battaglia. Essi furono il primo tentativo dei custodi titanici, andato storto, di creare i terrigeni: pur considerando i trogg problematici, i custodi decisero di non distruggerli e di sigillarli a Uldaman, nelle Maleterre. Esattamente come i terrigeni, anche i trogg originali erano fatti di pietra, e alla stessa maniera vennero influenzati dalla Maledizione della Carne, che li trasform\u00f2 nelle creature attuali. Risvegliati millenni dopo dagli scavi troppo in profondit\u00e0 dei nani, i trogg si sono rapidamente sparsi per tutta Khaz Modan, diventando un notevole problema per i suoi abitanti. Data la loro natura, i trogg non hanno mai elaborato piani grandiosi per danneggiare i nani e i loro alleati; tuttavia, durante la Terza Guerra, i trogg riuscirono ad invadere la citt\u00e0 di Gnomeregan, costringendo re Gelbin Meccatork e tutta la popolazione gnomica sopravvissuta ad evacuare.\nTuskarr.\nI tuskarr sono una razza di trichechi umanoidi nativi del continente di Nordania; i maschi appaiono generalmente piuttosto tozzi e robusti, con folti baffi e due lunghe zanne rivolte verso il basso (l'aspetto delle femmine \u00e8 ignoto, dato che non sono mai state raffigurate). I tuskarr sembrano essere legati al clima rigido di Nordania, e se lo lasciano muoiono dopo pochi giorni.\nI tuskarr vivono in vari villaggi lungo le coste di Nordania; l'insediamento pi\u00f9 grande \u00e8 Kaskala, nella Tundra Boreale. L'aspetto centrale della societ\u00e0 tuskarr \u00e8 la pesca e, in particolare, la caccia alla balena: l'abilit\u00e0 di un tuskarr nella pesca \u00e8 importantissima, e ne determina anche la posizione sociale. Si sa poco sulla religione dei tuskarr, oltre al fatto che venerano alcuni spiriti non meglio identificati, come ad esempio Issliruk, Tayutka, Karkut e Oacha'noa.\nDurante gli eventi di \"Wrath of the Lich King\", molti villaggi di tuskarr sono stati attaccati dagli kvaldir, inclusa Kaskala; alcuni insediamenti sono stati completamente sterminati, come Tualiq all'Approdo di Hrothgar e Pal'ea nella Tundra Boreale.\nVal'kyr.\nLe val'kyr sono gli spiriti tormentati di donne vrykul, che sono in grado di entrare e uscire liberamente dalle Terretetre; la prima di esse, Helya, era una custode titanica che venne trasformata in val'kyr contro la sua volont\u00e0 dal custode Odyn, e da lui costretta ad impartire lo stesso fato ad altre \"prescelte\". Helya riusc\u00ec a liberarsi dal controllo di Odyn grazie al custode Loken e cre\u00f2 per s\u00e9 stessa e per le altre val'kyr un nuovo reame chiamato Helheim, legato alle nebbie e agli oceani di Azeroth.\nMolti anni dopo, il Re dei Lich scopr\u00ec dell'esistenza delle val'kyr dai vrykul che aveva inglobato nel Flagello; dopo numerosi tentativi, riusc\u00ec a sua volta a creare delle val'kyr, aumentando incredibilmente la propria capacit\u00e0 di controllare la magia negromantica. Dopo che Bolvar Domadraghi sostitu\u00ec Arthas nel ruolo di Re dei Lich, queste val'kyr si liberarono dal suo controllo legandosi invece a Sylvanas Ventolesto: questo permise alla regina banshee di rimpolpare le file dei Reietti.\nVerrospini.\nI verrospini (\"quilboar\" o \"quillboar\", dalle parole inglesi \"quill\", \"spina\", e \"boar\", \"cinghiale\") sono degli umanoidi con fattezze da cinghiale nativi di Kalimdor, in particolar modo diffusi a Durotar, Mulgore, nelle Savane e nei Millepicchi. I verrospini venerano un dio-cinghiale, Agamaggan, di cui sono i discendenti, che per\u00ec durante la Guerra degli Antichi: il suo corpo cadde nel luogo dove si trova ora la capitale dei verrospini, Lamaspina. I verrospini prendono dimora in zone infestate da enormi piante simili a rovi che sono nate, secondo la leggenda, dal sangue di Agamaggan.\nHanno sempre combattuto con i tauren e i centauri per il cibo e il territorio e, dall'arrivo degli orchi a Kalimdor, i verrospini sono divenuti alcuni fra i loro peggiori nemici. Sono assai feroci, e ogni verrospino \u00e8 estremamente leale alla sua trib\u00f9.\nVrykul.\nI vrykul sono i discendenti dei vrykul di ferro, una delle razze create dai custodi titanici, che avevano il compito di sorvegliare le loro altre creazioni, stazionati in quella che sarebbe poi divenuta Nordania. Dopo la scomparsa dei custodi, i vrykul di ferro si divisero in vari clan e ben presto vennero colpiti dalla Maledizione della Carne creata dagli Dei Antichi, cominciando a trasformarsi in creature di carne e sangue. Il pi\u00f9 bellicoso dei clan vrykul, il clan Geloskorn, istigato e supportato da Ignis e Vulkhan, due malvagi costrutti creati dal custode Loken, si lanci\u00f2 in una guerra di conquista, attaccando i vicini terrigeni; in soccorso di costoro giunsero dapprima i custodi Tyr, Archaedas e Ferraya, e poi anche gli Aspetti Draconici, che sconfissero i Geloskorn e li misero a dormire un letargo magico eterno. Questi tre custodi portarono poi con s\u00e9 verso sud alcuni vrykul, i quali si stabilirono nelle Radure di Tirisfal.\nUno dei clan rimasti a Nordania, lo Scorticadraghi, venne colpito pi\u00f9 duramente degli altri dalla Maledizione della Carne, e le donne cominciarono a partorire bambini \"piccoli e deformi\" e il loro re, Ymiron, ordin\u00f2 che fossero tutti uccisi; alcuni genitori, rifiutandosi di compiere un simile gesto, li allevarono di nascosto e poi li portarono dai vrykul delle Radure di Tirisfal: questi bambini si sarebbero col tempo evoluti negli umani. \nQuando, millenni dopo, il Re dei Lich giunse a Corona di Ghiaccio, scopr\u00ec i Geloskorn addormentati e decise di approfittarne: i suoi servitori li uccisero nel sonno cos\u00ec da poterli rianimare come non morti, inglobandoli nelle file del neonato Flagello.\nGli spiriti dei vrykul che muoiono valorosamente in battaglia vengono portati dalle val'kyr nelle Sale del Valore, al cospetto del custode titanico Odyn, andando a formare l'esercito dei \"valarjar\"; tuttavia, le val'kyr fedeli a Helya e gli kvaldir sottraggono alcune di queste anime a Odyn portandole a Helheim, dove vengono trasformate a loro volta in kvaldir. \nKvaldir.\nGli kvaldir sono gli spiriti di vrykul morti che sono stati mutati dalle energie oscure di Helheim, il reame di Helya e delle sue val'kyr; maledetti e animati unicamente da cattiveria, gli kvaldir sono divenuti tutt'uno con la nebbia marina e la marea, e sono spinti a razziare le coste di Azeroth per l'eternit\u00e0. Essi attaccano senza distinzione qualunque razza con cui entrino in contatto, come ad esempio tuskarr e naga; dopo il Cataclisma, gli kvaldir presero il controllo della citt\u00e0 sommersa di Vashj'ir, prima di essere respinti dai naga e dai loro alleati senzavolto.\nQuando muoiono, la magia che tiene assieme il loro corpo deflagra, lasciando dietro di s\u00e9 solo, sabbia e alghe e ci\u00f2 che l'individuo portava con s\u00e9.\nWorgen.\nCon il termine \"worgen\" si indicano quegli individui, principalmente umani ed elfi della notte, colpiti da una maledizione che ne causa la trasformazione in lupi antropomorfi (analoghi ai lupi mannari). I primi worgen nacquero in seguito alla Guerra degli Antichi, quando il druidismo si diffuse fra gli elfi della notte: all'epoca nacquero diversi \"tipi\" di druido e i membri di una di queste scuole druidiche, detti \"druidi del branco\", seguaci del dio-lupo Goldrinn, erano in grado di trasformarsi in lupi: la trasformazione, per\u00f2, portava druidi del branco a comportamenti selvaggi a cui era difficile resistere, e quindi l'arcidruido Malfurion Grantempesta proib\u00ec loro di continuare a praticarla. Essi continuarono a trasformarsi in segreto e, sotto la guida di Ralaar Zannalunga, cercarono di usare un artefatto chiamato \"Falce di Elune\" per controllare la trasformazione; l'effetto fu per\u00f2 l'opposto di quello sperato, ed essi vennero trasformati in bestiali umanoidi dalle fattezze di lupo, gli \"worgen\" incapaci di distinguere amici e nemici. Gli altri elfi della notte feriti dagli worgen contraevano la maledizione, trasformandosi in worgen a loro volta cos\u00ec Malfurion li rinchiuse tutti nel Sogno di Smeraldo.\nGli worgen rimasero nel Sogno per moltissimi anni fino a che, durante la Terza Guerra il Flagello dei non morti invase Lordaeron; esortato da Genn Mantogrigio, re di Gilneas, il mago Arugal evoc\u00f2 gli worgen per combattere le orde non morte; cos\u00ec com'era avvenuto millenni prima, anche in questo caso gli worgen attaccarono tutti senza distinzione, e finorono per trasmettere la loro maledizione agli abitanti di Gilneas, incluso lo stesso Mantogrigio. Impazzito per i sensi di colpa, Arugal adott\u00f2 gli worgen come suoi figli e si ritir\u00f2 nel Forte di Zannascura, nella Selva Pinargento. Circa nello stesso periodo in cui Arugal evocava gli worgen a Lordaeron, la sentinella elfa della notte utilizz\u00f2 la Falce di Elune per evocare gli worgen a Valtetra, perch\u00e9 l'aiutassero a liberarla dai demoni. Rendendosi conto di star perdendo il controllo su di loro, e avendo sentito parlare di Arugal, Velinde decise di andare a parlare con lui e salp\u00f2 per i Regni Orientali; approdata a Baia del Bottino, nel Capo di Rovotorto, Velinde risal\u00ec verso nord, ma a Boscovespro venne intercettata e uccisa da uno worgen, e la falce rimase sepolta in una vecchia miniera; qui venne rinvenuta da umano di nome Jitters, e una volta dissotterrata riprese ad evocare gli worgen che infestarono la regione.\nNel frattempo, gli abitanti di Gilneas tentavano disperatamente di arginare gli worgen, le cui aggressioni erano organizzate da un culto guidato da Ralaar Fangfire, che voleva riottenere la Falce di Elune (che era giunta nel frattempo sino a Gilneas). A questo si aggiunsero i Reietti che, in nome dell'Orda, cominciarono ad invadere il regno. In soccorso del regno giunsero i druidi degli elfi della notte, che insegnarono agli worgen gilneani un modo permanente per controllare la propria trasformazione, ed entrarono a far parte dell'Alleanza.\nLa maledizione degli worgen viene solitamente trasmessa tramite il morso, ma pu\u00f2 anche essere lanciata come un incantesimo. Le persone colpite dalla maledizione degli worgen acquisiscono, come effetto collaterale, una profonda resistenza alla necromanzia, e sono molto pi\u00f9 difficile da rianimare come non morti.\nAltre razze e creature.\nCreature non senzienti.\nNell'universo di Warcraft sono presenti innumerevoli creature animali. Alcune sono largamente ispirate ad altre realmente esistenti, senza alcuna modifica o con cambiamenti irrisori: vi sono ad esempio iene, cinghiali, scimmie, nonch\u00e9 altre ispirate a creature estinte, come mammut, raptor e altri dinosauri. Altre creature invece presentano caratteristiche di animali reali esagerate o solo in parte: esistono ad esempio vespe, ragni e falene grandi quasi quanto un uomo, vegetali semoventi e zebre cornute. Proliferano anche creature prese dai pi\u00f9 svariati folklori e mitologie (salamandre, roc, cani a due teste, couatl e kraken), come anche esseri completamente inventati. Fra le specie pi\u00f9 rilevanti si possono citare:"}
{"id": "3342838", "revid": "1494169", "url": "https://it.wikipedia.org/wiki?curid=3342838", "title": "Kongens Nytorv", "text": ""}
{"id": "3342840", "revid": "47767", "url": "https://it.wikipedia.org/wiki?curid=3342840", "title": "Aqir", "text": ""}
{"id": "3342841", "revid": "1305772", "url": "https://it.wikipedia.org/wiki?curid=3342841", "title": "Kontula", "text": ""}
{"id": "3342842", "revid": "47767", "url": "https://it.wikipedia.org/wiki?curid=3342842", "title": "Qiraji", "text": ""}
{"id": "3342843", "revid": "47767", "url": "https://it.wikipedia.org/wiki?curid=3342843", "title": "Silithid", "text": ""}
{"id": "3342844", "revid": "47767", "url": "https://it.wikipedia.org/wiki?curid=3342844", "title": "Arakkoa", "text": ""}
{"id": "3342845", "revid": "1305772", "url": "https://it.wikipedia.org/wiki?curid=3342845", "title": "Koroneia", "text": ""}
{"id": "3342846", "revid": "47767", "url": "https://it.wikipedia.org/wiki?curid=3342846", "title": "Kodo", "text": ""}
{"id": "3342849", "revid": "47767", "url": "https://it.wikipedia.org/wiki?curid=3342849", "title": "Makrura", "text": ""}
{"id": "3342852", "revid": "47767", "url": "https://it.wikipedia.org/wiki?curid=3342852", "title": "Quilboar", "text": ""}
{"id": "3342853", "revid": "834", "url": "https://it.wikipedia.org/wiki?curid=3342853", "title": "K\u014dtetsu", "text": ""}
{"id": "3342854", "revid": "47767", "url": "https://it.wikipedia.org/wiki?curid=3342854", "title": "Senzavolto", "text": ""}
{"id": "3342856", "revid": "339392", "url": "https://it.wikipedia.org/wiki?curid=3342856", "title": "Kozuke (provincia)", "text": ""}
{"id": "3342859", "revid": "47767", "url": "https://it.wikipedia.org/wiki?curid=3342859", "title": "Sporeling", "text": ""}
{"id": "3342860", "revid": "47767", "url": "https://it.wikipedia.org/wiki?curid=3342860", "title": "Tol'vir", "text": ""}
{"id": "3342862", "revid": "1305772", "url": "https://it.wikipedia.org/wiki?curid=3342862", "title": "Krasin", "text": ""}
{"id": "3342863", "revid": "47767", "url": "https://it.wikipedia.org/wiki?curid=3342863", "title": "Tuskarr", "text": ""}
{"id": "3342864", "revid": "729019", "url": "https://it.wikipedia.org/wiki?curid=3342864", "title": "Sindrome di Leigh", "text": "La sindrome di Leigh conosciuta anche come encefalopatia necrotizzante subacuta \u00e8 una malattia della prima infanzia caratterizzata da acidosi lattica, interruzione dello sviluppo psicomotorio, problemi di alimentazione, convulsioni, paralisi extraoculare e debolezza con ipotonia. La morte solitamente insorge entro uno o due anni dalla nascita. All'esame istologico si osservano aree bilaterali e parzialmente simmetriche di distruzione del tessuto cerebrale con aspetto spongiforme e proliferazione vasale, le aree pi\u00f9 colpite sono la sostanza grigia periventricolare del mesencefalo, il tegmento del ponte e le regioni periventricolari del talamo e dell'ipotalamo.\nLa maggior parte dei casi sono ereditari con trasmissione autosomico-recessiva e mostrano una ridotta attivit\u00e0 del complesso IV (citocromo C ossidasi) della fosforilazione ossidativa mitocondriale, oppure, nella maggior parte dei casi, la mutazione interessa una proteina necessaria per l'assemblaggio di questo complesso della fosforilazione ossidativa, piuttosto che una componente strutturale dello stesso.\nAltri casi con quadro clinico e caratteristiche anatomopatologiche simili sono stati messi in relazione a deficit di altri complessi della catena respiratoria cos\u00ec come a mutazioni di mtDNA-tRNA; curiosamente, la mutazione puntiforme del gene mitocondriale per l'ATPasi della subunit\u00e0 6 del complesso V (T8993G) pu\u00f2 causare una forma ereditaria materna della sindrome di Leigh. In questa forma l'eteroplasmia fa s\u00ec che i mitocondri con questa mutazione siano pressoch\u00e9 gli unici presenti. Quando c'\u00e8 un grado di eteroplasmia maggiore rispetto ai mitocondri normali, la malattia assume un differente quadro clinico e autoptico, con \"neuropatia\", \"atassia\", e \"retinite pigmentosa\"."}
{"id": "3342865", "revid": "47767", "url": "https://it.wikipedia.org/wiki?curid=3342865", "title": "Vrykul", "text": ""}
{"id": "3342867", "revid": "592396", "url": "https://it.wikipedia.org/wiki?curid=3342867", "title": "Encefalopatia necrotizzante subacuta", "text": ""}
{"id": "3342868", "revid": "1305772", "url": "https://it.wikipedia.org/wiki?curid=3342868", "title": "Kristineberg", "text": ""}
{"id": "3342869", "revid": "47767", "url": "https://it.wikipedia.org/wiki?curid=3342869", "title": "Kvaldir", "text": ""}
{"id": "3342870", "revid": "47767", "url": "https://it.wikipedia.org/wiki?curid=3342870", "title": "Trogg", "text": ""}
{"id": "3342871", "revid": "47767", "url": "https://it.wikipedia.org/wiki?curid=3342871", "title": "Magnatauri", "text": ""}
{"id": "3342872", "revid": "47767", "url": "https://it.wikipedia.org/wiki?curid=3342872", "title": "Saber", "text": ""}
{"id": "3342873", "revid": "47767", "url": "https://it.wikipedia.org/wiki?curid=3342873", "title": "Nightsaber", "text": ""}
{"id": "3342874", "revid": "47767", "url": "https://it.wikipedia.org/wiki?curid=3342874", "title": "Frostsaber", "text": ""}
{"id": "3342875", "revid": "592396", "url": "https://it.wikipedia.org/wiki?curid=3342875", "title": "Malattia di leigh", "text": ""}
{"id": "3342876", "revid": "47767", "url": "https://it.wikipedia.org/wiki?curid=3342876", "title": "Moonkin", "text": ""}
{"id": "3342877", "revid": "47767", "url": "https://it.wikipedia.org/wiki?curid=3342877", "title": "Wildkin", "text": ""}
{"id": "3342878", "revid": "47767", "url": "https://it.wikipedia.org/wiki?curid=3342878", "title": "Owlbear", "text": ""}
{"id": "3342879", "revid": "1305772", "url": "https://it.wikipedia.org/wiki?curid=3342879", "title": "Kulosaari", "text": ""}
{"id": "3342880", "revid": "1543377", "url": "https://it.wikipedia.org/wiki?curid=3342880", "title": "Garmin G1000", "text": "Il Garmin G1000 \u00e8 un sistema avionico digitale integrato prodotto dalla Garmin utilizzato su velivoli dell'aviazione generale e aviogetti di piccole dimensioni di recente costruzione.\nIn questo sistema, i principali strumenti di bordo sono rappresentati su due (tre per aerei con doppio pilota) schermi a cristalli liquidi, rimpiazzando la classica strumentazione analogica che rimane limitata a pochi strumenti essenziali per il proseguimento in sicurezza del volo in caso di completa avaria del sistema integrato digitale.\nComponenti.\nLa configurazione minima di un sistema G1000 prevede un primary flight display (PFD) ed un multifunction display (MFD). Sul PFD vengono riportate tutte le informazioni primarie di navigazione, tra cui indicazioni di assetto, velocit\u00e0 e altitudine. Sull'MFD, invece, possono essere rappresentate informazioni grafiche sulla rotta attuale e prevista integrate da dati cartografici ed informazioni meteorologiche provenienti da stazioni a terra o dal radar di bordo, oltre a mostrare, quando necessario, i parametri di funzionamento degli impianti e sistemi installati sul velivolo. Gli schermi sono interconnessi tra loro e con l'unit\u00e0 avionica integrata (GIA) mediante un bus di comunicazione dati ad alta velocit\u00e0.\nA seconda della configurazione adottata o del tipo di velivolo sul quale viene installato possono essere presenti altri componenti:\nPrimary flight display (PFD).\nIl Primary Flight Display mostra le rappresentazioni degli strumenti di navigazione primari quali indicatore di velocit\u00e0, altimetro, direzionale ed orizzonte artificiale. Una piccola mappa di navigazione pu\u00f2 essere mostrata in un angolo dello schermo, mentre i pulsanti e nottolini del PFD possono essere usati per inserire i codici nel transponder o inserire ed attivare i piani di volo. Il PFD \u00e8 anche in grado di mostrare, in forma compatta, anche le informazioni normalmente presentate sull'MFD in caso di avaria di quest'ultimo.\nMulti-function display (MFD).\nLo schermo multifunzione mostra tipicamente una mappa di navigazione sulla parte destra e i parametri di funzionamento del motore (EICAS) sulla sinistra. Le altre schermate disponibili sull'MFD consistono in men\u00f9 di configurazione e diagnostica, informazioni sugli aeroporti pi\u00f9 vicini e relative radioassistenze, informazioni meteo ottenute da stazioni di terra o dal radar di bordo e il sistema di allerta del traffico ed elusione di collisione (TCAS).\nUnit\u00e0 integrate.\nIl sistema modulare G1000 si compone di diverse unit\u00e0 integrate.\nGIA Integrated Avionics Unit.\nL'unit\u00e0 avionica integra gli apparati radio VHF per la navigazione e le comunicazioni. Include anche il modulo GPS.\nGMA Audio Panel.\nSul pannello audio sono presenti i pulsanti e nottolini necessari ai piloti per selezionare le frequenze radio.\nGDC Air Data Computer.\nL'air data computer \u00e8 l'unit\u00e0 digitale che elabora i dati provenienti dai tubi di Pitot e dalle prese statiche. Fornisce informazioni sull'altitudine, velocit\u00e0 indicata, velocit\u00e0 variometrica e temperatura esterna alle unit\u00e0 grafiche (GDU) per le rappresentazioni relative sugli schermi del pilota (PFD e MFD).\nGMU Magnetometro.\nIl magnetometro fornisce la prua del velivolo ed \u00e8 la versione digitale della bussola.\nGRS Attitude and Heading Reference System (AHRS).\nIl modulo GRS usa dei sensori senza parti in movimento per determinare l'assetto, il rateo di virata e di imbardata. Inoltre, elaborando i dati forniti dal GPS e dal magnetometro, sostituisce la classica girobussola a giroscopio per indicare la rotta del velivolo.\nGEA Engine/Airframe Unit.\nL'unit\u00e0 GEA \u00e8 dedicata all'acquisizione dei parametri motore e del livello carburante nei serbatoi alari. Questi dati vengono poi passati all'unit\u00e0 avionica integrata (GIA).\nGTX Transponder.\nIl modulo GTX fornisce al transponder la possibilit\u00e0 di scambiare comunicazioni di traffico in Mode S con gli enti ATC o altri aeromobili in volo.\nImpiego operativo.\nIl Garmin G1000 \u00e8 certificato su diversi aerei di aviazione generale di recente costruzione tra cui Beechcraft, Cessna, Diamond, Cirrus Design, Mooney e Piper. Il G1000 \u00e8 anche usato su piccoli business jet tra cui il Cessna Citation Mustang, Embraer Phenom 100 and Embraer Phenom 300, HondaJet, e PiperJet.\nQuesto sistema pu\u00f2 anche essere montato, con opportune modifiche (vedi service bulletin o STC), su velivoli non originariamente predisposti come il Beechcraft King Air.\nEVS/SVT.\nIl G1000 \u00e8 compatibile con le ultime tecnologie di visione sintetica. La \"enhanced vision\" (o visione migliorata) usa termocamere per generare immagini in tempo reale dell'ambiente circostante anche in caso di condizioni meteorologiche avverse o comunque in caso di limitata visibilit\u00e0.\nLa tecnologia per la visione sintetica, invece, permette di generare immagini che riproducono l'ambiente circostante in forma tridimensionale sulla base dei dati ricavati da un archivio cartografico digitale contenuto nella memoria del sistema."}
{"id": "3342883", "revid": "834", "url": "https://it.wikipedia.org/wiki?curid=3342883", "title": "Lago Salato", "text": ""}
{"id": "3342885", "revid": "1305772", "url": "https://it.wikipedia.org/wiki?curid=3342885", "title": "Landsting", "text": ""}
{"id": "3342889", "revid": "1543377", "url": "https://it.wikipedia.org/wiki?curid=3342889", "title": "Co Rentmeester", "text": "Trasferitosi negli Stati Uniti nel 1960, si laurea presso l'Art Center College of Design di Los Angeles nel 1965 ed inizia immediatamente a lavorare come fotografo freelance per il \"Time\".\nNel 1967 vince il World Press Photo of the Year, grazie ad una fotografia scattata in Vietnam durante la guerra. Fu la prima fotografia a colori a vincere il premio. Pochi mesi dopo, Rentmeester fu ferito da un vietcong.\nTorn\u00f2 negli Stati Uniti nel 1969, ed in seguito Co Rentmeester ha lavorato per numerose testate internazionali come \"The New York Times\", \"Stern\" e \"Sports Illustrated\"."}
{"id": "3342894", "revid": "1305772", "url": "https://it.wikipedia.org/wiki?curid=3342894", "title": "Langara", "text": ""}
{"id": "3342895", "revid": "834", "url": "https://it.wikipedia.org/wiki?curid=3342895", "title": "L\u00e1ngara", "text": ""}
{"id": "3342897", "revid": "1305772", "url": "https://it.wikipedia.org/wiki?curid=3342897", "title": "Larry Scott", "text": ""}
{"id": "3342901", "revid": "647919", "url": "https://it.wikipedia.org/wiki?curid=3342901", "title": "Province unite italiane", "text": ""}
{"id": "3342904", "revid": "1305772", "url": "https://it.wikipedia.org/wiki?curid=3342904", "title": "Lathi", "text": ""}
{"id": "3342905", "revid": "709565", "url": "https://it.wikipedia.org/wiki?curid=3342905", "title": "BAFTA al miglior film d'animazione", "text": "Il BAFTA al miglior film d'animazione (\"BAFTA Award for Best Animated Film\") \u00e8 un premio annuale, promosso dal BAFTA a partire dal 2006.\nIl premio \u00e8 attribuito alle pellicole prodotte nell'anno precedente."}
{"id": "3342907", "revid": "1305772", "url": "https://it.wikipedia.org/wiki?curid=3342907", "title": "Laurentina", "text": ""}
{"id": "3342908", "revid": "834", "url": "https://it.wikipedia.org/wiki?curid=3342908", "title": "Lavandare (Pascoli)", "text": ""}
{"id": "3342910", "revid": "1305772", "url": "https://it.wikipedia.org/wiki?curid=3342910", "title": "Leave", "text": ""}
{"id": "3342913", "revid": "2021228", "url": "https://it.wikipedia.org/wiki?curid=3342913", "title": "No Boundaries", "text": ""}
{"id": "3342918", "revid": "1305772", "url": "https://it.wikipedia.org/wiki?curid=3342918", "title": "Ledru-Rollin", "text": ""}
{"id": "3342920", "revid": "1305772", "url": "https://it.wikipedia.org/wiki?curid=3342920", "title": "Leninskaja", "text": ""}
{"id": "3342921", "revid": "834", "url": "https://it.wikipedia.org/wiki?curid=3342921", "title": "Leonard Williams (pilota)", "text": ""}
{"id": "3342923", "revid": "110157", "url": "https://it.wikipedia.org/wiki?curid=3342923", "title": "Punta Ester", "text": "La Punta Ester \u00e8 una montagna di 3790 m s.l.m. delle Alpi Pennine, e fa parte della cresta delle Grandes Murailles, sullo spartiacque tra la Valtournenche e la Valpelline.\nSalita alla vetta.\nSi pu\u00f2 raggiungere la vetta partendo dalla Valpelline e servendosi del Bivacco T\u00eate des Ro\u00e9ses. In alternativa si pu\u00f2 partire dalla Valtournenche e servirsi del Bivacco Balestreri e del Bivacco Ratti."}
{"id": "3342924", "revid": "1494169", "url": "https://it.wikipedia.org/wiki?curid=3342924", "title": "Leoncino", "text": ""}
{"id": "3342926", "revid": "124914854", "url": "https://it.wikipedia.org/wiki?curid=3342926", "title": "Iven Austb\u00f8", "text": "Carriera.\nClub.\nAustb\u00f8 inizi\u00f2 la carriera professionistica nel Viking e debutt\u00f2 nell'Eliteserien il 3 ottobre 2004, nella partita pareggiata per due a due contro il Bod\u00f8/Glimt: entr\u00f2 in sostituzione di Frode Olsen. Gioc\u00f2 pochi incontri negli anni seguenti, mentre soltanto nell'Eliteserien 2007 ottenne maggiore spazio: fu infatti schierato in 17 gare.\nNel 2008, pass\u00f2 allo Stab\u00e6k: esord\u00ec il 12 maggio dello stesso anno, in una partita dell'edizione stagionale della Coppa di Norvegia, nel successo per quattordici a zero della sua squadra contro il Vestfossen. Il 26 ottobre gioc\u00f2 anche il primo match di campionato con la nuova maglia, quando subentr\u00f2 a Jon Knudsen nel successo per sei a due sul V\u00e5lerenga. In quella stagione, la sua squadra vinse il campionato. Austb\u00f8 fu in panchina anche nella Superfinalen del 2009, vinta sempre dallo Stab\u00e6k sul V\u00e5lerenga.\nIl 12 gennaio 2011 fu reso noto il suo passaggio al Sandefjord. Il 19 novembre 2013, il Viking ufficializz\u00f2 l'ingaggio di Austb\u00f8, che si leg\u00f2 al club con un contratto biennale.\nNazionale.\nAustb\u00f8 gioc\u00f2 11 partite per la , tra il 2004 e il 2006. Debutt\u00f2 il 17 agosto 2004, nella sconfitta per tre a due contro il ."}
{"id": "3342930", "revid": "1305772", "url": "https://it.wikipedia.org/wiki?curid=3342930", "title": "Roquetes (disambigua)", "text": ""}
{"id": "3342937", "revid": "1305772", "url": "https://it.wikipedia.org/wiki?curid=3342937", "title": "Lesseps", "text": ""}
{"id": "3342942", "revid": "767487", "url": "https://it.wikipedia.org/wiki?curid=3342942", "title": "Fr\u00e9d\u00e9ric Sammaritano", "text": ""}
{"id": "3342947", "revid": "110157", "url": "https://it.wikipedia.org/wiki?curid=3342947", "title": "Punta Lioy", "text": "La Punta Lioy \u00e8 una montagna di 3816 m s.l.m. delle Alpi Pennine, in Valle d'Aosta. Fa parte delle Grandes Murailles, sullo spartiacque tra la Valpelline e la Valtournenche.\nAscensioni.\nSi pu\u00f2 raggiungere la vetta partendo dalla Valpelline o dalla Valtournenche servendosi del bivacco Paoluccio o del bivacco Ratti."}
{"id": "3342961", "revid": "47767", "url": "https://it.wikipedia.org/wiki?curid=3342961", "title": "Taunka", "text": ""}
{"id": "3342966", "revid": "716642", "url": "https://it.wikipedia.org/wiki?curid=3342966", "title": "Tayfun Korkut", "text": "Carriera.\nClub e allenatore.\nNato in Germania da una famiglia turca, debutta tra i professionisti negli Stuttgarter Kickers nel 1994; l'anno seguente si trasferisce ai turchi del Fenerbah\u00e7e, dove rimane per cinque stagioni vincendo il campionato turco nel 1996.\nNel 2000 passa agli spagnoli della Real Sociedad, che nel 2003 arriva al secondo posto nella Primera Divisi\u00f3n. Al termine di quella stessa stagione passa all'Espanyol per una stagione.\nNel 2004 torna in Turchia, per un anno al Be\u015fikta\u015f e poi per uno al Gen\u00e7lerbirli\u011fi, dove chiude la sua carriera calcistica. Tayfun, quindi, diventa allenatore.\nDopo molti anni da collaboratore Tayfun viene nominato tecnico dell' nell'aprile 2014; la sua missione \u00e8 salvare la squadra. Tayfun riesce a stabilire la permanenza in Bundesliga dell'Hannover e per questo \u00e8 riconfermato anche per la successiva stagione. La stagione 2014-15 parte bene: nel girone d'andata la sua squadra \u00e8 a met\u00e0 classifica, quindi in una zona tranquilla. Ma nel girone di ritorno l'Hannover subisce un incredibile calo e una lunga serie negativa porta la squadra tedesca al penultimo posto in classifica. Tayfun, quindi, viene esonerato dall'Hannover e rimpiazzato da Frontzeck che salver\u00e0 la squadra.\nNel giugno 2016 viene ingaggiato dal nella seconda divisione tedesca ma a fine dicembre viene esonerato.\nIl 6 marzo 2017 subentra sulla panchina del Bayer Leverkusen in Bundesliga.\nL'8 ottobre 2018, in seguito alla quarta sconfitta conseguita per mano dell', viene esonerato dallo .\nIl 29 novembre 2021 viene ingaggiato dall' per sosituire P\u00e1l D\u00e1rdai.\nNazionale.\nHa debuttato nella nazionale turca a ventuno anni: ha partecipato ad Euro 1996 ed Euro 2000.\nComplessivamente ha totalizzato 42 presenze ed una rete."}
{"id": "3342967", "revid": "139907", "url": "https://it.wikipedia.org/wiki?curid=3342967", "title": "Jakob Wassermann", "text": "Biografia.\nDopo aver terminato gli studi alla Realschule di F\u00fcrth, Wassermann sarebbe dovuto diventare commerciante come il padre, merciaio ebreo e fabbricante di giocattoli di poco successo. Nel 1890 interrompe invece il praticantato, iniziato a Vienna presso lo zio Alfred Traub, per seguire la propria vocazione letteraria. Dopo un anno di servizio militare a W\u00fcrzburg lavora per breve tempo in un'assicurazione, trascorre un periodo di vagabondaggio nel Sud della Germania, per trovare poi impiego come segretario dello scrittore Ernst von Wolzogen e, per sua intermediazione, nel 1896 conosce a Monaco l'editore Albert Langen, che lo accoglie nella redazione della rivista Simplicissimus (sulla quale pubblica poesie, novelle e racconti).\nDa Langen pubblica la sua opera di debutto, \"Melusine - Ein Liebesroman\" (\"Melusina, Una storia d'amore\") e altri lavori in prosa, tra cui il romanzo \"Die Juden von Zirndorf\" (1897), una cronaca attorno alla figura di Sabbatai Zevi, con la descrizione della vita nelle comunit\u00e0 ebraiche nelle cittadine della Franconia dell'Ottocento.\nA Monaco, dove Wassemann vive quasi tre anni, stringe amicizia con Thomas Mann e Rainer Maria Rilke. Alla fine del 1897 inizia a scrivere feuilletons e recensioni teatrali per la \"Frankfurter Zeitung\", su incarico della quale si trasferisce poi a Vienna, legandosi ai poeti del movimento della Jung-Wien, in particolare ad Arthur Schnitzler.\nNel 1899 Wasserman entra a far parte degli autori della casa editrice berlinese S. Fischer Verlag, presso la quale vede la luce nel 1901 il romanzo \"Die Geschichte der jungen Renate Fuchs\". Nello stesso anno, Wassemann sposa Julie Speyer, donna eccentrica, di ricca famiglia viennese. Fin dall'inizio della sua attivit\u00e0 letteraria, Wassermann coltiva in parallelo anche il giornalismo e la saggistica (tra i vari scritti, \"Casanova\", 1901; \"Die Kunst der Erz\u00e4hlung\", 1904), mentre sul fronte narrativo pubblica \"Der Moloch\", 1902; \"Der niegek\u00fc\u00dfte Mund\", 1903 e il libretto per l'opera \"Fortunatus\", messa in musica da Clemens von Franckenstein (1900), alcuni romanzi e racconti storici (\"Alexander in Babylon\", \"Donna Johanna von Castilien\", 1905), che tuttavia suscitano scarsa eco. Perfino il romanzo \"Caspar Hauser oder die Tr\u00e4gheit des Herzens\" (1908), positivamente accolto dalla critica, all'inizio non vende molto. Poco prima dello scoppio della Prima Guerra mondiale, al tempo della propria crisi matrimoniale, Wassermann porta a termine un romanzo che per la prima volta raggiunge alte tirature, \"Das G\u00e4nsem\u00e4nnchen\" (1915): atto d'accusa contro il filisteismo della piccola borghesia che perseguita e annienta il genio dell'artista.\nDopo la fine della guerra esce in due volumi il romanzo \"Christian Wahnschaffe\" (1919), protagonista un rampollo dell'alta borghesia, opera che lo scrittore dedica alla sua nuova compagna, Marta Karlweis Stoss. Con lei nel 1919 va a vivere ad Altausse, in Stiria (dove entra in amicizia con Hugo von Hofmannsthal), dopo aver lasciato la moglie, che per anni rinvi\u00f2 la separazione, fino al 1926, con continue cause legali e richieste di alimenti. Un riflesso di questa dolorosa esperienza si ha nel romanzo \"Laudin und die Seinen\" (1925). Marta, sua seconda moglie dal 1926, diverr\u00e0 la sua prima biografa. Accolto nell'Accademia Prussiana delle Arti, tra la fine degli anni Venti e l'inizio degli anni Trenta Wassermann acquista fama mondiale con diversi romanzi che mostrano una certa inclinazione per il sensazionale.\nLe opere di Wassermann valgono anche come documenti della loro epoca: influenzato dalla psicoanalisi e dallo stile di Dostoevskij, Wassermann indaga con sottile penetrazione l'animo dei personaggi nelle sue mille sfumature. Convinto di poter promuovere attraverso la letteratura l'affermarsi di un'umanit\u00e0 nuova, Wasserman combatte contro ogni forma di \"ignavia del cuore\" e per il trionfo della giustizia. Sono questi ideali il nucleo dell'opera pi\u00f9 famosa e pi\u00f9 riuscita di Wassermann, il romanzo \"Der Fall Maurizius\" (\"Il caso Maurizius\"), pubblicato nel 1928.\nAccanto ai romanzi, Wassermann continua a scrivere biografie di successo (\"Christoph Columbus\", 1929) e saggi nei quali si interessa anche delle condizioni di vita degli ebrei in ambienti non-ebraici come in \"Mein Weg als Deutscher und Jude\" (1921) e ancora nelle \"Selbstbetrachtungen\" (Autoconsiderazoni) del 1933, l'anno della sua cacciata dall'Accademia Prussiana. Dopo i roghi nazisti del 1933, i suoi libri, pur tra i pi\u00f9 letti dell'epoca, vengono messi all'indice (lo stesso \"Joseph Kerkhovens dritte Existenz\" non viene pubblicato da Fischer, ma dall'editore olandese Querido). Per lo scrittore significa non solo la rovina materiale, ma anche il crollo delle speranze coltivate per tutta una vita: l'anelito a contribuire con la propria opera letteraria alla costruzione di un mondo di pace, privo di tensioni nazionalistiche e di odio razziale. Dopo una luminosa carriera, Wasserman si spegne il 1\u00ba gennaio 1934, all'et\u00e0 di 60 anni, per un attacco di cuore, povero e psicologicamente distrutto, ad Altaussee, dove \u00e8 sepolto. \nNel 1970 il quartiere Floridsdorf di Vienna (21\u00ba distretto) ha dedicato una via allo scrittore, la Wassermanngasse."}
{"id": "3342968", "revid": "123008013", "url": "https://it.wikipedia.org/wiki?curid=3342968", "title": "Campionato mondiale di pallavolo femminile Under-18 2003", "text": "L'VIII campionato mondiale pre-juniores di pallavolo femminile si \u00e8 svolto dal 9 al 17 ottobre 2003 a Pi\u0142a, in Polonia. Alla competizione hanno partecipato 16 squadre nazionali pre-juniores e la vittoria finale \u00e8 andata per la seconda volta consecutiva alla Cina.\nPodio.\nCampione.\nCina(Secondo titolo)\nSecondo posto.\nItalia\nTerzo posto.\nBrasile"}
{"id": "3342973", "revid": "9316", "url": "https://it.wikipedia.org/wiki?curid=3342973", "title": "Aeroporto di El Alto", "text": ""}
{"id": "3342976", "revid": "123457664", "url": "https://it.wikipedia.org/wiki?curid=3342976", "title": "Bruno Snell", "text": "Oltre che per i suoi studi sulla filologia greca e latina, \u00e8 noto per i suoi lavori sulla papirologia greca, sulla metrica greca, e per i suoi contributi quale studioso e storico della grecit\u00e0 e del pensiero greco: importanti sono i suoi apporti allo studio della lingua greca, e della sua formazione, e le sue ricerche sul ruolo avuto dal linguaggio dei greci, e dalle sue vicende, sulla nascita e sullo sviluppo del pensiero filosofico e razionale della civilt\u00e0 greca.\nBiografia.\nDopo aver studiato legge ed economia alle universit\u00e0 di Edimburgo e di Oxford, Snell inizi\u00f2 a interessarsi agli studi classici dedicandosi alla filologia classica e conseguendo un dottorato all'Universit\u00e0 di Gottinga nel 1922.\nDal 1931 ottenne una cattedra di filologia all'Universit\u00e0 di Amburgo, che terr\u00e0 fino al 1959. Nel 1944 fond\u00f2 il centro di ricerca \"Thesaurus Linguae Graecae\", con lo scopo, secondo il suo creatore, di \"fornire un panorama della lingua greca arcaica che desse ragione di tutti quegli slittamenti semantici atti a illustrare la progressiva conquista della razionalit\u00e0 nel pensiero greco\". Al \"Thesaurus\" si deve l'edizione di importanti opere, tra cui spiccano il \"Lexikon des fr\u00fchgriechischen Epos\", un lessico enciclopedico sull'epica greca, e l'\"Index Hippocraticum\". \nOltre che alla filologia classica, al greco antico, e alla papirologia greca, i suoi interessi si sono rivolti all'intero spazio culturale della Grecia antica e al ruolo avuto dalla nascita del pensiero greco nella formazione dell'orizzonte del pensiero occidentale europeo. Il suo magnum opus sull'argomento, divenuto un classico, \u00e8 \"Die Entdeckung des Geistes. Studien zur Entstehung des europ\u00e4ischen Denkens bei den Griechen\" (Amburgo, 1946), pi\u00f9 volte tradotto in numerose lingue. Pubblicato per la prima volta in italiano nel 1951, per i tipi di Einaudi, con il titolo \"La cultura greca e le origini del pensiero europeo\", il saggio \u00e8 stato pi\u00f9 volte ristampato fino al 2002.\nSnell pubblic\u00f2 altri lavori sul sapere greco, sulle fonti greche e latine della tradizione, sulla vita e il pensiero dei Sette sapienti (\"Leben und Meinungen der Sieben Weisen. Griechische und lateinische Quellen\", Monaco, 1938), e fu direttore del gi\u00e0 citato \"Lexikon des fr\u00fchgriechischen Epos\". Cur\u00f2 inoltre \"pregevolissime edizioni\" di autori della letteratura greca, come i lirici Bacchilide (1934) e Pindaro (1949), oltre che l'edizione di frammenti dei poeti tragici greci, con la cura del primo volume dei TrGF-\"Tragicorum Graecorum Fragmenta\", (\"Didascaliae tragicae, Catalogi tragicorum et tragoediarum, testimonia et fragmenta, tragicorum minorum\", 1971; seconda edizione aumentata: 1986).\nSnell fu il primo presidente della \"Mommsen-Gesellschaft\" nel periodo 1950\u20131954. Dal 1989, in suo onore e memoria, la \"Mommsen-Gesellschaft\" assegna il \"Bruno-Snell-Preis\" destinato a premiare giovani studiosi di materie classiche. Nel 1970 fu la prima personalit\u00e0 delle scienze umane a ricevere il Premio Hegel."}
{"id": "3342980", "revid": "1543377", "url": "https://it.wikipedia.org/wiki?curid=3342980", "title": "Pitiriasi alba", "text": "La pitiriasi alba \u00e8 un disturbo della pigmentazione cutanea che si manifesta con aree pi\u00f9 o meno estese di ipomelanosi.\nEpidemiologia.\nLa pitiriasi alba interessa soprattutto i bambini di et\u00e0 compresa tra i 3 e i 16 anni, con maggiore incidenza nei maschi. Bench\u00e9 sia pi\u00f9 evidente negli individui di carnagione scura, colpisce maggiormente gli individui di carnagione chiara.\nEziologia e patogenesi.\nAd oggi, non si conosce la causa della pitiriasi alba. Tuttavia, tali lesioni possono presentarsi nel contesto di una dermatite atopica o di una psoriasi, associazione che suggerisce una causa infiammatoria come terreno patogenetico della pitiriasi alba. A sostegno di questa ipotesi vi \u00e8 inoltre il quadro istopatologico che mostra una diminuzione dei melanociti e dei melanosomi, infiltrazione dermica e ipercheratosi con paracheratosi, reperti caratteristici di diversi quadri infiammatori cutanei.\nProfilo clinico.\nLa pitiriasi alba appare come una macchia bianca di forma circolare od ovalare, non dolente e non pruriginosa, singola o comunque in numero limitato. Differentemente dalla vitiligine, le macchie non sono mai completamente bianche; la superficie centrale \u00e8 finemente desquamante, i margini sfumati. Bench\u00e9 le macchie possano presentarsi ovunque (soprattutto sulla superficie estensoria delle articolazioni), compaiono pi\u00f9 frequentemente a livello della fronte, dei prolabi, delle guance e degli zigomi. Per il contrasto con la cute circostante, le macchie sono pi\u00f9 visibili in estate o comunque sulla cute abbronzata.\nProfilo diagnostico.\nIl semplice contesto anamnestico e un accurato obiettivo forniscono elementi sufficienti per porre diagnosi di pitiriasi alba. La diagnosi differenziale si pone con la vitiligine, la pitiriasi versicolore e le ipocromie post-traumatiche.\nTerapia.\nLa pitiriasi alba non necessita di una terapia, essendo comunque una condizione autolimitante. Creme emollienti o blandi corticosteroidi (questi ultimi solo per due settimane) possono essere usati per limitare la comparsa delle discromie. Nel periodo estivo, l'utilizzo di creme schermanti \u00e8 utile per limitare il contrasto con la cute circostante. In gravi casi selezionati, pu\u00f2 essere utile instaurare una terapia PUVA \u00c8 stata inoltre dimostrata la validit\u00e0 di una terapia rapida alternativa con il tacrolimus (0.1%)."}
{"id": "3342982", "revid": "204391", "url": "https://it.wikipedia.org/wiki?curid=3342982", "title": "Pitiriasi versicolore", "text": ""}
{"id": "3342990", "revid": "15756", "url": "https://it.wikipedia.org/wiki?curid=3342990", "title": "Firmamento", "text": "Il termine firmamento \u00e8 utilizzato nella Bibbia per indicare il cielo considerato come una cupola solida, alla quale erano rigidamente collegate le stelle; una concezione condivisa da tutti i popoli antichi di tutti i continenti. In questa accezione, il concetto di firmamento consente di descrivere in modo semplice l'esperienza elementare della rotazione rigida del cielo stellato notturno, in cui ogni stella percorre un arco di cerchio e la distanza fra loro non viene modificata.\nRisult\u00f2, invece, molto pi\u00f9 difficile ai popoli antichi definire il possibile rapporto fra la natura del firmamento e il formarsi di precipitazioni atmosferiche.\nLa parola deriva dal latino \"firmamentum\", che significa appunto \"\"appoggio\", \"sostegno\"\" e a sua volta deriva dal latino \"firmus\", che significa \"solido\", \"stabile\".\nNell'et\u00e0 moderna, con la scomparsa della concezione cosmografica dell'antichit\u00e0, il termine cominci\u00f2 ad essere utilizzato come sinonimo della volta del cielo.\nIl materiale costitutivo del firmamento.\nNonostante la somiglianza delle concezioni cosmografiche dei popoli antichi, non vi era accordo fra loro sul materiale di cui era fatto il firmamento. Secondo la cosmografia mesopotamica del periodo neo-assiro (prima met\u00e0 del primo millennio) esso era fatto di calcedonio, un quarzo traslucido di colore simile al cielo autunnale: grigio, pi\u00f9 o meno scuro con sfumature azzurrine. Le stelle, poi, erano semplicemente incise sul firmamento.\nAnche presso i Greci c'era chi pensava, come ad esempio Anassimene, che il firmamento fosse fatto di cristallo oppure di un elemento purissimo e incorruttibile, che Platone e Aristotele chiameranno \u00abetere\u00bb; questa divenne l'opinione prevalente in occidente prima di Copernico.\nIn parallelo e in antecedenza altri popoli pensavano che il firmamento fosse una sottile lamina metallica d'oro o pi\u00f9 probabilmente di stagno o di ferro (dato il colore grigio del cielo). Verosimilmente proprio questo \u00e8 il motivo per cui il termine \"metallo del cielo\" indicava presso i Sumeri lo stagno e presso gli Egiziani il ferro.\nIl termine ebraico con cui il firmamento era indicato (\"raqia\", talvolta tradotto con \"espanso\") poteva esprimere il fatto che le lamine erano ottenute per battitura oppure tramite la colatura di un vetro o di un metallo fuso.\nIl contatto fra terra e firmamento nelle cosmografie primitive.\nNella cosmografia delle prime civilt\u00e0 del mondo antico la Terra era piatta e il firmamento la copriva come una cupola. Il contatto fra terra e cielo era descritto in modi diversi. Poteva trattarsi soltanto di quattro montagne (nell'antico Egitto erano le mani e i piedi della dea Nut, il cui corpo incurvato costituiva il firmamento; oppure erano quattro dei ausiliari).\nIn altre tradizioni (ad esempio nello zoroastrismo) prevaleva l'idea di una catena ininterrotta. Le valli fra due montagne successive della catena fornivano aperture per il passaggio del sole e dei pianeti. In alcune tradizioni vi erano 365 aperture di questo tipo, una per ogni giorno dell'anno.\nLa posizione del firmamento nell'astronomia antica.\nCon lo sviluppo dell'astronomia e soprattutto con la scoperta che la Terra ha forma sferica il firmamento divenne una sfera. La posizione relativa dei sette astri mobili (sole, luna e cinque pianeti) e del firmamento con le stelle fisse era tutt'altro che chiara. Per Anassimandro, che riecheggiava ancora teorie del Vicino Oriente antico, erano pi\u00f9 vicine le stelle; una concezione probabilmente determinata dalla loro minore luminosit\u00e0. Il suo discepolo Anassimene, invece, le pose pi\u00f9 lontane. Con l'introduzione del concetto dell'esistenza di sfere celesti, il firmamento divent\u00f2 universalmente l'ottava sfera, detta anche \"primo mobile\" secondo la concezione aristotelica.\nIn quanto motore immobile, la divinit\u00e0, come riferisce ad esempio Cicerone, poteva essa stessa essere pensata come una nona sfera che circondava tutte le altre:\nClaudio Tolomeo, tuttavia, in seguito distinguer\u00e0 il firmamento delle stelle fisse dal \"primo mobile\", facendo di quest'ultimo la nona sfera. Ci\u00f2 consentiva di spiegare la discrepanza di 4 minuti fra giorno solare e giorno siderale.\nOltre il firmamento.\nL'esistenza di un confine, un bordo che delimitasse tutto l'universo, venne rifiutata da alcuni pensatori antichi. In particolare il filosofo pitagorico Archita di Taranto scriveva nel IV secolo a.C.:\nL'obiezione di Archita all'esistenza di un confine dell'universo, ripresa successivamente anche da Lucrezio, si colloca nell'ambito della convinzione pitagorica che il vuoto esista e viene a cadere nella filosofia aristotelica. Nelle \"Categorie\" e nella \"Fisica\", infatti, Aristotele rigett\u00f2 il concetto di spazio vuoto e illimitato per sviluppare una teoria del \"luogo\" (\"topos\"), inteso come un semplice \"accidente\" associato ai corpi materiali.\nUna rappresentazione satirica dell'obiezione di Archita, nel quadro di una cosmologia primitiva, fu pubblicata anonima (ma verosimilmente anche realizzata) da Camille Flammarion in una famosa incisione che attribuiva agli studiosi medievali opinioni ridicole sul firmamento.\nIl firmamento nella Bibbia.\nIl vocabolo \"firmamentum\" venne utilizzato per la prima volta in senso astronomico nel IV secolo dalla Vulgata per tradurre il termine greco \"stereoma\", utilizzato dalla Septuaginta nel libro della \"Genesi\" . La natura e struttura del firmamento secondo gli antichi israeliti devono essere tentativamente dedotte dai pochi e ambigui accenni presenti in testi biblici di natura poetica.\nGli esegeti e i traduttori, quindi, le hanno spesso interpretate secondo le proprie concezioni. Nel mondo ebraico i talmudisti rimasero per secoli legati al concetto di una terra piatta, mentre Mos\u00e8 Maimonide, il pi\u00f9 famoso filosofo ed esegeta biblico ebreo del medioevo, seguiva le idee aristotelico/tolemaiche.\nIl libro della Genesi assegna due funzioni al firmamento. Anzitutto il firmamento servirebbe come separazione delle acque superiori (da cui provengono le precipitazioni atmosferiche) da quelle inferiori (), cosa che perlopi\u00f9 indusse i commentatori e i traduttori a concepire il firmamento come una volta solida sottile.\nAlcune aperture nel firmamento verrebbero utilizzate da Dio per far scendere le precipitazioni atmosferiche, come la pioggia e la grandine (per esempio in Genesi ). Se questa affermazione di chiaro significato teologico (= tutto dipende da Dio, anche la pioggia), viene interpretata come una descrizione cosmografica, essa risulta in contraddizione con la concezione cosmologica presente in numerosi altri testi biblici, che affermano esplicitamente che la pioggia scende dalle nuvole.\nNel libro di Giobbe, per esempio, il ciclo dell'acqua \u00e8 descritto perfettamente e le precipitazioni piovono dalle nubi (Gb ).\nNonostante questa palese contraddizione fra l'interpretazione letterale della Genesi e il libro di Giobbe la tradizione ebraica (ma non gli esegeti moderni) attribuisce a Mos\u00e8 la paternit\u00e0 di entrambi i testi , sebbene la stesura di quello di Giobbe sia oggi ritenuta uno degli ultimi libri della Bibbia.\nSecondo la Genesi, inoltre, Dio colloca nel firmamento le stelle e i pianeti () e perci\u00f2, se esso fosse veramente da intendersi come una volta sottile, occorre supporre che le stelle si trovino al di sopra del firmamento (che, quindi, deve essere costituito da un materiale trasparente, per esempio cristallo o ghiaccio) oppure appese sotto di esso come lampade, tutte equamente distanti dalla Terra, e la loro luminosit\u00e0 dipenderebbe unicamente dalle relative dimensioni."}
{"id": "3342991", "revid": "436907", "url": "https://it.wikipedia.org/wiki?curid=3342991", "title": "Amici 10", "text": "Amici 10 \u00e8 la decima compilation legata alla trasmissione televisiva \"Amici di Maria De Filippi\", pubblicata l'8 febbraio 2011 dall'etichetta discografica Fascino e distribuita da Universal, contenente canzoni ed inediti interpretati dai sei cantanti arrivati al serale della decima edizione del programma. L'album debutta direttamente alla 1\u00aa posizione della classifica FIMI Compilation."}
{"id": "3342997", "revid": "38396684", "url": "https://it.wikipedia.org/wiki?curid=3342997", "title": "Pesci volanti", "text": ""}
{"id": "3343012", "revid": "1404372", "url": "https://it.wikipedia.org/wiki?curid=3343012", "title": "Canal+ Family", "text": "Canal+ Family \u00e8 un canale televisivo a pagamento francese appartenente al Groupe Canal+.\nStoria.\nCanal+ Family \u00e8 nato il 20 ottobre 2007. Dal 12 ottobre 2010 trasmette in HD.\nProgrammazione.\nLa programmazione di Canal+ Family prevede la trasmissione di programmi per tutta la famiglia.\nDiffusione.\nCanal+ Family \u00e8 disponibile sul satellite (Canalsat), via cavo e su IPTV."}
{"id": "3343020", "revid": "767487", "url": "https://it.wikipedia.org/wiki?curid=3343020", "title": "Roadie - La via del rock", "text": "Roadie - La via del rock o Roadie - Le strade del rock (\"Roadie\") \u00e8 un film del 1980 diretto da Alan Rudolph ed interpretato da note star della musica rock americana."}
{"id": "3343035", "revid": "599013", "url": "https://it.wikipedia.org/wiki?curid=3343035", "title": "A\u00edrton Pavilh\u00e3o", "text": "\u00c8 scomparso nel 2012 all'et\u00e0 di 77 anni a seguito di un'infezione generalizzata.\nCaratteristiche tecniche.\nGiocava come difensore, ricoprendo il ruolo di centrale. Era considerato un giocatore molto abile nel controllo dell'area di rigore, interpretando il gioco in maniera corretta, commettendo raramente falli. Era inoltre dotato di un'abilit\u00e0 tecnica superiore alla norma dei difensori dell'epoca.\nCarriera.\nClub.\nCrebbe calcisticamente nel For\u00e7a e Luz di Porto Alegre, club di una certa rilevanza nel calcio del Rio Grande do Sul; il 23 giugno 1954 fu acquistato dal Gr\u00eamio. Da questa transizione ebbe origine anche il suo soprannome: difatti, come parziale pagamento del prezzo richiesto dal For\u00e7a e Luz, la societ\u00e0 del Gr\u00eamio cedette un padiglione (in lingua portoghese, \"pavilh\u00e3o\"). Il 1\u00ba agosto del 1954 A\u00edrton debutt\u00f2 in un incontro ufficiale con la casacca gremista: l'avversario fu il Cruzeiro-RS, e la competizione il Campionato di Porto Alegre. Con la nuova squadra il difensore costru\u00ec la propria fama, divenendo stabilmente titolare e affermandosi come uno dei migliori in assoluto nel suo ruolo. Ai successi personali si affiancarono quelli del club: il Gr\u00eamio conquist\u00f2 per cinque volte consecutive il campionato cittadino e quello statale, per un totale di dieci titoli in cinque stagioni. Nel 1960 ebbe una breve esperienza al Santos, ma ben presto fece ritorno al Gr\u00eamio. Tornato alla societ\u00e0 di partenza, A\u00edrton visse nuovamente un periodo positivo, assommando ai suoi gi\u00e0 numerosi trofei altri sei campionati del Rio Grande do Sul. La sua ultima partita con il Gr\u00eamio fu la gara con il Perdig\u00e3o del 5 novembre 1967. Successivamente gioc\u00f2 per Cruzeiro-RS e Cruz Alta, ritirandosi nel 1971. Durante la sua carriera ha raccolto oltre 700 presenze.\nNazionale.\nFu tra i giocatori che Tet\u00e9, nominato dalla CBD commissario tecnico della Nazionale, incluse nella lista dei convocati per il Campionato Panamericano 1956. Durante tale competizione, per\u00f2, non fu mai schierato. Gioc\u00f2 invece da titolare la successiva edizione del torneo, nel 1960. Debutt\u00f2 dunque il 6 marzo contro il Messico, giocando tutta la partita; stessa cosa con la quattro giorni dopo. Il 13 marzo, a causa dell'assenza di \u00canio Rodrigues, A\u00edrton fu nominato capitano della squadra che affront\u00f2 l', uscendone sconfitta per 2-1. A\u00edrton mantenne poi la fascia per i successivi incontri con , e del 15, 17 e 20 marzo."}
{"id": "3343040", "revid": "179980", "url": "https://it.wikipedia.org/wiki?curid=3343040", "title": "A\u00edrton Ferreira da Silva", "text": ""}
{"id": "3343073", "revid": "88466748", "url": "https://it.wikipedia.org/wiki?curid=3343073", "title": "Luigi Daga", "text": "Biografia.\nMagistrato di Corte d'appello, addetto al Ministero della Giustizia - Dipartimento dell'amministrazione penitenziaria, era in missione a il Cairo per partecipare ad un convegno di Diritto penale come relatore sulla riforma del codice di procedura penale italiano. Il 26 ottobre 1993 veniva gravemente ferito durante un attentato ad opera di terroristi fondamentalisti che ne causava il successivo decesso a Roma.\nDaga, direttore dell'ufficio studi del Dap, studioso di ordinamento penitenziario, influ\u00ec sulla riforma del codice di procedura penale del 1999. Fautore della custodia attenuata, egli sosteneva fortemente la tesi della necessit\u00e0 di ridurre comunque \"la risposta detentiva ai soli casi di delitti gravi\" risultando altrimenti opportune sanzioni alternative alla carcerazione.\nA lui \u00e8 intitolata la strada di accesso a Roma del Dipartimento dell'amministrazione penitenziaria nonch\u00e9 il primo Istituto sperimentale a custodia attenuata \u201cLuigi Daga\u201d, ispirato alle idee espresse nei suoi scritti."}
{"id": "3343075", "revid": "767487", "url": "https://it.wikipedia.org/wiki?curid=3343075", "title": "23 passi dal delitto", "text": "23 passi dal delitto (\"23 Paces to Baker Street\") \u00e8 un film giallo statunitense del 1956 diretto da Henry Hathaway, tratto dal romanzo di Philip MacDonald \"Mandato di cattura\".\nIl titolo originale richiama la Londra holmesiana di Conan Doyle.\nTrama.\nPhil Hannon, scrittore statunitense diventato cieco, si trova a Londra per assistere a un suo lavoro teatrale e per fuggire dalla fidanzata, che non vuole pi\u00f9 legare a s\u00e9 dopo la perdita della vista.\nIn un bar percepisce per caso una conversazione tra un uomo, chiamato Evans, e una donna, da cui desume che si stia tramando il rapimento di un minore. Grazie all'acuita sensibilit\u00e0 degli altri sensi, riesce a memorizzare e registrare il colloquio, durante il quale ha avvertito un particolare profumo femminile, e si rivolge quindi alla polizia, che per\u00f2 non prende sul serio i suoi timori. Inizia perci\u00f2 a indagare per conto proprio con l'aiuto della fidanzata, alla quale nel frattempo si riavvicina, e del fedele maggiordomo, rischiando anche la vita.\nIn seguito avr\u00e0 luogo il rapimento di una ragazza paralitica, ma grazie al contributo decisivo dello scrittore i colpevoli verranno smascherati e l'ostaggio liberato.\nCritica.\n\"Il Morandini\" commenta: \u00abGiallo intricato e interessante sullo sfondo di una Londra notturna e nebbiosa ben fotografata. Rintracciabile in cassetta, ma in bianconero\u00bb."}
{"id": "3343081", "revid": "38398219", "url": "https://it.wikipedia.org/wiki?curid=3343081", "title": "Pongo Waring", "text": ""}
{"id": "3343082", "revid": "125191408", "url": "https://it.wikipedia.org/wiki?curid=3343082", "title": "Martin Litchfield West", "text": "Biografia.\nOltre alla stesura di importanti edizioni critiche di autori classici (su tutte: i poeti giambici ed elegiaci greci ed Esiodo per la Oxford University Press; i frammenti degli epici greci per la serie della Loeb Classical Library; le tragedie di Eschilo per la \"Bibliotheca Teubneriana\", sia in volume unico che in una serie di volumi monografici), e alla pubblicazione di un utilizzato manuale di critica testuale (\"Textual criticism and Editorial Technique\", Leipzig, B.G. Teubner, 1973; trad. it.: Palermo, L'Epos, 1991), fu autore di diversi ed estesi studi sulla cultura greca, affrontando il problema della musica nell'antica Grecia, le relazioni fra tradizione letteraria greca arcaica e antico medio oriente, la natura della metrica greca. Si occup\u00f2 inoltre di studi di storia della religione, analizzando gli influssi sciamanici nella primitiva religione dell'antica Grecia e le tradizioni letterarie e religiose orfiche. Queste opere contengono un costante confronto con materiale in lingua lingua accadica, fenicia, ebraica, ittita e ugaritica, oltre che materiale letterario classico.\nWest produsse anche una fondamentale nuova edizione dell'Iliade di Omero, uscita nella \"Biblioteca Teubneriana\" (II voll., 1998-2000), corredata da un bilancio cospicuo della storia della tradizione critica del testo omerico in \"Studies in the Text and Transmission of the Iliad\" (M\u00fcnchen - Leipzig, K.G. Saur, 2001). A distanza di quasi due decenni, durante i quali West approfond\u00ec gli studi esegetici sui poemi omerici e produsse due poderosi volumi circa la loro composizione (\"The Making of the Iliad\", Oxford, University Press, 2011; \"The Making of the Odyssey\", Oxford, University Press, 2014); \u00e8 stata pubblicata postuma la sua edizione \"Teubneriana\" dell'Odissea (Berlin - Boston, W. De Gruyter GmbH, 2017).\nNel 2002, dopo aver ricevuto la \"Kenyon Medal for Classical Studies\" dalla British Academy, venne indicato come \"il grecista pi\u00f9 brillante e produttivo della sua generazione.\"\nFu professore emerito all\"All Souls College\" dell'Universit\u00e0 di Oxford fino alla morte, avvenuta il 13 luglio 2015.\nWest era inoltre membro della British Academy, corrispondente della \"Akademie der Wissenschaften\" di Gottinga e membro dell'Academia Europ\u00e6a di Londra.\nAttivit\u00e0 di ricerca.\nWest fu quasi esclusivamente un grecista, ma coltiv\u00f2 vasti interessi di ricerca che andavano dalla linguistica indoeuropea, greca e proto-greca a questioni teoriche di filologia classica.\nSi occup\u00f2 principalmente di poesia greca di epoca arcaica (Omero, Esiodo, la poesia giambica ed elegiaca, Anacreonte) e classica (il teatro greco, in particolare Eschilo ed Euripide); costantemente attento alle nuove scoperte in ogni campo delle scienze antichistiche, si occup\u00f2 ampiamente di poesia greca ritrovata su papiro e di frammenti di poesia greca (i rimasugli dell'opera di Erinna, la nuova e la nuovissima Saffo), non trascurando la poesia religiosa e in particolare l'orfismo. Si occup\u00f2 anche dell'aspetto musicale della poesia greca e affront\u00f2 il difficile problema della musica nella Grecia antica. Gi\u00e0 in giovane et\u00e0 dimostr\u00f2 la sua precoce competenza e la destrezza nell'affrontare le varie fasi della lingua greca pubblicando due traduzioni, secondo lo stile omerico e nonniano, del carme \"Jabberwocky\" di Lewis Carroll.\nLe sue opere maggiori furono le edizioni critiche (con e senza commenti) di Esiodo, dei poeti giambici ed elegiaci, dellOreste\" di Euripide, delle tragedie eschilee e dei poemi omerici, queste ultime accompagnate da ampi studi sulla formazione e la tradizione manoscritta dei testi.\nOltre agli studi grecistici, West fu anche un competente indoeuropeista e studi\u00f2 gli antichi miti babilonesi, accadici, iranici e i loro rapporti con la mitologia greca seminale."}
{"id": "3343089", "revid": "287204", "url": "https://it.wikipedia.org/wiki?curid=3343089", "title": "Canal+ D\u00e9cal\u00e9", "text": "Canal+ D\u00e9cal\u00e9 \u00e8 un canale televisivo a pagamento francese appartenente al Groupe Canal+.\nStoria.\nCanal+ D\u00e9cal\u00e9 \u00e8 nato il 27 aprile 1996 come Canal+ Bleu (Canal+ Blu). Dal 12 ottobre 2010 trasmette in HD.\nProgrammazione.\nLa programmazione \u00e8 composta dai programmi di Canal+, trasmessi in orari diversi.\nDenominazioni del canale.\nCanal+ D\u00e9cal\u00e9 ebbe le seguenti denominazioni:"}
{"id": "3343098", "revid": "124808", "url": "https://it.wikipedia.org/wiki?curid=3343098", "title": "Anthony Zuiker", "text": ""}
{"id": "3343099", "revid": "481666", "url": "https://it.wikipedia.org/wiki?curid=3343099", "title": "Christy Cabanne", "text": "Insieme a Sam Newfield e William Beaudine, fu uno dei pi\u00f9 prolifici registi nella storia del cinema statunitense.\nBiografia.\nCabanne si laure\u00f2 presso la United States Naval Academy di Annapolis, e trascorse diversi anni nella marina, da cui si conged\u00f2 nel 1908. Inizi\u00f2 quindi la propria carriera nel teatro, lavorando come regista oltre che come attore. Bench\u00e9 la recitazione fosse la sua attivit\u00e0 principale, quando riusc\u00ec a sfondare nel mondo del cinema, lo fece principalmente in qualit\u00e0 di regista, grazie ai cortometraggi girati fra il 1911 e il 1914. Cabanne ottenne un contratto con la Fine Arts Co., e inizi\u00f2 a lavorare come aiuto regista di David Wark Griffith.\nIn qualit\u00e0 di sceneggiatore, fu assunto dalla Metro Pictures per scrivere un serial. In seguito, fond\u00f2 una propria casa di produzione, ma fu costretto a chiuderla pochi anni dopo. Infine divenne un regista, soprattutto di produzioni a basso-medio budget per la FBO, Associated Exhibitors, Tiffany e Path\u00e9, anche se in alcune occasioni lavor\u00f2 presso la Metro-Goldwyn-Mayer nella seconda met\u00e0 degli anni venti in film come \"Il guardiamarina\" (1925).\nNegli anni trenta, la carriera di Cabanne tocc\u00f2 il suo picco quando inizi\u00f2 a lavorare per l'Universal, per poi tornare alla fine del decennio a dirigere produzioni a basso budget. Fra i suoi ultimi lavori si pu\u00f2 citare \"Scared to Death\" (1947), l'unico film a colori della carriera di Bela Lugosi.\nVita privata.\nCabanne spos\u00f2 Millicent Fisher, dalla quale ebbe due figli, William e Audrey. Mor\u00ec il 15 ottobre 1950 per un infarto, all'et\u00e0 di sessantadue anni."}
{"id": "3343100", "revid": "767487", "url": "https://it.wikipedia.org/wiki?curid=3343100", "title": "Mike Kj\u00f8l\u00f8", "text": "Carriera.\nClub.\nKj\u00f8l\u00f8 inizi\u00f2 la carriera professionistica con la maglia dello Skeid. Esord\u00ec nella Tippeligaen in data 13 aprile 1996, giocando da titolare nella sconfitta casalinga per tre a due contro lo Str\u00f8msgodset. Rimase in squadra fino al 1998, anno in cui pass\u00f2 all'AIK, squadra per cui milit\u00f2 per due anni, con cui vinse un campionato e una coppa nazionale.\nTorn\u00f2 in patria nel 2000, per vestire la maglia dello Stab\u00e6k. Debutt\u00f2 in campionato con la nuova maglia il 16 aprile dello stesso anno, subentrando a Christian Wilhelmsson nella sconfitta per due a zero in casa dell'Odd Grenland. Il 21 maggio segn\u00f2 la prima rete nella massima divisione norvegese per lo Stab\u00e6k, contribuendo al successo per sette a uno della sua squadra sul Brann. Fece parte della squadra che si aggiudic\u00f2 la Tippeligaen 2008, contribuendo con 10 presenze. Al termine di quella stagione, si ritir\u00f2.\nNazionale.\nKj\u00f8l\u00f8 esord\u00ec per la il 4 febbraio 2000, nel pareggio per uno a uno contro la , giocando da titolare. Questa fu l'unica presenza della sua carriera in Nazionale maggiore."}
{"id": "3343101", "revid": "111612780", "url": "https://it.wikipedia.org/wiki?curid=3343101", "title": "Artigianato e Palazzo", "text": "Artigianato e Palazzo \u00e8 una mostra dedicata alle eccellenze artigiane e agli antichi mestieri, che si svolge ogni anno a met\u00e0 maggio nel Giardino Corsini di Firenze.\nStoria.\nNata nel 1995 da un'idea di Neri Torrigiani e promossa dalla principessa Giorgiana Corsini, la mostra presenta per tre giorni un centinaio tra i pi\u00f9 straordinari e capaci artigiani fiorentini, italiani ed europei che, ricostruendo un angolo delle loro botteghe, dimostrano le loro lavorazioni e realizzano i loro manufatti davanti al pubblico.\nOgni anno la mostra coinvolge oltre 8.000 visitatori attenti e curiosi che possono ammirare dal vivo la molatura del vetro, la forgiatura del ferro battuto, la lavorazione della pelle e della ceramica, lo sbalzo dell'argento, l'intaglio del legno, la doratura di cornici e sculture e tanto altro.\nTra gli appuntamenti di rilievo il Premio Perseo, riconoscimento attribuito all'artigiano pi\u00f9 votato dal pubblico e la Mostra Principe: ogni anno viene invitata una realt\u00e0 culturale o commerciale di spessore internazionale che abbia legato il proprio successo ad un'attivit\u00e0 artigianale. Una \u201cmostra nella mostra\u201d quindi, che illustri un percorso creativo di altissimo livello e che possa funzionare \u201cda faro\u201d per gli altri espositori.\nLa mostra \u00e8 patrocinata dal Ministero per i Beni e le Attivit\u00e0 Culturali, dal Ministero dello sviluppo economico, dal Dipartimento per la giovent\u00f9, dalla Regione Toscana, dalla Provincia di Firenze e dal Comune di Firenze."}
{"id": "3343102", "revid": "253269", "url": "https://it.wikipedia.org/wiki?curid=3343102", "title": "Alan Young", "text": "Biografia.\nNasce in Inghilterra, ma viene trapiantato a Edimburgo, in Scozia e quindi in Canada quando Young aveva 6 anni.\nHa lavorato in numerosi film, come attore e come doppiatore. Ha interpretato il personaggio di Wilbur Post nella serie televisiva \"Mister Ed, il mulo parlante\". Tra i personaggi che ha doppiato, Paperon de' Paperoni.\nVita privata.\nAlan Young si spos\u00f2 nel 1941 con Mary Anne Grimes ed ha avuto due figli. Il matrimonio fin\u00ec nel 1947 con un divorzio. Nel 1948 si rispos\u00f2 con Virginia McCurdy ed hanno avuto due figli; un anno dopo il loro divorzio, avvenuto nel 1995, si \u00e8 risposato con Mary Chipman da cui ha divorziato un anno dopo.\n\u00c8 cugino dell'attrice Laura Mennell.\nDoppiatori italiani.\nDa doppiatore \u00e8 sostituito da:"}
{"id": "3343105", "revid": "599013", "url": "https://it.wikipedia.org/wiki?curid=3343105", "title": "Georges Bereta", "text": "Carriera.\nCominci\u00f2 la carriera nel Saint-Etienne, con cui vinse 6 campionati francesi (1967, 68, 69, 70, 74, 75) e 3 Coppe di Francia (1968, 70, 74), e la chiuse nel Marsiglia, con il quale aggiunse al suo palmar\u00e8s una quarta Coppa nazionale (1976). Fu giocatore francese dell'anno nel 1973 e nel 1974."}
{"id": "3343108", "revid": "33689", "url": "https://it.wikipedia.org/wiki?curid=3343108", "title": "Sherard Osborn Cowper-Coles", "text": "Biografia.\nCowper-Coles era figlio del capitano della Royal Navy Cowper Phipps Coles, che invent\u00f2 la torretta girevole per i cannoni navali.\nEducato da istitutrici, nonostante mancasse di solida cultura scientifica, realizz\u00f2 varie invenzioni nella sua bottega-laboratorio di casa a Sunbury-on-Thames, dove lavorava insieme a numerosi assistenti.\nQueste, raramente perseguite con sistematicit\u00e0, spaziavano da processi elettrolitici per realizzare lamine di rame e riflettori parabolici a processi per intarsiare e decorare superfici metalliche.\nLa scoperta della sherardizzazione avvenne per caso a fine '800, mentre stava ricuocendo acciai che aveva cosparso di polvere di zinco per isolarli dall'aria.\nIl metallo fu infine scoperto ricoperto di un sottile strato di zinco con una certa penetrazione superficiale. Il primo brevetto per il processo fu depositato nel 1900 e posteriormente furono venduti i diritti americani, fondando nel 1908 una compagnia per controllarli.\nAllest\u00ec quindi una fabbrica nel Chelsea (Londra) per sviluppare il processo al punto da poterlo portare a scala commerciale in una fabbrica in Willesden, dove viene ancora oggi praticata dalla Zinc Alloy Company (London) Ltd."}
{"id": "3343110", "revid": "599013", "url": "https://it.wikipedia.org/wiki?curid=3343110", "title": "British Hard Court Championships 1982 - Singolare", "text": "Il singolare del torneo di tennis British Hard Court Championships 1982, facente parte della categoria Grand Prix, ha avuto come vincitore Manuel Orantes che ha battuto in finale \u00c1ngel Gim\u00e9nez 6-2, 6-0."}
{"id": "3343125", "revid": "628767", "url": "https://it.wikipedia.org/wiki?curid=3343125", "title": "Kurgontepa", "text": "Kurgontepa (in uzbeko Qo'rg'ontepa; in russo \u041a\u0443\u0440\u0433\u0430\u043d\u0442\u0435\u043f\u0430) \u00e8 il capoluogo del distretto di Kurgontepa nella regione di Andijan, in Uzbekistan. \nHa una popolazione (calcolata per il 2010) di 27.917 abitanti. La citt\u00e0 si trova nella valle di Fergana, circa 40\u00a0km a est di Andijan. "}
{"id": "3343135", "revid": "2061979", "url": "https://it.wikipedia.org/wiki?curid=3343135", "title": "Mountain View (California)", "text": "Mountain View \u00e8 una citt\u00e0 della contea di Santa Clara, California, Stati Uniti. Prende il nome dalle sue vedute (\"views\") sulle Montagne di Santa Cruz.\nStoria.\nDalle sue origini come fermata della diligenza, \u00e8 cresciuta in un grande sobborgo con un centro pedonale e una popolazione di 74.066 abitanti. La citt\u00e0 confina con Palo Alto e la baia di San Francisco a nord, Los Altos a sud e il Moffett Federal Airfield e Sunnyvale a est.\nPolo tecnologico.\nSituata nella parte meridionale della penisola nella San Francisco Bay Area, Mountain View \u00e8 sede di molte aziende di alta tecnologia. Nel 1956, la Shockley Semiconductor Laboratory, la prima azienda a sviluppare dispositivi a semiconduttore al silicio in quella che divenne nota come Silicon Valley, fu fondata nella citt\u00e0 da William Shockley. Oggi, molte delle pi\u00f9 grandi aziende tecnologiche del mondo hanno sede in citt\u00e0, tra cui Google, Mozilla Foundation, Symantec e Intuit.\nIl negozio di computer Byte Shop originale \u00e8 stato aperto al 1063 El Camino Real, Mountain View, da Paul Terrell, e i primi 50 computer Apple I sono stati venduti da quella posizione. La Santa Clara Valley Transportation Authority integra la citt\u00e0 con le vicine citt\u00e0 di Palo Alto, Los Altos e Sunnyvale.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 74.066 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 56,0% di bianchi, il 2,2% di afroamericani, lo 0,5% di nativi americani, il 26,0% di asiatici, lo 0,5% di oceaniani, il 9,8% di altre etnie, e il 5,1% di due o pi\u00f9 etnie. Ispanici o latinos di qualunque etnia erano il 21,7% della popolazione."}
{"id": "3343136", "revid": "486946", "url": "https://it.wikipedia.org/wiki?curid=3343136", "title": "Libelli famosi", "text": ""}
{"id": "3343137", "revid": "582810", "url": "https://it.wikipedia.org/wiki?curid=3343137", "title": "Tri Martolod", "text": "Tri martolod (\"tre marinai\" in lingua bretone) \u00e8 una canzone tradizionale bretone, resa celebre al di fuori del contesto culturale della Bretagna dal riadattamento dell'artista francese Alan Stivell all'arpa celtica.\nIl testo racconta la storia di tre giovani marinai.\nInterpretazioni.\nQuesta canzone fu incisa originariamente nel primo disco del gruppo Tri Yann, \"Tri Yann an Naoned\" (\"I tre Giovanni di Nantes\").\nNella sua raccolta di arie per cornamuse, Polig Monjarret incise una versione intitolata \"Tri-ugent martolod\" (60 marinai).\nLa prima versione su disco di Alan Stivell venne inserita nel 1972, nell'album live: \u00c0 l'Olympia)\nNel 1995, \u00e8 Yann-Fa\u00f1ch Kemener che riscopre la melodia tradizionale e la trasforma in una versione pi\u00f9 acustica, accompagnato dal pianista Didier Squiban.\nI rappresentanti del gruppo celtico Manau si sono ispirati alla melodia armonica creata da Alan Stivell per la base della loro canzone \"La Tribu de Dana\". Il gruppo metal folk/melodic svizzero Eluveitie ha fatto sostanzialmente la stessa operazione per la loro \"Inis Mona\".\nNel 2003, la canzone \u00e8 stata cantata ed interpretata dalla cantante del Qu\u00e9bec Claire Pelletier nel suo album \"En concert au St-denis\", nonch\u00e9 da G\u00e9rard Jaffr\u00e8s in \"Viens dans ma maison\".\nNel 2011, la cantante Nolwenn Leroy la sceglie come apertura del suo 4\u00ba album di studio: \"Bretonne\". Nel 2014, la band folk Faitissa incluso questa canzone nel loro primo album \"Terra aviatica.\"\nTesto con traduzione italiana.\nQuesto \u00e8 uno delle versioni tradizionale. Alan Stivell ed altri interpreti non la eseguono tutta ma si fermano al 21\u00b0 verso (segnato con tre asterischi).\nCollegamenti esterni.\nDiverse versioni del brano:"}
{"id": "3343138", "revid": "6923", "url": "https://it.wikipedia.org/wiki?curid=3343138", "title": "Renault 5 Turbo", "text": "La Renault 5 Turbo \u00e8 un'autovettura stradale, versione sportiva della Renault 5 da cui deriva, \u00e8 stata prodotta dalla casa automobilistica francese Renault tra il 1980 e il 1985, venne progettata per essere impiegata nelle competizioni di rally, nelle sue evoluzioni da corsa ha gareggiato e vinto anche alcune prove del Campionato del mondo rally tra il 1981 e il 1986.\nStoria.\nIl progetto della \"Renault 5 Turbo\" nasce sul finire degli anni settanta, dalla necessit\u00e0 della casa francese di disporre di una vettura stradale dalle caratteristiche tecniche tali da poter essere competitiva anche nei rally mondiali, disciplina automobilistica in quel periodo in rapida evoluzione. Dopo aver impiegato con successo la Alpine A110 nei rally, la Renault utilizz\u00f2 la 5 Alpine, versione spinta dell'utilitaria transalpina a trazione anteriore, inadatta a fronteggiare ad alto livello le vetture pi\u00f9 competitive del campionato, cio\u00e8 Escort RS, Ascona 400, Lancia Stratos, Talbot Lotus e 131 Abarth : l'obiettivo era quello di creare una vettura a trazione posteriore potente e leggera.\nPerci\u00f2, la Renault in collaborazione con la Bertone realizza nel 1978 un primo prototipo disegnato da Marcello Gandini, che viene presentato al Salone dell'Automobile di Parigi, l'auto si differenzia abbastanza radicalmente dalla normale 5 da cui deriva: motore posteriore centrale potenziato, trazione posteriore, abitacolo a due posti, vistosi allargamenti della carrozzeria in prossimit\u00e0 dei passaruota per ospitare pneumatici molto larghi e grandi prese d'aria per smaltire il calore interno.\nNel 1980 parte la produzione della Turbo, presso la carrozzeria Heuliez arrivano scocche della normale R5, le quali vengono modificate nel pianale e nei passaruota allungando anche il passo, da l\u00ec inviate alle officine della Alpine a Dieppe per l'assemblaggio e la verniciatura finale. L'aspetto estetico da vera muscle car e l'elevata potenza specifica del motore, le hanno valso fra gli appassionati di rally l'epiteto di \"Turbone\".\nTecnica.\nA differenza di altre vetture contemporanee con motore centrale come la Lancia Stratos, i tecnici Renault nel realizzare la Turbo, non partirono da una scocca appositamente concepita per le competizioni, bens\u00ec modificando quella di una semplice utilitaria, dovendo quindi risolvere numerosi inconvenienti legati al collocamento degli organi meccanici e relativi accessori dietro l'abitacolo, posizionando i serbatoi del carburante sotto i sedili per un miglior bilanciamento dei pesi, mentre nel vano posto sull'asse anteriore viene ricavato un grande sfogo d'aria per smaltire il calore del radiatore, restano sull'avantreno la batteria, la pompa impianto frenante, l'impianto di aerazione e la ruota di scorta.\nIl motore Cl\u00e9on-Fonte che la spinge \u00e8 collocato in posizione posteriore centrale longitudinale, \u00e8 un 4 cilindri in linea di 1.397\u00a0cm\u00b3 di cilindrata, eroga 160 CV a 6.000 giri al minuto e una coppia di 210 Nm a 3.250 giri/min, alesaggio e corsa sono rispettivamente di 76\u00a0mm x 77\u00a0mm, ha basamento in ghisa e testata in lega leggera, la distribuzione \u00e8 ad albero a camme laterale che aziona tramite aste e bilancieri le valvole. L'alimentazione \u00e8 a iniezione meccanica Bosch K-Jetronic e la sovralimentazione mediante turbocompressore tipo Garrett T3 con pressione di 0,86 bar e dispone di un intercooler aria-aria.\nLa trazione \u00e8 posteriore, utilizza una frizione bidisco a secco e un cambio meccanico a 5 rapporti. Raggiunge una velocit\u00e0 massima di 200\u00a0km/h e accelera da 0 a 100\u00a0km/h in 6,5 secondi.\nRisultati sportivi.\nLo sviluppo agonistico della R5 Turbo cominci\u00f2 un po' in sordina, in quanto la Renault Sport si trovava profondamente impegnata prima nel programma con Renault Alpine A442 per cercare di vincere la 24 Ore di Le Mans e successivamente coinvolta in Formula 1 con le prime monoposto con motore turbo in lotta per la vittoria. Il contemporaneo declino nei rally del Gruppo 4 (per il quale era stata sviluppata la vettura) sostituito dal debuttante Gruppo B con nuove performanti vetture sviluppate in funzione di esso e l'avvento della trazione integrale nei rally, indussero la casa madre a focalizzare gli sforzi sul campionato francese di rally e su prove a livello europeo, dove colse numerose affermazioni, mettendosi in luce anche in diverse prove valide per il campionato del mondo rally, con 4 vittorie iridate e piazzamenti d'onore, soprattutto per merito del pilota Jean Ragnotti. L'ultima vittoria di prestigio fu quella del Rally di Portogallo 1986, dopodich\u00e9 l'abolizione del Gruppo B e la decisione della Renault di puntare per ragioni di marketing sulla Renault 11 determinarono la fine del programma sportivo ufficiale."}
{"id": "3343144", "revid": "111006939", "url": "https://it.wikipedia.org/wiki?curid=3343144", "title": "Riccardo Nielsen", "text": "Fu allievo del musicologo e compositore Carlo Gatti, presso il Conservatorio di Milano. Le sue opere, dapprima ispirate al neoclassicismo di Igor' F\u00ebdorovi\u010d Stravinskij furono successivamente influenzate dalla musica seriale di Arnold Sch\u00f6nberg. "}
{"id": "3343145", "revid": "253269", "url": "https://it.wikipedia.org/wiki?curid=3343145", "title": "Laurie Main", "text": ""}
{"id": "3343151", "revid": "1442080", "url": "https://it.wikipedia.org/wiki?curid=3343151", "title": "Alan King Tennis Classic 1982 - Singolare", "text": "Il singolare del torneo di tennis Alan King Tennis Classic 1982, facente parte della categoria Grand Prix, ha avuto come vincitore Jimmy Connors che ha battuto in finale Gene Mayer che si \u00e8 ritirato sul punteggio di 5-2."}
{"id": "3343161", "revid": "767487", "url": "https://it.wikipedia.org/wiki?curid=3343161", "title": "Sartana non perdona", "text": "Sartana non perdona (\"Sonora\") \u00e8 un film del 1968 di genere western all'italiana e diretto dal regista spagnolo Alfonso Balc\u00e1zar. \nCome era pratica di quegli anni, nella versione italiana di questo film fu dato ad un personaggio il nome di Sartana seppure non faccia parte della serie \"canonica\" dei film.\nTrama.\nIl pistolero Sartana e Kirchner, un cacciatore di taglie si mettono sulle tracce di Slim. I banditi avevano rapito la ragazza di Sartana e i due si imbattono negli uomini di Slim ingaggiano uno scontro a fuoco violento."}
{"id": "3343163", "revid": "1632387", "url": "https://it.wikipedia.org/wiki?curid=3343163", "title": "Amaro (sapore)", "text": "L'amaro \u00e8 uno dei cinque sapori fondamentali, viene percepito dai bottoni gustativi che si trovano sulle papille della lingua e di altre parti della bocca. Viene stimolato, a varie intensit\u00e0, da molte specie chimiche differenti. La sua intensit\u00e0 viene misurata su una scala arbitraria che prende il chinino come riferimento."}
{"id": "3343168", "revid": "38399238", "url": "https://it.wikipedia.org/wiki?curid=3343168", "title": "Antineutroni", "text": ""}
{"id": "3343172", "revid": "466539", "url": "https://it.wikipedia.org/wiki?curid=3343172", "title": "Gunnar Andersson", "text": "Carriera.\nGunnar Andersson \u00e8 il giocatore ad aver segnato pi\u00f9 reti nella storia del Marsiglia in Ligue 1. Vi gioc\u00f2 per 8 anni, nei quali la squadra marsigliese ottenne come miglior risultato un quinto posto in campionato (1956). Fu capocannoniere della massima serie francese nel 1952 e nel 1953. Dopo il ritiro divenne scaricatore di porto a Marsiglia e mor\u00ec a soli 41 anni per attacco cardiaco."}
{"id": "3343173", "revid": "599013", "url": "https://it.wikipedia.org/wiki?curid=3343173", "title": "Madrid Tennis Grand Prix 1982 - Singolare", "text": "Il singolare del torneo di tennis Madrid Tennis Grand Prix 1982, facente parte della categoria Grand Prix, ha avuto come vincitore Guillermo Vilas che ha battuto in finale Ivan Lendl 6-7, 4-6, 6-0, 6-3, 6-3."}
{"id": "3343181", "revid": "1442080", "url": "https://it.wikipedia.org/wiki?curid=3343181", "title": "Tampa Open 1982 - Singolare", "text": "Il singolare del torneo di tennis Tampa Open 1982, facente parte della categoria Grand Prix, ha avuto come vincitore Brian Gottfried che ha battuto in finale Mike Estep 6-7, 6-2, 6-4."}
{"id": "3343189", "revid": "599013", "url": "https://it.wikipedia.org/wiki?curid=3343189", "title": "Sylvain Kastendeuch", "text": "Carriera.\nClub.\nHa trascorso la maggior parte della sua carriera al , di cui \u00e8 primatista di presenze con 439 incontri disputati in dodici stagioni non consecutive, vincendo due edizioni della Coppa di Francia e della Coppa di Lega. Con 577 gare disputate nella massima divisione francese figura al sesto posto nella classifica delle presenze di categoria.\nDopo il ritiro.\nDal 2001 al 2008 ha ricoperto il ruolo di assessore alle politiche sportive giovanili di Metz. Dal 2006, affianca Philippe Piat alla presidenza dell'UNFP, il sindacato dei calciatori professionisti francesi."}
{"id": "3343190", "revid": "767487", "url": "https://it.wikipedia.org/wiki?curid=3343190", "title": "Ringo il texano", "text": "Ringo il texano (\"The Texican\") \u00e8 un film del 1966, diretto da Lesley Selander."}
{"id": "3343191", "revid": "1924342", "url": "https://it.wikipedia.org/wiki?curid=3343191", "title": "Still the Same... Great Rock Classics of Our Time", "text": "Still the Same... Great Rock Classics of Our Time \u00e8 il ventiquattresimo album in studio di Rod Stewart, pubblicato nel 2006 dalla J Records ed ha raggiunto la prima posizione nelle classifiche Billboard 200, Recording Industry Association of New Zealand e Billboard Canadian Albums.\nContiene alcuni classici del rock interpretati da Stewart. La versione per il mercato inglese include una bonus track.\nTracce.\nBonus track per l'Inghilterra"}
{"id": "3343193", "revid": "767487", "url": "https://it.wikipedia.org/wiki?curid=3343193", "title": "\u00canio Rodrigues", "text": "Caratteristiche tecniche.\nGiocava come difensore, ricoprendo il ruolo di centrale. La sua abilit\u00e0 lo port\u00f2 a essere considerato uno dei migliori interpreti del ruolo del Brasile di quegli anni.\nCarriera.\nClub.\nDebutt\u00f2 nel calcio professionistico nel For\u00e7a e Luz, ma fu nel Renner che si mise in evidenza: difatti, partecip\u00f2 al vittorioso campionato Ga\u00facho che la societ\u00e0 della capitale conquist\u00f2 nel 1954. Nello stesso 1954 fu acquistato dal Gr\u00eamio, che gli diede l'opportunit\u00e0 di giocare da titolare, affiancandolo a A\u00edrton Pavilh\u00e3o. Con il club prese parte a diverse vittorie tra il 1954 e il 1961, partecipando peraltro alla partita inaugurale dell'Est\u00e1dio Ol\u00edmpico Monumental. Si ritir\u00f2 dopo dieci titoli totali vinti con la maglia del Gr\u00eamio.\nNazionale.\nFu tra i giocatori che Tet\u00e9, nominato dalla CBD commissario tecnico della Nazionale, incluse nella lista dei convocati per il Campionato Panamericano 1956. Durante tale competizione fu eletto capitano; debutt\u00f2 il 1\u00ba marzo 1956 contro il , giocando tutti i novanta minuti dell'incontro. Gioc\u00f2 poi contro , , e . Gioc\u00f2 anche nella successiva edizione del torneo, nel 1960. Dopo la gara del 6 marzo contro il Messico, disputata per intero, con la lasci\u00f2 il campo, sostituito da Orlando. In sua vece, gioc\u00f2 A\u00edrton Pavilh\u00e3o, che da lui eredit\u00f2 anche la fascia di capitano."}
{"id": "3343194", "revid": "155634", "url": "https://it.wikipedia.org/wiki?curid=3343194", "title": "Serie A 2008 (canoa polo maschile)", "text": "La Serie A 2008 \u00e8 stata la 16\u00aa edizione della massima serie del campionato italiano maschile di canoa polo disputato dal 1993, anno di adozione da parte della Federazione Italiana Canoa Kayak del regolamento internazionale.\nIl successo nella stagione \u00e8 andato al Circolo Nautico Posillipo, che ai play off ha avuto la meglio sulla Pro Scogli Chiavari.\nLe due finaliste avevano terminato ai primi posti anche la fase regolare.\nA.S.Mariner C.C. Roma, Canoa San Miniato, C.C. Offredi Amalfi, Soc. Canott. Trinacria sono state retrocesse in Serie A1 al termine della stagione regolare.\nI play-off si sono disputati a Lerici il 13 e 14 settembre 2008."}
{"id": "3343199", "revid": "435108", "url": "https://it.wikipedia.org/wiki?curid=3343199", "title": "Ghisamestieri Palermo", "text": ""}
{"id": "3343200", "revid": "1442080", "url": "https://it.wikipedia.org/wiki?curid=3343200", "title": "ATP Firenze 1982 - Singolare", "text": "Il singolare del torneo di tennis ATP Firenze 1982, facente parte della categoria Grand Prix, ha avuto come vincitore Vitas Gerulaitis che ha battuto in finale Stefan Simonsson 4-6, 6-3, 6-1."}
{"id": "3343210", "revid": "2153076", "url": "https://it.wikipedia.org/wiki?curid=3343210", "title": "Soulbook", "text": "Soulbook \u00e8 il venticinquesimo album di Rod Stewart, pubblicato nel 2009 dalla J Records.\nContiene alcuni classici del soul e della Motown interpretati da Stewart, e include ospiti come Stevie Wonder, Mary J. Blige, Smokey Robinson e Jennifer Hudson.\nFormazione.\nNote aggiuntive"}
{"id": "3343218", "revid": "287204", "url": "https://it.wikipedia.org/wiki?curid=3343218", "title": "ATP Venezia 1982 - Singolare", "text": "Il singolare del torneo di tennis ATP Venezia 1982, facente parte della categoria Grand Prix, ha avuto come vincitore Jos\u00e9 Luis Clerc che ha battuto in finale Peter McNamara 7-6, 6-1."}
{"id": "3343227", "revid": "1573940", "url": "https://it.wikipedia.org/wiki?curid=3343227", "title": "Qorasuv", "text": "Qorasuv (in russo \u041a\u0430\u0440\u0430\u0441\u0443, Karasu) \u00e8 una citt\u00e0 del distretto di Kurgontepa nella regione di Andijan, in Uzbekistan. Il suo nome in uzbeco significa \"acqua nera\" (\"qora\" - nero, \"suv\" - acqua).\nHa una popolazione (calcolata per il 2009) di 27.453 abitanti. La citt\u00e0 si trova nella valle di Fergana, circa 50\u00a0km a est di Andijan al confine con il Kirghizistan. La citt\u00e0 \u00e8 essenzialmente un tutt'uno con la citt\u00e0 kirghisa di Kara-Suu ed \u00e8 separata da quest'ultima da un confine di epoca sovietica. \nNel maggio 2005, a seguito del massacro di Andijon ci furono dei disordini a Qorasuv, quando migliaia di uzbeki cercarono di fuggire in Kirghizistan."}
{"id": "3343228", "revid": "1305772", "url": "https://it.wikipedia.org/wiki?curid=3343228", "title": "Uktus-Avia", "text": "La Uktus-Avia (in russo: \u0410\u0432\u0438\u0430\u043a\u043e\u043c\u043f\u0430\u043d\u0438\u044f \u0423\u043a\u0442\u0443\u0441) \u00e8 stata una compagnia aerea russa fondata nel 2010. Ha cessato le operazioni nel 2011.\nStrategia.\nLa Uktus-Avia effettua trasporto aereo charter passeggeri e cargo con una flotta di aerei Antonov An-2, Antonov An-74, Pilatus PC-12/47, Yakovlev Yak-40 e con gli elicotteri Mil Mi-2, Mil Mi-8.\nAttualmente, gli aerei della compagnia aerea si basano all'aeroporto di Ekaterinburg-Uktus."}
{"id": "3343229", "revid": "1305772", "url": "https://it.wikipedia.org/wiki?curid=3343229", "title": "Bristol Open 1982 - Singolare", "text": "Il singolare del torneo di tennis Bristol Open 1982, facente parte della categoria Grand Prix, ha avuto come vincitore John Alexander che ha battuto in finale Tim Mayotte 6-3, 6-4."}
{"id": "3343239", "revid": "729019", "url": "https://it.wikipedia.org/wiki?curid=3343239", "title": "Torneo di Wimbledon 1982 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo e hanno battuto in finale 6\u20134, 6\u20131 Kathy Jordan e Anne Smith.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3343243", "revid": "767487", "url": "https://it.wikipedia.org/wiki?curid=3343243", "title": "The Black Cobra 2", "text": "The Black Cobra 2 \u00e8 un film del 1989 diretto da Edoardo Margheriti (con lo pseudonimo di \"Dan Edwards\") con Fred Williamson e Nicholas Hammond. \u00c9 il sequel del film \"Cobra nero\" del 1987 seguito da \"The Black Cobra 3\" del 1989 e \"Detective Malone\" (1991).\nLa pellicola segna l'esordio alla regia di Edoardo Margheriti figlio del regista Antonio Margheriti. L'anno successivo Edoardo Margheriti dirige il sequel del film \"The Black Cobra 3\".\nTrama.\nChicago, il detective Robert Malone viene sospeso dalla polizia per l'eccessiva violenza che adotta nel far rispettare la legge. Malone viene inviato nelle Filippine dove parteciper\u00e0 ad uno scambio tra agenti con l'Interpol. Al suo arrivo viene derubato da un ladruncolo che gli sottrae il portafoglio, subito Malone cerca di inseguirlo, mettendo sottosopra l'aeroporto, ma viene fermato dalla polizia filippina. Per tutta la sua permanenza verr\u00e0 affiancato tenente McCall, un poliziotto britannico che utilizza metodi molto pi\u00f9 tranquilli e disciplinati. Ricercando il portafoglio rubato, finiranno coinvolti in un complotto terroristico, che coinvolger\u00e0 anche il nuovo compagno di Malone. La speranza del capo della polizia di Chicago, che Malone avrebbe imparato da McCall ad essere meno violento e spicciativo, fallir\u00e0 miseramente, anzi sar\u00e0 McCall ad imparare da Malone che a volte la violenza \u00e8 l'unica possibilit\u00e0 per risolvere un caso. Insieme i due riusciranno a sventare l'attacco dei terroristi e a salvare la citt\u00e0 da un grave attentato."}
{"id": "3343249", "revid": "729019", "url": "https://it.wikipedia.org/wiki?curid=3343249", "title": "General Electric CF700", "text": "Il General Electric CF700 (o TF37 secondo la denominazione militare) \u00e8 un motore aeronautico turboventola sviluppato dalla General Electric sulla base del turbogetto CJ610.\nStoria.\nIl CF700 venne sviluppato per l'impiego sul North American Sabreliner 75A ed il Dassault Falcon 20. Il CF700-2B \u00e8 stato il primo turbofan ad essere certificato per l'uso civile dalla FAA nel settembre del 1963.\nAd oggi sono ancora 265 i velivoli di 120 operatori nel mondo ad essere spinti da un CF700 e, dalla sua introduzione, \u00e8 rimasto in servizio complessivamente per pi\u00f9 di dieci milioni di ore.\nUn CF700 venne anche utilizzato a bordo del veicolo di atterraggio lunare di ricerca utilizzato nell'ambito del programma Apollo per i test di allunaggio.\nTecnica.\nIl motore condivideva con il CJ610 gli otto stadi di compressore a flusso assiale, la camera di combustione di tipo anulare e due stadi di turbina collegati da un albero al compressore. In pi\u00f9 era montato, su un altro albero posto nella parte posteriore del motore, un singolo stadio composto di turbina e fan in modo da aumentare l'efficienza del motore.\nQuesto modo relativamente semplice di introdurre uno stadio di fan in un motore turbogetto aveva per\u00f2 come effetto negativo il grande stress termico che si veniva a creare sull'assieme turbina/fan tra la zona della turbina, a contatto con i gas di scarico caldi, e i componenti del fan, immersi nel flusso freddo. A causa di questo problema, la configurazione con fan posteriore non ebbe molto seguito."}
{"id": "3343251", "revid": "729019", "url": "https://it.wikipedia.org/wiki?curid=3343251", "title": "Torneo di Wimbledon 1982 - Doppio misto", "text": "Betty St\u00f6ve e Frew McMillan erano i detentori del titolo, ma hanno perso nel 3\u00ba turno contro Pam Whytcross e Chris Johnstone.\nAnne Smith e Kevin Curren hanno battuto in finale 2\u20136, 6\u20133, 7\u20135 Wendy Turnbull e John Lloyd.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3343256", "revid": "34928", "url": "https://it.wikipedia.org/wiki?curid=3343256", "title": "Chiesa Cor Jesus", "text": ""}
{"id": "3343262", "revid": "1563111", "url": "https://it.wikipedia.org/wiki?curid=3343262", "title": "Fly Me to the Moon...The Great American Songbook Volume V", "text": "Fly Me to the Moon...The Great American Songbook Volume V \u00e8 il ventiseiesimo album di Rod Stewart, pubblicato nel 2010 dalla J Records.\n\u00c8 il quinto di una serie di album che raccolgono alcuni classici del pop interpretati da Stewart.\nLa versione Deluxe include un secondo CD con sei bonus track.\nTracce.\nBonus CD su versione Deluxe"}
{"id": "3343263", "revid": "297745", "url": "https://it.wikipedia.org/wiki?curid=3343263", "title": "Brussa (Turchia)", "text": ""}
{"id": "3343265", "revid": "345405", "url": "https://it.wikipedia.org/wiki?curid=3343265", "title": "Mezzane (Calvisano)", "text": "Mezzane \u00e8 una frazione del comune di Calvisano, in provincia di Brescia, nella regione Lombardia.\nGeografia fisica.\nSi trova ad est della sede comunale, sulla strada per Carpenedolo, ad un'altezza di circa 66 metri sul livello del mare."}
{"id": "3343272", "revid": "92723", "url": "https://it.wikipedia.org/wiki?curid=3343272", "title": "Emiljano Vila", "text": "Carriera.\nClub.\nIl 1\u00ba giugno 2009 viene acquistato dalla per 300.000 euro, e subito dopo viene ceduto in prestito alla per 6 mesi.\nIl 1\u00ba gennaio 2010 viene acquistato in prestito oneroso per 55.000 euro dalla , dove milita per una stagione e mezza prima di ritornare alla Dinamo Zagabria.\nIl 1\u00ba luglio 2011 viene acquistato a titolo definitivo dal per 120.000 euro.\nNazionale.\nHa debuttato con la maglia della nazionale albanese nel 2009.\nStatistiche.\nPresenze e reti nei club.\n\"Statistiche aggiornate al 10 aprile 2021.\""}
{"id": "3343276", "revid": "31886", "url": "https://it.wikipedia.org/wiki?curid=3343276", "title": "Effetto posizione", "text": "Con il termine effetto posizione (\"position-effect\"), in genetica, viene definito un cambiamento nell'espressione fenotipica di uno o pi\u00f9 geni a causa di un cambiamento di posizione degli stessi nel genoma, il quale si pu\u00f2 verificare a seguito di fenomeni di traslocazione od inversione .\nDefinizione.\nLa regolazione genica da effetto di posizione, si basa sullo spazio fisico occupato dagli alleli di un gene all'interno del nucleo cellulare (posizione), tali alleli possono essere trascritti o non trascritti, rispettivamente possono influire o non influire sui caratteri di un organismo (effetto) a seconda che si trovino in una zona del nucleo ad attiva trascrizione (eucromatica) o meno (eterocromatica). Generalmente, all'interno del nucleo cellulare, le zone ad attiva trascrizione sono localizzate in posizione centrale, mentre le zone trascrizionalmente inattive si ritrovano nella parte marginale o pi\u00f9 esterna del nucleo.\nNei casi di alterazioni della normale posizione intranucleare di un gene, un allele normalmente non trascritto, quindi non espresso, potrebbe essere spostato da una posizione periferica ad una posizione centrale, quindi trascrizionalmente attiva, l'allele qui verrebbe espresso, (e viceversa). La neoespressione o la \"non espressione\" di un prodotto genico che in quella cellula dovrebbe essere assente o presente, porter\u00e0 ad una perturbazione i cui effetti saranno di diversa entit\u00e0 a seconda, sia di quanto la regione risulta trascrizionalmente attiva, effetto dose, sia del tipo di prodotto codificato dall'allele.\nEsempi.\nLa sindrome DiGeorge; secondo quanto dimostrato da D'Antoni nel 2004 tale sindrome sarebbe associata all'effetto posizione.\nL'occhio bianco in \"Drosophila melanogaster\" deriva da un'inversione la quale sposta il gene da una regione eucromatica ad una eterocromatica."}
{"id": "3343284", "revid": "767487", "url": "https://it.wikipedia.org/wiki?curid=3343284", "title": "Ghiblies Episode 2", "text": " \u00e8 un cortometraggio d'animazione giapponese del 2002, prodotto da Hiroyuki Watanabe e diretto da Yoshiyuki Momose. \nIl cortometraggio, seguito di \"Ghiblies\" (del 2000, diretto dallo stesso Momose), \u00e8 stato accoppiato alle proiezioni del film \"Neko no ongaeshi\". Si pu\u00f2 notare infatti, che la data d'uscita dei due prodotti \u00e8 la stessa. Praticamente il corto \u00e8 un'esclusiva per gli spettatori che vedranno il lungometraggio che lo segue, nelle sale. \nIn Italia comunque, \u00e8 ancora inedito."}
{"id": "3343295", "revid": "767487", "url": "https://it.wikipedia.org/wiki?curid=3343295", "title": "Club Polideportivo M\u00e9rida", "text": "Il Club Polideportivo M\u00e9rida \u00e8 stata una societ\u00e0 calcistica con sede a M\u00e9rida nella Estremadura, in Spagna. \nGioca in Tercera Division o serie inferiori (salvo una stagione in Segunda B terminata coin la retrocessione) fino al 1989. Da allora la sua storia \u00e8 un crescendo che culmina nella vittoria della Segunda Divisi\u00f3n 1994-1995. L'esordio nella Liga non \u00e8 fortunato ed al termine della stagione il Merida retrocede, ma l'anno successivo arriva il riscatto con una nuova vittoria della seconda serie. Terminata ancora una volta al penultimo posto la sua seconda stagione nella massima divisione, dopo due anni fall\u00ec ed il suo posto come prima squadra di M\u00e9rida venne preso dal team satellite M\u00e9rida Uni\u00f3n Deportiva."}
{"id": "3343297", "revid": "161374", "url": "https://it.wikipedia.org/wiki?curid=3343297", "title": "Segunda Divisi\u00f3n de Espa\u00f1a", "text": ""}
{"id": "3343300", "revid": "339392", "url": "https://it.wikipedia.org/wiki?curid=3343300", "title": "Copa del Rey de F\u00fatbol", "text": ""}
{"id": "3343302", "revid": "2181712", "url": "https://it.wikipedia.org/wiki?curid=3343302", "title": "Vincent Malo", "text": "Biografia.\nDella sua vita poco si conosce. Si sa che dal 1623 al 1634 fu allievo prima di Pieter Paul Rubens e poi di David Teniers il Vecchio. Dal 1623 entr\u00f2 nell'anversana Corporazione di San Luca.\nNel 1634 si rec\u00f2 in Italia e si ferm\u00f2 a Genova, dove risiedette a lungo, diffondendo la cultura fiamminga e la poetica di Rubens in Liguria frequentando la bottega dei fratelli Cornelis e Lucas de Wael, molto attiva a Genova nel quarto decennio del 1600.\nDurante il suo soggiorno nel capoluogo ligure ebbe a bottega Antonio Maria Vassallo.\nMolto richiesto dai committenti dell'epoca, sia in opere pubbliche che private, realizz\u00f2 diverse pale d'altare per le chiese liguri, come ad esempio il \"Matrimonio mistico di santa Caterina d'Alessandria\" ora nel palazzo comunale di Sanremo e l\"'Assunta\" per la chiesa di Santo Stefano. Dipinse inoltre scene di battaglie e paesaggi, che rammentano le grandi composizioni decorative di Paul Bril.\nIl suo nome \u00e8 ricordato ne \"Le vite de' pittori, scultori, ed architetti genovesi\" (1768) di Raffaello Soprani e Carlo Giuseppe Ratti come personaggio non troppo abile nel disegno e dedito pi\u00f9 ad ispirarsi agli schizzi dei lavori del Rubens che aveva portato con s\u00e9 dalle Fiandre che non a creare di sua invenzione.\nNonostante l'elevata quantit\u00e0 delle sue opere, contrassegnate con la sua sigla composta da una V ed una M sovrapposte, molte delle quali arrivate ai giorni nostri, non \u00e8 ancora stata realizzata una monografia ed una classificazione dei suoi dipinti."}
{"id": "3343303", "revid": "1305772", "url": "https://it.wikipedia.org/wiki?curid=3343303", "title": "Cattedrale di Nostra Signora", "text": ""}
{"id": "3343309", "revid": "38401569", "url": "https://it.wikipedia.org/wiki?curid=3343309", "title": "CF Extremadura", "text": ""}
{"id": "3343316", "revid": "38401590", "url": "https://it.wikipedia.org/wiki?curid=3343316", "title": "CP M\u00e9rida", "text": ""}
{"id": "3343328", "revid": "1543377", "url": "https://it.wikipedia.org/wiki?curid=3343328", "title": "Absolutely Live (Rod Stewart)", "text": "Absolutely Live \u00e8 il primo album live di Rod Stewart, pubblicato in doppio vinile nel novembre 1982 dalla Warner Bros.\n\u00c8 stato ristampato in CD nel 1989 con due tracce in meno."}
{"id": "3343334", "revid": "367445", "url": "https://it.wikipedia.org/wiki?curid=3343334", "title": "Vincent Mal\u00f2", "text": ""}
{"id": "3343335", "revid": "628767", "url": "https://it.wikipedia.org/wiki?curid=3343335", "title": "Marhamat", "text": "Marhamat (in russo \u041c\u0430\u0440\u0445\u0430\u043c\u0430\u0442) \u00e8 il capoluogo del distretto di Marhamat nella regione di Andijan, in Uzbekistan. Ha una popolazione (calcolata per il 2010) di 15.810 abitanti. La citt\u00e0 si trova nella valle di Fergana, circa 40\u00a0km a sud di Andijan, nella parte meridionale della regione. "}
{"id": "3343341", "revid": "1543377", "url": "https://it.wikipedia.org/wiki?curid=3343341", "title": "Franco Salvatori", "text": "Professore ordinario di Geografia presso l'Universit\u00e0 degli Studi di Roma \"Tor Vergata\", \u00e8 stato fino al marzo 2013 il Presidente della Societ\u00e0 Geografica Italiana.\nBiografia.\nFranco Salvatori ha conseguito la Laurea in Economia e Commercio nel 1972 presso la Sapienza \u2013 Universit\u00e0 di Roma, dove ha ottenuto anche il Diploma di perfezionamento in Scienze dell'Amministrazione. La sua carriera accademica inizia con l'assegnazione di una borsa di studio, bandita dalla Facolt\u00e0 di Economia e Commercio dell'Universit\u00e0, per svolgere attivit\u00e0 di ricerca presso l'Istituto di Geografia Economica della Sapienza \u2013 Universit\u00e0 di Roma dal 1974 al 1976, dove in seguito, dal 1981 al 1987 \u00e8 stato ricercatore confermato nel Dipartimento di Studi Geoeconomici Statistici e Storici per l'Analisi Regionale.\nNell'anno accademico 1981-82 \u00e8 stato incaricato dell'insegnamento di Geografia Urbana nell'ambito del Corso di Specializzazione in Pianificazione Urbanistica Applicata alle Aree Metropolitane (oggi Scuola di Specializzazione in Tecniche Urbanistiche per le Aree Metropolitane) presso la Facolt\u00e0 di Ingegneria della Sapienza \u2013 Universit\u00e0 di Roma, carica che manterr\u00e0 fino all'anno accademico 1986-87, quando poi diviene professore associato di Geografia dello sviluppo regionale presso la Facolt\u00e0 di Economia e Commercio della Universit\u00e0 degli Studi \"Gabriele d'Annunzio\" di Chieti (sede di Pescara). Nel 1990, \u00e8 nominato professore straordinario di Geografia Economica nella Facolt\u00e0 di Lettere presso l'Universit\u00e0 degli Studi di Sassari. Dal 1993 \u00e8 titolare della cattedra di Geografia presso la Facolt\u00e0 di Lettere e Filosofia dell'Universit\u00e0 degli Studi di Roma \"Tor Vergata\", Facolt\u00e0 di cui \u00e8 stato Preside dal 1994 al 2007.\nDal 2008 Salvatori collabora con la Fondazione UniVerde di Alfonso Pecoraro Scanio, a partire dallo stesso anno \u00e8 Prorettore dell'Universit\u00e0 degli Studi di Roma \"Tor Vergata\", mentre dal 2009 \u00e8 membro del Comitato Tecnico-scientifico del Centro di Ricerca e Sviluppo sull'E-content e Presidente del Consiglio del Corso di Laurea Magistrale in Scienze Pedagogiche della Scuola IAD.\nIncarichi istituzionali.\nDal 1997 e fino al 2013 Franco Salvatori \u00e8 stato Presidente della Societ\u00e0 Geografica Italiana; parallelamente \u00e8 stato membro di diversi comitati e commissioni: dal 2001 della Commissione Nazionale Italiana per l'UNESCO e Comitato Scientifico per il progetto \u201cCultura Gastronomica Italiana\u201d; dal 2002 del Comitato Nazionale per le Celebrazioni del Millenario di fondazione della Badia Greca di Grottaferrata e del Consiglio Scientifico di \u201cLimes-Rivista Italiana di Geopolitica\u201d; dal 2006 del Comitato Scientifico del Dipartimento Patrimonio Culturale del CNR, dal 2007 del Comitato Nazionale per le Celebrazioni del Centenario della Nascita di Roberto Rossellini; dal 2008 del Comitato Nazionale per le Celebrazioni del Centenario del Terremoto Calabro Siculo, del Comitato Scientifico per l'istituzione del Museo dell'Emigrazione Italiana (costituito con Decreto Ministeriale del Ministero degli affari esteri) e del Comitato Scientifico delle riviste \u201cCivilt\u00e0 Europea\u201d e \"Rivista Scuola IaD\"; dal 2009 del Consiglio scientifico della Biblioteca Nazionale Centrale di Roma.\nInoltre, dal 2001 \u00e8 rappresentante del Consiglio Nazionale delle Ricerche presso la International Geographical Union; dal 2002 \u00e8 segretario-tesoriere del Comitato Nazionale del V Centenario del Viaggio di Amerigo Vespucci; dal 2004 \u00e8 segretario tesoriere del Comitato Nazionale per le Celebrazioni del 750\u00ba anniversario della nascita di Marco Polo e presidente della Commissione scientifica dello stesso Comitato, nonch\u00e9 \u00e8 presidente del Comitato Nazionale per le Celebrazioni del Bicentenario della Nascita di Guglielmo Massaja e dell'Associazione delle Istituzioni di Cultura Italiane (AICI).\nNel 2013 \u00e8 stato candidato alle elezioni per il rettore dell'Universit\u00e0 di Roma Tor Vergata, vinte alla fine da Giuseppe Novelli.\nAttivit\u00e0 di ricerca.\nFranco Salvatori, nel corso della sua carriera, si \u00e8 focalizzato principalmente sull'evoluzione degli assetti urbano-regionali nello spazio mediterraneo, la valorizzazione dei beni ambientali e culturali in rapporto allo sviluppo territoriale e la salvaguardia del patrimonio culturale materiale ed immateriale. Le principali e pi\u00f9 recenti pubblicazioni sono:"}
{"id": "3343345", "revid": "729019", "url": "https://it.wikipedia.org/wiki?curid=3343345", "title": "Bunder", "text": "Il bunder era un'unit\u00e0 di misura dell'area usata in Belgio e nei Paesi Bassi.\nIl suo valore non era stabilito ufficialmente, ma variava a seconda delle regioni; in Belgio era generalmente accettata la conversione 1 bunder = 1/12 di manso. Al momento dell'introduzione del sistema metrico, il bunder venne abolito e definito come equivalente dell'ettaro."}
{"id": "3343348", "revid": "486946", "url": "https://it.wikipedia.org/wiki?curid=3343348", "title": "Eugenia Su\u00e1rez", "text": ""}
{"id": "3343350", "revid": "767487", "url": "https://it.wikipedia.org/wiki?curid=3343350", "title": "7 pistole per El Gringo", "text": "7 pistole per El Gringo (\"R\u00edo maldito\") \u00e8 un film del 1966, diretto da Juan Xiol.\nTrama.\nIn un villaggio del vecchio West vengono compiute numerose rapine ed aggressioni da una misteriosa banda che fa poi la responsabilit\u00e0 su degli innocenti, i quali vengono impiccati. Pan che \u00e8 rimasto orfano, accetta l'invito di un uomo che gira su un carrozzone, spacciandosi per un medico dentista, e ne diventa collaboratore."}
{"id": "3343366", "revid": "306856", "url": "https://it.wikipedia.org/wiki?curid=3343366", "title": "Rivista di studi politici internazionali", "text": "La Rivista di studi politici internazionali \u00e8 una rivista trimestrale italiana di politica estera, diplomazia, relazioni internazionali, diritto internazionale.\nLa rivista venne fondata nel gennaio 1934 a Firenze da studiosi eminenti quali Giacinto Bosco e Jacopo Mazzei, che facevano capo al pi\u00f9 antico Istituto universitario italiano di scienze politiche e sociali, il regio \"Cesare Alfieri\" di Firenze, e da diplomatici sperimentati divenuti senatori del Regno, quali Cesare Majoni e Amedeo Giannini.\nNel 1947 pass\u00f2 ad un giovane professore di diritto internazionale e di storia dei trattati e politica internazionale, Giuseppe Vedovato (Firenze, 1930), che l'avrebbe diretta ininterrottamente fino al 2005.\nNel 2006 la direzione \u00e8 stata assunta dalla professoressa Maria Grazia Melchionni, docente di storia e politica dell'integrazione europea e di storia delle relazioni internazionali, coadiuvata da un consiglio scientifico formato dai professori Fabio Bertini, Sabino Cassese, Domenico Tosato, Ottavio De Bertolis e dall'ambasciatore Pietro Calamia, con conseguente sviluppo del carattere interdisciplinare e transnazionale della rivista."}
{"id": "3343371", "revid": "287204", "url": "https://it.wikipedia.org/wiki?curid=3343371", "title": "Carbonilazione", "text": "La carbonilazione \u00e8 una reazione chimica che introduce monossido di carbonio in substrati organici o inorganici. Il monossido di carbonio \u00e8 un reagente abbondantemente disponibile e dotato di una reattivit\u00e0 che ne rende conveniente l'ampio utilizzo in chimica industriale.\nChimica organica.\nDiversi composti chimici di interesse industriale sono preparati utilizzando le carbonilazioni, che possono essere reazioni altamente selettive. Le carbonilazioni producono carbonili organici, ovvero composti che contengono il gruppo funzionale C=O come aldeidi, acidi carbossilici ed esteri.\nIdroformilazione.\nL'idroformilazione comporta l'addizione di monossido di carbonio e di idrogeno a composti organici insaturi, solitamente alcheni. Di solito i prodotti sono aldeidi:\nLa reazione richiede un catalizzatore metallico che lega il monossido di carbonio, l'idrogeno, e l'alchene, permettendo a questi substrati di combinarsi all'interno della sua sfera di coordinazione.\nDecarbonilazione.\nMolti carbonili organici subiscono decarbonilazione. Un comune processo di decarbonilazione implica la conversione di aldeidi ad alcani, solitamente catalizzata da complessi metallici:\nDi solito la decarbonilazione \u00e8 un processo indesiderato perch\u00e9 viene perso un gruppo funzionale. Queste reazioni procedono attraverso idruri metallici acilici. I chetoni e altri composti carbonilici sono pi\u00f9 resistenti alla decarbonilazione rispetto alle aldeidi.\nReazione di Reppe.\nLa reazione di Reppe, cos\u00ec chiamata in onore di Walter Reppe, \u00e8 una reazione che addiziona monossido di carbonio e un donatore di un idrogeno acido a un substrato organico. La sua applicazione principale \u00e8 nell'ambito del processo Monsanto per la sintesi dell'acido acetico, che produce acido acetico utilizzando metanolo. L'anidride acetica \u00e8 prodotta tramite una carbonilazione simile dell'acetato di metile. Alcheni e alchini sono i substrati delle correlate idrocarbossilazioni e idroesterificazioni. L'idrocarbossilazione \u00e8 utilizzata industrialmente per produrre acido propionico a partire da etilene:\nQueste reazioni utilizzano metalli di transizione, come il rodio o altri, quali catalizzatori in grado di legare il monossido di carbonio e attivarlo. Nella sintesi industriale dell'ibuprofene, un alcol benzilico viene convertito nel corrispondente acido carbossilico mediante una reazione catalizzata dal palladio:\nNella idroesterificazione si addiziona un alcol invece che acqua: H2C=CH2 + R-OH + CO \u2192 CH3CH2COOR.\nAltre reazioni.\nLa reazione di Koch (e anche le reazioni di Koch-Haaf correlate) comporta l'addizione di monossido di carbonio a composti insaturi in presenza di acidi forti quale l'acido solforico. Questo metodo \u00e8 utilizzato meno frequentemente nella sintesi industriale rispetto alle reazioni catalizzate da metalli descritte in precedenza. La sintesi industriale dell'acido glicolico viene effettuata in questo modo:\nLa conversione dell'isobutene in acido pivalico \u00e8 un altro esempio illustrativo:\nIl dimetilcarbonato e il dimetilossalato, attraverso un'altra reazione diversa da quella di Koch, sono prodotti industrialmente utilizzando monossido di carbonio. Queste reazioni richiedono un agente ossidante:\nMetallocarbonili.\nIl monossido di carbonio \u00e8 in grado di reagire con i metalli di transizione formando una serie di complessi che rivestono un certo interesse nell'ambito della chimica metallorganica. La molecola di CO rappresenta un ligando che pu\u00f2 entrare a far parte della sfera di coordinazione del metallo tramite una \"combinazione diretta\" o una \"carbonilazione riduttiva\".\nLa combinazione diretta utilizza il metallo finemente suddiviso fatto reagire direttamente con monossido di carbonio:\nLa carbonilazione riduttiva sfrutta invece un composto metallico (come un sale, un complesso, o un ossido) e un agente riducente (si ricordi che il numero di ossidazione del metallo in un metallocarbonile \u00e8 0):\nI metallocarbonili sono ampiamente utilizzati come catalizzatori nella idroformilazione e nella reazione di Reppe descritte in precedenza."}
{"id": "3343372", "revid": "124906009", "url": "https://it.wikipedia.org/wiki?curid=3343372", "title": "L'amore cambia", "text": "L'amore cambia \u00e8 un brano musicale del cantante italiano Valerio Scanu, secondo singolo estratto dal suo terzo album, \"Parto da qui\". Il singolo, pubblicato dalla casa discografica EMI e scritto da \"Alex Gaydou\", \u00e8 entrato in rotazione radiofonica il 14 gennaio 2011.\nIl brano presenta un sound R&amp;B e si discosta dal genere prevalentemente pop del cantante.\nIl video.\nIl video musicale, per la regia di Paolo Marchione, \u00e8 stato pubblicato il 22 gennaio 2011 sul sito del Corriere della Sera. Il video, girato a Roma il 5 gennaio 2011, mostra varie scene di una festa in una discoteca romana.\nNel video sono presenti dei fan del cantante, scelti grazie ad un casting partito dalla pagina Facebook dell'artista. Visto l'ottimo riscontro dell'iniziativa, i fan esclusi dal video ufficiale ne hanno girato una \"Fan Version\"."}
{"id": "3343378", "revid": "767487", "url": "https://it.wikipedia.org/wiki?curid=3343378", "title": "Martin Grech", "text": "Biografia.\nMartin Grech pubblica il suo album di debutto \"Open Heart Zoo\" nel 2002, prodotto da Andy Ross, il disco \u00e8 stato comparato ai lavori di Radiohead, Nine Inch Nails e Jeff Buckley. Il susseguente tour inglese gli fa guadagnare una certa notoriet\u00e0 e il favore della critica.\nNel 2003 viene invitato a suonare al tributo su Jeff Buckley dalla madre di Buckley stessa.\nNel 2005 pubblica il secondo album \"Unholy\". Esso presenta atmosfere pi\u00f9 cupe rispetto al predecessore e testi che parlano di pazzia, eresia e morte.\nCome per il precedente, le critiche sono ottime, tuttavia subito dopo l'uscita si separa dalla Island Records. Due anni pi\u00f9 tardi vede la luce \"March of the Lonely\".\nIl terzo album mostra un approccio completamente diverso rispetto ai primi due privilegiando canzoni per chitarra acustica e atmosfere pi\u00f9 morbide, ed esce per la Genepool Records.\nNel 2008 inizia a lavorare a nuovo materiale sotto il nome di Meatsuit, ma successivamente dichiara di voler abbandonare il progetto.\nNel 2010 Martin Grech pubblica, solo online, una raccolta di 25 demo sotto il nome di Meta.\nLe demo, sono tutte scritte, suonate e registrate dallo stesso Martin e la raccolta include anche alcuni pezzi del progetto Meatsuit.\nAttualmente Grech \u00e8 al lavoro sul quarto album, il cui titolo sar\u00e0 Shadow Secrets.\nEgli ha inoltre collaborato alla canzone \"We Hope You Are What You Think You Are\" dei \"yourcodenameis:milo\" presente nell'album \"Print is Dead\"."}
{"id": "3343394", "revid": "709565", "url": "https://it.wikipedia.org/wiki?curid=3343394", "title": "Arcibaldo (serie televisiva)", "text": "Arcibaldo (\"All in the Family\"), trasmessa inizialmente in Italia con il titolo Tutti a casa, \u00e8 una sitcom statunitense trasmessa dalla CBS tra il 1971 e il 1979.\nHa riscosso notevole popolarit\u00e0 e generato vari spin-off; dopo le nove stagioni prodotte la serie madre \u00e8 proseguita per ulteriori quattro stagioni con \"Archie Bunker's Place\", segnata da un cambio della location principale e l'uscita dal cast principale di Jean Stapleton.\nNel 2002, la rivista \"TV Guide\" ha classificato \"Arcibaldo\" al 4\u00ba posto tra i migliori 50 spettacoli televisivi di tutti i tempi.\nStoria.\nCreato dal grande autore e produttore televisivo Norman Lear, \"Arcibaldo\" fu un grandissimo successo, raggiungendo il primo posto nella Nielsen ratings (la classifica dei programmi pi\u00f9 seguiti) dalla seconda alla sesta stagione, prima serie a raggiungere la vetta della classifica per 5 stagioni consecutive (record successivamente eguagliato da \"I Robinson\" e superato da \"American Idol\").\nIspirato dalla sit-com britannica \"Till Death Us Do Part\", Lear adatt\u00f2 la serie per il mercato americano, decidendo quindi di introdurvi argomenti legati alla cronaca statunitense, aprendo la strada alla raffigurazione televisiva di temi precedentemente considerati non idonei per le commedie televisive, come il razzismo, il sesso, l'omosessualit\u00e0, il ruolo delle donne, lo stupro, l'aborto, il cancro, la guerra del Vietnam, la menopausa e l'impotenza. Pur di non rinunciare a tutto questo, Lear nel 1975 sfid\u00f2 la Commissione federale per le comunicazioni e il suo codice di censura, che aveva vietato di parlare di argomenti inadatti ai minori nella fascia oraria tra le 20 e le 21, spostando la serie un'ora pi\u00f9 avanti. Il grande successo di pubblico obblig\u00f2 la FCC a riscrivere le regole.\nDopo 9 stagioni e 208 episodi l'attrice Jean Stapleton lascia la parte di Edith Bunker, moglie di Arcibaldo. Gli autori decidono di spostare la location principale dalla casa di Arcibaldo al suo bar, modificando il titolo della serie (cosa che in Italia non \u00e8 avvenuta). Edith fa ancora qualche apparizione nel corso della prima stagione di \"Archie Bunker's Place\", ma nella seconda il suo personaggio viene fatto morire.\nA Maude, cugina di Edith, dalle forti idee femministe e protagonista di grandi scontri con il cognato, nel 1972 viene dedicato uno spin-off, \"Maude\" (trasmesso in Italia anche con il titolo \"Una signora in gamba\"), che andr\u00e0 in onda dal 1972 per 6 stagioni.\nVicini di casa dei Bunker sono i Jefferson, famiglia di colore composta da George, capofamiglia, Louise, sua moglie, loro figlio Lionel e, sino alla quarta stagione, anche Henry, fratello di George. Mentre Edith e Louise diventano buone amiche, i rispettivi mariti si odiano apertamente, essendo l'uno l'alter-ego dell'altro. Come per Maude, anche alla famiglia di George e Louise sar\u00e0 dedicato uno spin-off, il fortunatissimo \"I Jefferson\", in onda dal 1975 per 11 stagioni.\nNel 1982 un episodio di \"Archie Bunker's Place\" fa da episodio pilota ad un terzo spin-off della serie: \"Gloria\", inedito in Italia, che andr\u00e0 in onda per una sola stagione e che ha per protagonista la figlia di Arcibaldo dopo la separazione dal marito Mike Stivic.\nNel 1994 \u00e8 addirittura la casa di Arcibaldo, acquistata da una famiglia afro-americana, ad avere l'onore di una propria serie, \"704 Hauser\" (dal nome dell'indirizzo), prodotta da Norman Lear, ma che ebbe scarso successo e che fu cancellata per scarsi ascolti dopo solo cinque episodi trasmessi (in Italia \u00e8 inedita). Lear tent\u00f2 invano la carta di una sitcom ancora pi\u00f9 politicizzata dell'originale, in cui c'\u00e8 per\u00f2 uno scambio delle parti: i genitori operai, liberal e di sinistra, si scontrano continuamente con le idee ultraconservatrici del figlio convivente.\nInoltre sono stati realizzati due spin-off di spin-off: \"Good Times\" (da \"Maude\") e \"Checking In\" (dai \"Jefferson\").\nTrama.\nLa serie \u00e8 incentrata sulla famiglia Bunker che vive in una casa situata al numero 704 Houser Street, nel Queens, New York. Nella casa convivono Arcibaldo (Archie Bunker), la moglie Edith, la figlia Gloria e il suo compagno (e futuro genero) Mike Stivic.\nArchie, cinquantenne taxista, gran lavoratore e molto attaccato alla famiglia, \u00e8 per\u00f2 bigotto, razzista, pieno di pregiudizi nei confronti di tutti coloro che non sono simili a lui. A catalizzare la sua rabbia \u00e8 soprattutto il futuro genero Mike, disoccupato, progressista e di origini polacche, definito dal capofamiglia \"testone\" (\"meathead\" nell'originale).\nMa Archie ne ha per tutti: i Jefferson, i vicini di casa di colore; Frank e Irene Lorenzo (lui casalingo di origine italiana, lei meccanica d'origine irlandese), che vivono al di l\u00e0 della strada; Maude, cugina di Edith, tre volte divorziata e femminista.\nA prendersi cura di Archie \u00e8 la moglie Edith, svitata ma tenera e pratica, e spesso apostrofata da Archie con il nomignolo di \"dingbat\" nella versione originale; l'espressione, corrispondente pi\u00f9 o meno a \"picchiatella\", \"fessacchiotta\", \"suonata\", \"cretinetti\", a differenza del succitato \"testone\", non ebbe per\u00f2 una traduzione univoca nella versione italiana.\nEdith ha in Louise Jefferson la miglior amica, mentre i loro rispettivi coniugi, Archie e George, si odiano apertamente, essendo praticamente identici. Lionel, comparso gi\u00e0 dal primo episodio \"Meet the Bunkers\", \u00e8 un buon amico di Mike e Gloria e riesce a tenere testa con una buona dose di sarcasmo alle considerazioni ignoranti di Archie, spesso infarcite di strafalcioni grammaticali resi talvolta anche nella traduzione italiana. I continui scontri su questioni religiose, politiche, sociali e personali dominano la scena del telefilm che ha il grandissimo merito di essere la prima sitcom a portare alla ribalta i grandi temi che dominavano la scena negli anni settanta.\nAscolti.\nCon i suoi 30 milioni di spettatori, \"All in the family\", \u00e8 stata in patria la serie televisiva pi\u00f9 seguita degli anni settanta."}
{"id": "3343395", "revid": "116213623", "url": "https://it.wikipedia.org/wiki?curid=3343395", "title": "Confini della Lunigiana", "text": "A titolo di maggiore dettaglio dei confini della Lunigiana, si d\u00e0 qui di seguito una specificazione del comprensorio lunense sotto il profilo dell'estensione del bacino idrografico del fiume Magra, nonch\u00e9 dell'asimmetria tra confini politici, fisici e culturali della regione lunense.\nI confini sul versante settentrionale.\nLa Lunigiana \u00e8 una terra il cui territorio \u00e8 diviso tra quello delle regioni Toscana, Liguria ed Emilia. I confini fisici della Lunigiana corrispondono, sul versante dell'Appennino Tosco-Emiliano, sostanzialmente a quelli esistenti tra il bacino idrografico del fiume Magra e quelli degli affluenti appenninici del Po. Confine che corrisponde per la gran parte anche a quello politico tra le province di Massa-Carrara, Parma e Reggio Emilia. L'unica eccezione del versante tosco-emiliano \u00e8 rappresentata dall'area del Lago Paduli, detto anche Lagastrello, in prossimit\u00e0 dell'omonimo passo del Lagastrello (1.200 m) che congiunge le valli del Taverone e dell'Enza; area idrograficamente ubicata in val padana e non pi\u00f9 lunigianese, seppur ancora interna alla provincia di Massa-Carrara.\nI confini sul versante orientale.\nAl confine con la Garfagnana e la provincia di Lucca, rientrano in Lunigiana le terre comprese nel displuvio occidentale delle acque comprese tra Cima Belfiore (1.810 m), e, proseguendo verso sud, Cima Cervia (1.337 m), il Monte Cuc\u00f9 (1.010 m), il Colle d'Agliano (910 m) e il Poggio Baldozzana (1.250 m). I territori compresi nella parte del comune di Minucciano orientata verso il torrente Aulella, con i borghi di Sermezzana, Metra, Pugliano, Pieve San Lorenzo e lo stesso capoluogo di Minucciano, pur essendo geograficamente al di qua dello spartiacque sono generalmente considerati parte della Garfagnana.\nIl lato sud della Lunigiana Interna \u00e8 delimitato dalle monumentali Alpi Apuane che la separano dal litorale della Versilia e dai comuni di Castelnuovo Magra, Luni e Carrara.\nI confini sul lato occidentale.\nSul lato occidentale, corrispondente all'estrema propaggine dell'Appennino Ligure orientale, il territorio del comune di Albareto, in val di Taro, in provincia di Parma, viene storicamente e culturalmente considerato in Lunigiana, rifacendosi agli antichi confini medicei della citt\u00e0 medioevale e rinascimentale di Pontremoli, sebbene in epoca moderna non si abbia pi\u00f9 la reale percezione degli antichi limes di questo territorio. Proseguendo lungo il displuvio delle montagne, a sud del Monte Gottero (1.639 m), i confini lunigianesi si fanno incerti a causa di una geografia dei vari comuni, al di qua e al di l\u00e0 del crinale, non sempre corrispondente con i bacini idrografici dei fiumi Magra e del suo principale affluente, il torrente Vara. Rifacendosi alla tradizione degli antichi confini, alla considerazione di appartenenza delle popolazioni locali e alla linea spartiacque tra i versanti di Magra e Vara si pu\u00f2 ritenere:\n- che la frazione di Adelano di Zeri, in provincia di Massa-Carrara, ma appartenente al bacino idrografico del torrente Vara, sul versante ligure, non sia compresa nella Lunigiana Interna;\n- che le terre a nord-est del monte Coppigliolo (1.139 m) e del passo dei Casoni, tra i comuni di Rocchetta di Vara e di Calice al Cornoviglio, in provincia di La Spezia, siano comprese nella Lunigiana Interna;\n- che il versante orientale del monte Cornoviglio (1.162 m), nel comune di Calice al Cornoviglio sia incluso nella Lunigiana Interna.\nLunigiana Interna e Lunigiana Esterna.\nGiunti alla confluenza tra il Magra e la Vara, si giunge al confine tra la \"Lunigiana Interna\" o \"Lunigiana Storica\", corrispondente alle terre a nord dei borghi di Caprigliola e Albiano, entrambi nel comune di Aulla, in provincia di Massa-Carrara, e la Lunigiana Esterna, caratterizzata dall'identit\u00e0 dialettale e dall'appartenenza allo stesso bacino idrografico del Magra. Il medesimo territorio del comune di Fosdinovo situato nel bacino idrografico del torrente Aulella \u00e8 parte integrante della Lunigiana Interna.\nLa \"Lunigiana Esterna\" comprende il territorio di Montedivalli, appartenente al comune di Podenzana, in provincia di Massa-Carrara, ma situato sul versante ligure della Vara, l'intero comune di Bolano, in provincia di La Spezia, le propaggini meridionali del comune di Aulla, con la localit\u00e0 Debbio, l'intero territorio dei comuni di Santo Stefano di Magra e di Sarzana e le zone fluviali del comune di Follo, con lo stesso municipio di Follo, Bastremoli, San Martino Durasca, Villa, Sorbolo, Carnea e tutta la valle del torrente Durasca, le zone incluse nel bacino idrografico del Magra, comprese nei comuni di Fosdinovo, Vezzano Ligure, con Isola, Valeriano Lunense e Bottagna, e dei comuni di Arcola e Ameglia, fino a Fiumaretta e a Bocca di Magra, inclusa la parte litoranea dei comuni di Fosdinovo, Castelnuovo Magra e Ortonovo con Luni, che alla Lunigiana d\u00e0 il nome.\nLa Lunigiana Esterna \u00e8 ubicata prevalentemente nella provincia di La Spezia e parzialmente in quella di Massa-Carrara.\nCarattere comune del territorio corrispondente alla pianura del fiume Magra \u00e8 l'assenza di una unit\u00e0 politica, alla quale si contrappongono una sostanziale unit\u00e0 dialettale, storica e culturale."}
{"id": "3343398", "revid": "110157", "url": "https://it.wikipedia.org/wiki?curid=3343398", "title": "William Winter", "text": "Seguace della scuola posizionale di Siegbert Tarrasch, il suo solido gioco strategico gli permise di sconfiggere molti campioni del suo tempo, tra cui Aaron Nimzowitsch, Milan Vidmar e David Bronstein. La sua scarsa salute e una insufficiente forza tattica non gli permisero per\u00f2 di avere la costanza di rendimento necessaria per esprimere appieno le sue potenzialit\u00e0.\nGli fu attribuito il titolo di Maestro Internazionale nel 1950 (anno della sua istituzione).\nPrincipali risultati.\nOttenne il primo successo vincendo nel 1919 il campionato dell'Universit\u00e0 di Cambridge, dove studiava legge. Nel 1930 partecip\u00f2 alle Olimpiadi di Amburgo, realizzando l'ottimo risultato di +8 \u20130 =7 (76,7%). Partecip\u00f2 ad altre tre olimpiadi fino al 1935.\nVinse due volte il campionato britannico di scacchi (1935 e 1936) e cinque volte il campionato di Londra (1926, 1928/29, 1932, 1939 e 1947). Nel 1934 vinse il campionato britannico open.\nWinter era un attivista comunista, e fu l'unico tra i campioni britannici ad essere imprigionato per le sue idee politiche. \nSvolse un'intensa attivit\u00e0 di giornalista scacchistico. Fu redattore del \"British Chess Magazine\" e delle rubriche scacchistiche del \"Manchester Guardian\" e del \"Daily Worker\".\nEra nipote di James Matthew Barrie, il creatore di Peter Pan. \nOpere.\nWilliam Winter fu autore di diversi libri di scacchi, tra cui:\nBibliografia.\nHarry Golombek, \"The Penguin Encyclopedia of Chess\", Penguin Books, 1979"}
{"id": "3343399", "revid": "131358", "url": "https://it.wikipedia.org/wiki?curid=3343399", "title": "Aleksey Medvedev", "text": ""}
{"id": "3343408", "revid": "131358", "url": "https://it.wikipedia.org/wiki?curid=3343408", "title": "Aleksandr Minchenkov", "text": ""}
{"id": "3343422", "revid": "258044", "url": "https://it.wikipedia.org/wiki?curid=3343422", "title": "Distretto di Okhunboboev", "text": ""}
{"id": "3343437", "revid": "729019", "url": "https://it.wikipedia.org/wiki?curid=3343437", "title": "Volo Air France 8969", "text": "Il volo Air France 8969 era un volo di linea di Air France, operato con un Airbus A300B4 marche F-GBEC, che dal 24 al 26 dicembre 1994 fu dirottato da 4 terroristi del Gruppo Islamico Armato (GIA) ad Algeri, luogo in cui furono uccisi 3 passeggeri. Quando l'aereo raggiunse Marsiglia, il GIGN, il gruppo di intervento della Gendarmerie nazionale fece irruzione nell'aereo uccidendo i dirottatori. I terroristi avevano intenzione di schiantarsi sulla Torre Eiffel.\nAntefatti.\nA causa della situazione politica in Algeria, per paura di possibili attacchi missilistici, Air France chiese ufficialmente al governo algerino se fosse possibile garantire la sicurezza dei voli per il paese, ma non ricevette mai risposta. Per questo gli equipaggi erano composti solamente da volontari."}
{"id": "3343447", "revid": "729019", "url": "https://it.wikipedia.org/wiki?curid=3343447", "title": "Fossa infratemporale", "text": "La fossa infratemporale conosciuta anche come fossa zigomatica \u00e8 quello spazio posto nella parete laterale della faccia, posteriormente alla mascella e situato inferiormente e medialmente all'arcata zigomatica, omologo alla fossa (o finestra) subtemporale degli altri vertebrati. Appare come la diretta continuazione verso il basso della fossa temporale.\nLimiti.\nIn \"alto\" \u00e8 delimitata dalla grande ala dello sfenoide, posta lateralmente al processo pterigoideo, e dalla fossa temporale da cui \u00e8 delimitata idealmente dalla cresta infratemporale dell'osso sfenoide. \"Lateralmente\" dal ramo della mandibola, \"medialmente\" dalla lamina laterale del processo pterigoideo, in \"avanti\" dalla tuberosit\u00e0 mascellare. \"Posteriormente\" e \"inferiormente\" non vi sono pareti ossee ma la parotide e le strutture del collo.\nComunicazioni.\nLa fossa infratemporale comunica con:\nNervi.\nLa componente nervosa \u00e8 costituita essenzialmente dalla \"branca mandibolare del trigemino\" (con fibre somatiche motrici e sensitive), che entra nella regione attraverso il foro ovale e dal ganglio otico.\nBibliografia.\nLuciano Fonzi, \"Anatomia Funzionale e Clinica dello Splancnocranio\", Ed. Edi Ermes, ISBN 88-7051-238-X"}
{"id": "3343456", "revid": "1828520", "url": "https://it.wikipedia.org/wiki?curid=3343456", "title": "Nazionale di calcio a 5 della Lettonia", "text": "La nazionale di calcio a 5 della Lettonia \u00e8, in senso generale, una qualsiasi delle selezioni nazionali di Calcio a 5 della Federazione calcistica lettone che rappresentano la Lettonia nelle varie competizioni ufficiali o amichevoli riservate a squadre nazionali."}
{"id": "3343474", "revid": "1315817", "url": "https://it.wikipedia.org/wiki?curid=3343474", "title": "Ugo (giurista)", "text": "Biografia.\nProveniva da una famiglia di fedelt\u00e0 ghibellina, il cui quartiere di residenza, nella citt\u00e0 di Bologna, diede origine all'appellativo \"de porta ravennate\" (\"volg.\", \"di porta Ravegnana\"), con cui il giurista \u00e8 menzionato in molti documenti.\nInsieme a Bulgaro, Martino Gosia e Jacopo, Hugo fu uno dei \"quattro dottori\", il gruppo di discepoli di Irnerio che diedero lustro alla Scuola dei glossatori di Bologna. \nLa loro autorevolezza era tale che i quattro giuristi furono chiamati da Federico Barbarossa quali consiglieri imperiali nella dieta di Roncaglia del 1158.\nDovette morire dopo il 1166, quando un documento lo attesta in vita, ma non oltre il 1171, anno in cui un documento ne menziona la vedova.\nScrisse delle glosse al diritto romano, delle \"distinctiones\" e una \"Summula de pugna\"."}
{"id": "3343475", "revid": "1494169", "url": "https://it.wikipedia.org/wiki?curid=3343475", "title": "Christophe Berra", "text": ""}
{"id": "3343484", "revid": "838137", "url": "https://it.wikipedia.org/wiki?curid=3343484", "title": "Antonino Patern\u00f2 Castello", "text": ""}
{"id": "3343486", "revid": "281901", "url": "https://it.wikipedia.org/wiki?curid=3343486", "title": "Vipera ottomana", "text": ""}
{"id": "3343507", "revid": "125765206", "url": "https://it.wikipedia.org/wiki?curid=3343507", "title": "Shout It Out Loud", "text": "Shuot It Out Loud \u00e8 un singolo della band hard rock statunitense Kiss, pubblicato l'1 marzo 1976 con la b-side \"Sweet Pain\". Settima traccia dell'album \"Destroyer\", \u00e8 spesso eseguita nei concerti degli anni 1970 e in quelli dopo la riunione della formazione originale, avvenuta nel 1996.\nLa canzone \u00e8 stata scritta e cantata dal cantante e chitarrista ritmico Paul Stanley e dal cantante e bassista Gene Simmons.\nIl testo del brano consiglia di non essere mai depressi e di divertirsi e festeggiare con gli amici a ritmo di Rock N' Roll, senza curarsi di quello che dicono gli adulti. In effetti, questo testo pu\u00f2 essere visto soprattutto da una prospettiva adolescente.\nLa canzone fa parte del videogame Guitar Hero 5."}
{"id": "3343514", "revid": "767487", "url": "https://it.wikipedia.org/wiki?curid=3343514", "title": "Unholy (Martin Grech)", "text": "Unholy \u00e8 il secondo album di Martin Grech."}
{"id": "3343519", "revid": "247222", "url": "https://it.wikipedia.org/wiki?curid=3343519", "title": "Io come chiunque (sulla pista di Cohen)", "text": ""}
{"id": "3343521", "revid": "38120", "url": "https://it.wikipedia.org/wiki?curid=3343521", "title": "Diocesi di Saragozza", "text": ""}
{"id": "3343525", "revid": "287204", "url": "https://it.wikipedia.org/wiki?curid=3343525", "title": "Eclissi solare del 13 novembre 2012", "text": "L'eclissi solare del 13 novembre 2012 \u00e8 un evento astronomico che ha avuto luogo il suddetto giorno dalle ore 19:37 UTC alle 0:45 UTC di quello successivo. \u00c8 stata visibile da tutta l'Oceania e dall'Antartide settentrionale; l'eclissi maggiore \u00e8 stata visibile alle coordinate 40S 161.3W, in pieno oceano Pacifico alle ore 22:12 UTC."}
{"id": "3343528", "revid": "510436", "url": "https://it.wikipedia.org/wiki?curid=3343528", "title": "K\u00f6niglich-Preu\u00dfische Armee", "text": ""}
{"id": "3343537", "revid": "599013", "url": "https://it.wikipedia.org/wiki?curid=3343537", "title": "Mika\u00ebl Maruotto", "text": ""}
{"id": "3343538", "revid": "149466", "url": "https://it.wikipedia.org/wiki?curid=3343538", "title": "Santa Giuliana di Cornillon", "text": ""}
{"id": "3343542", "revid": "123107312", "url": "https://it.wikipedia.org/wiki?curid=3343542", "title": "Piazza di Pandola", "text": "Piazza di Pandola \u00e8 una delle quindici frazioni del comune campano di Montoro. Faceva parte di Montoro Inferiore, in provincia di Avellino.\nLa frazione si estende principalmente presso la strada principale del paese denominata Corso Pietro Ascolese.\nGeografia fisica.\nIl paese \u00e8 situato in un punto strategico del comune, infatti ad est \u00e8 situato lo svincolo del Raccordo Autostradale Avellino-Salerno, non lontano dall'Universit\u00e0 degli Studi di Salerno situata nel vicino comune di Fisciano. \u00c8 situato circa a met\u00e0 strada fra le citt\u00e0 di Avellino e Salerno, dalla prima dista 22 chilometri, mentre ne dista 19 dalla seconda.\nIl territorio prevalentemente pianeggiante.\nStoria.\nPiazza di Pandola \u00e8 una che l'hanno \nOltre ad edifici di recente costruzione, il paese \u00e8 ricco di numerosi edifici antichi, tra cui vari palazzi settecenteschi. sono il Palazzo Ascolese e il Palazzo Del Pozzo edificati lungo la strada principale del paese ed il Palazzo Federici sito nella omonima strada; la Chiesa, anch'essa settecentesca, intitolata a Santa Maria di Costantinopoli, Ogni angolo del paese nasconde un pezzo di storia della frazione e degli abitanti che negli anni l'hanno popolata. \nAltra testimonianza della storia della frazione \u00e8 la parte antica del paese con la Via Federici che in antico tempo era l'unica strada percorribile per raggiungere la provincia di Salerno attraversando appunto Piazza di Pandola (antica Via Delle Puglie). \nInoltre all'interno della comunit\u00e0 del paese sono presenti molte associazioni di diverso tipo. \nL'associazione di promozione sociale Restate in Piazza, con lo scopo di recuperare le tradizioni e promuovere gli eventi e le manifestazioni nella frazione. \nDal punto di vista religioso, alcune anche di origini molte antiche, non possiamo non citare la Confraternita della Madonna del Rosario, che oltre alle attivit\u00e0 religiose sono un punto di riferimento per tutta la comunit\u00e0. Sul territorio sono presenti anche associazioni di volontariato come la Misericordia (confraternita), anno della sua fondazione.\nEconomia.\nIl paese ha origini agricole e commerciali. Dapprima i prodotti agricoli prodotti venivano commercializzati da aziende locali preposte a tale scopo (cipolle, patate, pomodori). Il commercio prevedeva l'impiego dei cittadini locali come ambulanti e commercianti a posto fisso.\nTra i vecchi mestieri dei piazzesi si annoverano quelli di maniscalco o ferra-cavalli, riparatore di scarpe, barbiere, falegname e muratore. Attualmente le attivit\u00e0 commerciali sono sparse maggiormente per la strada principale del paese.\nPiazza di Pandola inoltre \u00e8 famosa anche per la vendita del baccal\u00e0, ormai un punto di forza della cucina piazzese.\nLa frazione oltre alle varie attivit\u00e0 commerciali svolte principalmente a carattere familiare, offre numerosi servizi alle persone e alle imprese, svolte da personale qualificato che hanno reso la frazione un centro economico diversificato.\nAl lato nord della frazione e proprio in prossimit\u00e0 del Raccordo Autostradale Avellino-Salerno sorge una piccola aria industriale, in cui aziende prevalentemente artigianali hanno intrapreso un discorso di crescita aziendale e hanno sviluppato la loro attivit\u00e0.\nEventi.\nNel paese si contano varie attivit\u00e0 socio-culturali che coinvolgono la popolazione. Le pi\u00f9 famose sono: \" 'A Mascarata\" e la \"Festa dei Sapori Contadini\"."}
{"id": "3343543", "revid": "599013", "url": "https://it.wikipedia.org/wiki?curid=3343543", "title": "Christophe Berra (sciatore)", "text": "Biografia.\nBerra, originario di Champ\u00e9ry, esord\u00ec in campo internazionale ai Mondiali juniores di Auron 1982, ai quali ottenne il 6\u00ba posto nella combinata come miglior piazzamento. In Coppa Europa chiuse al 2\u00ba posto la classifica di slalom speciale nella stagione 1988-1989.\nIn Coppa del Mondo ottenne il primo piazzamento di rilievo il 29 novembre 1989 a Waterville Valley in slalom speciale (11\u00ba) e il suo miglior risultato (e unico piazzamento tra i primi dieci) il 7 gennaio 1990, quando si classific\u00f2 10\u00ba nello slalom speciale di Kranjska Gora. Il suo ultimo piazzamento di rilievo in carriera fu il 17\u00ba posto ottenuto nello slalom speciale di Coppa del Mondo disputato a Kitzb\u00fchel il 19 gennaio 1992; in carriera non prese parte n\u00e9 a rassegne olimpiche n\u00e9 iridate."}
{"id": "3343546", "revid": "124249953", "url": "https://it.wikipedia.org/wiki?curid=3343546", "title": "Max Kouguere", "text": ""}
{"id": "3343549", "revid": "336956", "url": "https://it.wikipedia.org/wiki?curid=3343549", "title": "Cannone SR M40 106mm.", "text": ""}
{"id": "3343559", "revid": "1851848", "url": "https://it.wikipedia.org/wiki?curid=3343559", "title": "Renato Alberti", "text": "Carriera.\nDopo due stagioni in IV serie, nel 1956 passa alla , in cui milita dal 1956 al 1961, disputando cinque campionati di Serie B.\nHa giocato in Serie A con il Catania dal 1961 al 1965."}
{"id": "3343569", "revid": "70060306", "url": "https://it.wikipedia.org/wiki?curid=3343569", "title": "Irad", "text": "Irad (in ebraico: \u05e2\u05b4\u05d9\u05e8\u05b8\u05d3 \u05d1\u05df-\u05d7\u05b2\u05e0\u05d5\u05b9\u05da\u05b0 Erad ben H\u0103n\u014dk, mentre in arabo: \u0639\u0628\u0627\u0631\u062a Erad ibn Akhanukh) \u00e8 un personaggio biblico dell'Antico Testamento, figlio di Enoch e quindi discendente di Caino; viene citato nel passo della Genesi \n(Genesi ):\nSecondo antiche credenze giudaiche Irad non sarebbe perito nel Diluvio ma a causa di una maledizione avr\u00e0 una vita lunga quanto quella del mondo. Antiche credenze medioevali lo collocano nell'Inghilterra d'epoca tardo romana. Alcune leggende riportate nel Ann\u00e1la R\u00edoghdhachta \u00c9ireann o Annali dei Quattro Maestri narrano come a causa della maledizione Irad dovr\u00e0 soffrire per tutta la vita la solitudine, che sar\u00e0 per lui fonte di grande saggezza ma anche di profonda sofferenza, a causa di ci\u00f2 non potr\u00e0 avere n\u00e9 amici n\u00e9 mogli e quindi non potr\u00e0 mai generare figli (tranne quelli avuti in precedenza alla maledizione), altri testi invece lo inseriscono nelle liste genealogiche dei Cainiti con il titolo di Terzo Patriarca assegnandogli figli anche dopo essere stato maledetto. La maledizione di Irad \u00e8 simile a quella dell'Ebreo Errante. Non si conosce il motivo di questa maledizione."}
{"id": "3343573", "revid": "1305772", "url": "https://it.wikipedia.org/wiki?curid=3343573", "title": "L'alieno (disambigua)", "text": ""}
{"id": "3343576", "revid": "131358", "url": "https://it.wikipedia.org/wiki?curid=3343576", "title": "Gennadiy Medvediev", "text": ""}
{"id": "3343585", "revid": "1776051", "url": "https://it.wikipedia.org/wiki?curid=3343585", "title": "Etulia", "text": "Etulia (in russo \"\u0415\u0442\u0443\u043b\u0438\u044f\") \u00e8 un comune della Moldavia situato nella Gagauzia di 3.649 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3343594", "revid": "110157", "url": "https://it.wikipedia.org/wiki?curid=3343594", "title": "Ferapontievca", "text": "Ferapontievca (in gagauzo \"Feraponteanca\", in russo \"\u0424\u0435\u0440\u0430\u043f\u043e\u043d\u0442\u044c\u0435\u0432\u043a\u0430\") \u00e8 un comune della Moldavia situato nella Gagauzia di 1.008 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3343598", "revid": "767487", "url": "https://it.wikipedia.org/wiki?curid=3343598", "title": "Nello Paratore", "text": "Ha conquistato un oro europeo con l'Egitto nel 1949 ed \u00e8 stato l'unico a condurre la nazionale italiana a tre olimpiadi (1960, 1964, 1968).\nCarriera.\nIn Egitto.\nNacque al Cairo nel 1912 da una famiglia di emigrati italiani (antenati catanesi) e fu tra i pionieri della pallacanestro egiziana divenendo, nel 1930, uno dei fondatori della Federazione cestistica egiziana.\nDopo aver giocato nell'appena nato campionato egiziano, nel 1935 cominci\u00f2 la carriera di allenatore.\nDurante la Seconda guerra mondiale venne internato dalle autorit\u00e0 egiziane e rimase in prigionia fino al 1944.\nAlla fine del conflitto riprese la sua attivit\u00e0 di allenatore, prima in Armenia e poi nuovamente in Egitto.\nDopo un breve periodo come vice di Neal Harris nella nazionale egiziana, venne allontanato dalla squadra alla vigilia delle olimpiadi di Londra del 1948.\nI brutti risultati ottenuti nel torneo dalla formazione egiziana provocarono molti cambi ai vertici della federazione e Paratore venne richiamato come capo allenatore della nazionale.\nL'anno seguente vinse a sorpresa i campionati europei disputati proprio in Egitto.\nSuccessivamente condusse la nazionale egiziana ai mondiali del 1950, ai Giochi del Mediterraneo del 1951 (dove conquist\u00f2 la medaglia d'oro) e alle olimpiadi di Helsinki del 1952.\nLe nazionali italiane.\nNel 1954 giunse in Italia su invito di Decio Scuri, occupandosi della nazionale femminile. Nel 1956 l'abbandono di Jim McGregor gli apr\u00ec le porte della nazionale maschile che guid\u00f2 per 11 anni, portandola a due mondiali e tre olimpiadi (raggiungendo il quarto posto nel 1960 e il quinto nel 1964).\nIn serie A.\nNel dicembre 1962, \u00e8 subentrato a coach Bianca alla guida della Sincat Siracusa che partecipava alla Serie A Seconda Serie. L'occasione si \u00e8 presentata quando Paratore ha deciso di prendere un incarico alla Societ\u00e0 Industriale Catanese (Sincat, per l'appunto) nel polo petrolchimico siracusano, voluto dal dirigente Paolo Bertocco, lasciando quindi l'attivit\u00e0 federale, con la possibilit\u00e0 di riprenderla in seguito saltuariamente. Il 23 dicembre ha esordito contro il Vasco Monopoli. Il 28 gennaio 1963, tuttavia, l'allenatore ha dovuto riprendere servizio in Nazionale, dopo aver raggiunto l'accordo economico con il presidente federale Decio Scuri e aver invalidato il contratto con i siracusani. Il 3 febbraio ha guidato i siracusani un'ultima volta, nella sconfitta contro Roseto, cedendo poi la squadra a coach Garano.\nNel 1968 abbandon\u00f2 la guida della nazionale e nel 1969 esord\u00ec in Serie A, guidando per una stagione prima la Virtus Bologna e poi l'APU Udine. Nel 1972 venne richiamato dalla federazione egiziana per guidare la nazionale ai giochi olimpici del 1972. Nel 1973 si stabil\u00ec a Roma allenando la Lazio e la Virtus Roma, che port\u00f2 dalla serie B alla A1 in quattro stagioni.\nGli ultimi anni.\nDopo il ritiro da allenatore lavor\u00f2 al CONI come insegnante e rimase ancora qualche anno nel mondo della pallacanestro.\nMor\u00ec a Roma nel 1991, a 79 anni."}
{"id": "3343601", "revid": "110157", "url": "https://it.wikipedia.org/wiki?curid=3343601", "title": "Gaidar", "text": "Gaidar (in gagauzo \"Haydar\", in russo \"\u0413\u0430\u0439\u0434\u0430\") \u00e8 un comune della Moldavia situato nella Gagauzia di 4.525 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3343602", "revid": "767487", "url": "https://it.wikipedia.org/wiki?curid=3343602", "title": "Open Heart Zoo", "text": "Open Heart Zoo \u00e8 il primo album di Martin Grech."}
{"id": "3343603", "revid": "1784425", "url": "https://it.wikipedia.org/wiki?curid=3343603", "title": "Ahmad Diy\u0101\u02be Mas\u02bfud", "text": "\u00c8 stato vicepresidente della Repubblica islamica dell'Afghanistan, nell'amministrazione guidata dal Presidente Hamid Karzai, fino al 2009.\n\u00c8 il fratello minore del comandante A\u1e25mad Sh\u0101h Mas\u02bf\u016bd, il \"Leone del Panjshir\", l'antico leader dell'Alleanza del Nord, assassinato da al-Qa'ida il 9 settembre 2001."}
{"id": "3343606", "revid": "110157", "url": "https://it.wikipedia.org/wiki?curid=3343606", "title": "Joltai", "text": "Joltai (in gagauzo \"Coltay\", in russo \"\u0414\u0436\u043e\u043b\u0442\u0430\u0439\") \u00e8 un comune della Moldavia situato nella Gagauzia di 2.278 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3343608", "revid": "767487", "url": "https://it.wikipedia.org/wiki?curid=3343608", "title": "Ken Leblanc", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1999 (edizione tenutasi a Cortina d'Ampezzo, Italia) insieme ai suoi connazionali Pierre Lueders, Ben Hindle e Matt Hindle\nNell'edizione l'oro and\u00f2 alla nazionale francese."}
{"id": "3343611", "revid": "300067", "url": "https://it.wikipedia.org/wiki?curid=3343611", "title": "Carmine Paratore", "text": ""}
{"id": "3343612", "revid": "729019", "url": "https://it.wikipedia.org/wiki?curid=3343612", "title": "Bandy ai VII Giochi asiatici invernali", "text": "Il torneo di bandy dei VII Giochi asiatici invernali si \u00e8 svolto al Medeo di Almaty, in Kazakistan.\nNazioni.\nAl torneo hanno partecipato tre nazioni."}
{"id": "3343619", "revid": "1573940", "url": "https://it.wikipedia.org/wiki?curid=3343619", "title": "Darwinneon", "text": "Darwinneon \u00e8 un genere di ragni appartenente alla famiglia Salticidae.\nEtimologia.\nIl nome \u00e8 composto da una prima parte in onore del naturalista Darwin, attento studioso della fauna delle isole Galapagos dove questo genere \u00e8 stato rinvenuto e da una seconda parte, -neon in onore del genere di ragni cui pi\u00f9 assomiglia.\nDistribuzione.\nL'unica specie oggi nota di questo genere \u00e8 endemica delle isole Galapagos.\nTassonomia.\nA dicembre 2010, si compone di 1 specie:"}
{"id": "3343621", "revid": "1776051", "url": "https://it.wikipedia.org/wiki?curid=3343621", "title": "Svetl\u00eei", "text": "Svetl\u00eei (in gagauzo \"Svetl\u0131y\", in russo \"\u0421\u0432\u0435\u0442\u043b\u044b\u0439\") \u00e8 un comune della Moldavia situato nella Gagauzia di 2.271 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3343627", "revid": "348618", "url": "https://it.wikipedia.org/wiki?curid=3343627", "title": "Ben Hindle", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1999 (edizione tenutasi a Cortina d'Ampezzo, Italia) insieme ai suoi connazionali Pierre Lueders, Ken Leblanc e Matt Hindle\nNell'edizione l'oro and\u00f2 alla nazionale francese. Comparve nel film \"Cool Runnings - Quattro sottozero\"."}
{"id": "3343628", "revid": "628767", "url": "https://it.wikipedia.org/wiki?curid=3343628", "title": "Pakhtaabad", "text": "Pakhtaabad (in uzbeco Paxtaobod; in russo \u041f\u0430\u0445\u0442\u0430\u0430\u0431\u0430\u0434) \u00e8 il capoluogo del distretto di Pakhtaabad nella regione di Andijan, in Uzbekistan. Ha una popolazione (calcolata per il 2010) di 27.062 abitanti. La citt\u00e0 si trova nella valle di Fergana sulla riva sinistra del fiume Tentaksay, circa 20\u00a0km a nord-est di Andijan, nella parte settentrionale della regione. \nIl nome della citt\u00e0 si riferisce alla pianta del cotone (\"paxta\" in uzbeco significa cotone)."}
{"id": "3343636", "revid": "490801", "url": "https://it.wikipedia.org/wiki?curid=3343636", "title": "Mimmo Criscito", "text": ""}
{"id": "3343637", "revid": "729019", "url": "https://it.wikipedia.org/wiki?curid=3343637", "title": "McDonnell Douglas X-36", "text": "Il McDonnell Douglas X-36 era un \"Unmanned combat air vehicle\" (UCAV) cio\u00e8 un aereo da combattimento senza equipaggio.\nQuesto velivolo sperimentale fu sviluppato inizialmente dall'azienda statunitense McDonnell Douglas, poi dalla Boeing, negli anni novanta e rimase sempre allo stadio di prototipo.\nIl modello era caratterizzato da dimensioni molto ridotte rispetto ai caccia tradizionali ed inoltre non era dotato di deriva.\nStoria del progetto.\nL'X-36 aveva dimensioni assai contenute rispetto a quelle di un aereo da caccia; essendo un UCAV, veniva pilotato da una stazione a terra, il pilota disponeva di una visuale offerta da una telecamera posizionata sul muso dell'aeromobile. Per un controllo pi\u00f9 maneggevole del velivolo sulla parte anteriore di esso erano presenti delle alette canard ed era presente un sofisticato ugello per ottenere una spinta vettoriale. L'X-36 vol\u00f2 per la prima volta il 17 maggio 1997, successivamente furono eseguiti altri 31 voli. Secondo la ditta costruttrice, la McDonnell Douglas, l'X-36 aveva raggiunto o addirittura superato gli obbiettivi del progetto.\nMcDonnell Douglas si fuse con Boeing nel mese di agosto del 1997 mentre lo sviluppo del X-36 era ancora in corso e quindi l'aeromobile viene citato anche come Boeing X-36. Nonostante che l'X-36 avesse dimostrato di possedere una maneggevolezza adatta ad un caccia ed avesse superato tutti i test non suscit\u00f2 molto interesse nel potenziale mercato nell'industria della difesa. Il progetto dell'X-36 cost\u00f2 17 milioni di dollari.\nEsemplari esistenti.\nUn X-36 \u00e8 esposto al National Museum of the United States Air Force nei pressi di Dayton (Ohio). Arriv\u00f2 al museo il 16 luglio 2003 insieme all'unico Boeing Bird of Prey costruito.\nL'altro esemplare \u00e8 conservato all'Edwards Air Force Base in California."}
{"id": "3343638", "revid": "106376", "url": "https://it.wikipedia.org/wiki?curid=3343638", "title": "Santuario di Santa Maria della Misericordia (Castelleone)", "text": "Il santuario di santa Maria della Misericordia \u00e8 un luogo di culto mariano situato a Castelleone.\nCollocazione.\nIl santuario nacque originariamente in aperta campagna, sui luoghi di un'apparizione a circa un chilometro dal centro storico di Castelleone. Di seguito fu raggiunto nel XIX secolo da un viale alberato che proseguiva in una strada verso le cascine poste a settentrione del santuario, strada assorbita alla fine degli anni cinquanta dalla ex Statale Paullese che si trova, pertanto, a poche decine di metri dall'edificio.\nOrigini.\nLe origini del culto risalgono all'anno 1511 quando la Vergine sarebbe apparsa a Domenica Zanenga, una contadina intenta a lavorare in una vigna di propriet\u00e0 del parroco.\nSecondo quanto riportato dettagliatamente in un volume del 1642, il giorno 11 maggio la Madonna apparve a Domenica proclamandola messaggera affinch\u00e9 vi fosse un pentimento generale dei peccati: inoltre chiese che in quel luogo fosse costruita una chiesa. La contadina rientrando al borgo raccont\u00f2 l'accaduto trovandosi di fronte lo scetticismo pi\u00f9 totale.\nIl giorno successivo Domenica ritorn\u00f2 alla vigna e la Madonna la rese muta e storpia; ritornata al paese con molta difficolt\u00e0 venne a trovarsi in presenza di alcune persone tra le quali il sacerdote don Giacomo Zoveni, il quale afferrandole la mano rimase paralizzato al braccio.\nIl giorno 13 la donna fu seguita da una folla: tra i presenti vi era giunto anche il vicario della Diocesi incaricato a seguire gli avvenimenti; la Madonna riapparve per la terza volta rinnovando le sue richieste e guarendo il sacerdote.\nL'ultima apparizione risale al giorno 14 alla presenza di numerosi fedeli e autorit\u00e0 civili: nell'occasione Domenica Zanenga risan\u00f2.\nL'impressione suscitata dall'evento port\u00f2 alla costruzione gi\u00e0 in quello stesso anno 1511 di una chiesetta con all'interno dipinta un'immagine della Madonna col Bambino.\nStoria.\nLe vicende legate all'edificio sono piuttosto complesse: nel 1512 il podest\u00e0 Giovanni Summo deliber\u00f2 l'erezione di un edificio a spese della comunit\u00e0: il terreno di propriet\u00e0 del parroco, Paolo Omodei, fu acquistato e quale progettista fu scelto Agostino de Fondulis. La posa della prima pietra \u00e8 datata 11 maggio 1513, esattamente due anni dopo la prima apparizione.\nSeppur ancora incompleto, nel 1516 l'edificio fu consacrato, ma \u00e8 solo con il termine della costruzione della cupola, nel 1525, che la costruzione pot\u00e9 dirsi conclusa.\nNel 1528 la chiesa fu assediata dalle truppe del duca di Brunswick con conseguenti gravi danni: vennero bruciati gli arredi, devastati gli interni e distrutti gli ex voto.\nCampanile e sagrestia furono aggiunti nel 1573.\nNel frattempo fu ottenuto il permesso di tenere un sacerdote sempre presente in loco (richiesta fatta direttamente a papa Paolo III) per far fronte ai fedeli sempre pi\u00f9 numerosi che arrivavano al santuario. Ma per maggior cura e ordine nel 1616 si opt\u00f2 per un'altra soluzione: il santuario venne affidato ai frati Eremitani di Sant'Agostino; i religiosi commissionarono a Rinaldo Cambiago la progettazione del convento e ressero la guida del santuario fino al 1781 quando Giuseppe II, imperatore d'Austria, decret\u00f2 la soppressione degli ordini religiosi.\nNel 1673 fu rivista la zona presbiterale spostando in avanti l'altare per far posto al coro. I lavori interessarono anche gli altari delle cappelle laterali con l'installazione di ancone di legno che coprirono la decorazione cinquecentesca, poi andata quasi del tutto perduta nell'Ottocento a causa di un ulteriore intervento per la posa di altari marmorei.\nNel 1817 fu aperta una strada che collegava direttamente il centro storico del borgo con il santuario, successivamente alberata ed inquadrata all'inizio dall'arco trionfale di Luigi Voghera.\nNel corso della prima met\u00e0 del XIX secolo si sottolineava l'inadeguatezza della capienza dell'edificio di fronte al flusso di fedeli, per cui venne affidato all'architetto Voghera lo studio per un ampliamento: l'idea era quella di aggiungere una campata con conseguente rifacimento della facciata. I lavori non furono eseguiti ma ad ogni modo nel 1838 vennero aggiunte delle sovrastrutture neoclassiche, furono chiuse le nicchie del tamburo, le terrecotte ed i dipinti.\nIl progetto dell'ampliamento venne ripreso nel 1903 su decisione della giunta municipale ed ebbe inizio nel 1909: fu terminato nel 1910 sotto la guida di Francesco Valcarenghi.\nUn altro intervento avvenne nel 1937 con l'allestimento di un nuovo altare realizzato secondo un progetto di Abramo Aresi.\nImportanti cicli di restauro conservativo vennero messi in cantiere nel 1965 e nel 1986. Il primo in particolare, sotto la direzione di Amos Edallo, elimin\u00f2 le aggiunte ottocentesche.\nNel 1989 fu allestita una nuova mensa e fu collocata una croce in bronzo opera di Maurizio Zurla.\nCaratteristiche.\nLa pianta.\nAgostino Fondulo progett\u00f2 una chiesa con la pianta a croce latina: il termine dei bracci e della testa sono, in pratica, absidi poligonali e l'equilibrio formale \u00e8 lievemente alterato dall'allungamento novecentesco. La direzione della pianta \u00e8 nord-sud, con la facciata rivolta a meridione.\nGli esterni.\nLa facciata riprende il progetto di de Fondulis: \u00e8 totalmente in mattone a vista, scandita da profonde lesene che la dividono in tre parti e che sorreggono un timpano triangolare.\nNella zona centrale trova posto l'unico ingresso sovrastato da timpano triangolare, un motivo di forma quadrata ed una finestra circolare. Le due zone laterali sono caratterizzate da monofore sopra le quali sono collocati oculi circolari e motivi romboidali.\nIl resto dell'edificio ha il paramento esterno rotto da motivi geometrici (riquadri, tondi, nicchie) incorniciati in cotto. La diversa consistenza del mattone sulla campata aggiunta \u00e8 molto evidente per la forte colorazione rossastra.\nAll'incrocio dei bracci della croce si eleva il tiburio a dodici facce con la solita sequenza di motivi geometrici: una fila di finestre ellissoidali d\u00e0 luce all'interno.\nIl campanile non \u00e8 interamente visibile poich\u00e9 \u00e8 circondato dalla sagrestia e dal convento e non \u00e8 in asse con la chiesa: la parte visibile della canna presenta due riquadri con lesene angolari in mattone a vista che sostengono una trabeazione con fregi: il coronamento finale \u00e8 composto dalla cella campanaria con bifore su ogni lato che sorregge la cuspide conica circondata da pinnacoli.\nDietro la chiesa sorge l'ex convento, edificio a due piani formato da due ali porticate con archi a tutto sesto.\nL'interno.\nLe pareti della navata non sono decorate e vi \u00e8 appesa quanto rimane di una raccolta di ex voto un tempo molto pi\u00f9 vasta e trafugata in parte nel 1983.\nDella decorazione cinquecentesca che copriva le cappelle laterali non rimangono che poche tracce: sappiamo che rappresentavano \"Crocifissione\" a sinistra e la \"Trasfigurazione\" a destra ed erano state eseguite da Giovanni Battista Dordoni. Oggi vi sono altari marmorei che vanno ad incorniciare due tele con le stesse intitolazioni degli apparati decorativi precedenti: la \"Crocifissione\" di Giovan Paolo Pesenti (1583) e una \"Trasfigurazione\" del XVI secolo.\nSull'altare maggiore \u00e8 collocata la venerata statua della Madonna col Bambino, opera di origini cinquecentesche ed incoronata da Monsignor Geremia Bonomelli nel 1866. Alle pareti due tele di Angelo Bacchetta del 1862, \"la Deposizione\" e \"la Risurrezione\".\nL'organo a canne.\nA ridosso della parete di sinistra della terza campata della navata, si trova la cantoria che ospita l'organo a canne Serassi \"opus 525\", costruito nel 1836; modificato da Pacifico Inzoli nel 1904, \u00e8 stato ricondotto alle caratteristiche originarie con i restauri di Tamburini del 1980 e di Pietro Corna del 2019.\nLo strumento \u00e8 a trasmissione meccanica ed \u00e8 dotato di 36 registri; esso \u00e8 integralmente racchiuso entro una cassa lignea con prospetto costituito da tre cuspidi di canne di principale inserite all'interno di un'unica arcata affiancata da lesene ioniche. La consolle \u00e8 a finestra e dispone di un'unica tastiera e pedaliera, con i registri azionati da manette a scorrimento laterale situate su due colonne alla destra del manuale."}
{"id": "3343644", "revid": "1573940", "url": "https://it.wikipedia.org/wiki?curid=3343644", "title": "Dolichoneon", "text": "Dolichoneon \u00e8 un genere di ragni appartenente alla famiglia Salticidae.\nEtimologia.\nIl nome deriva per la prima parte dal greco , \"dolich\u00f2s\", che significa \"lungo\", \"allungato\", \"disteso\", per la forma caratteristica dell'opistosoma, e da una seconda parte, -neon in onore del genere di ragni cui pi\u00f9 assomiglia.\nDistribuzione.\nL'unica specie oggi nota di questo genere \u00e8 endemica del Karakorum.\nTassonomia.\nA dicembre 2010, si compone di una specie:"}
{"id": "3343645", "revid": "767487", "url": "https://it.wikipedia.org/wiki?curid=3343645", "title": "March of the Lonely", "text": "March of the Lonely \u00e8 il terzo album di Martin Grech."}
{"id": "3343651", "revid": "290023", "url": "https://it.wikipedia.org/wiki?curid=3343651", "title": "Cattedrale di Sant'Eulalia", "text": ""}
{"id": "3343652", "revid": "104458", "url": "https://it.wikipedia.org/wiki?curid=3343652", "title": "Tat'jana Lebedeva (sciatrice)", "text": "Agli inizi della carriera, prima della dissoluzione dell'Unione Sovietica (1991), gareggi\u00f2 per la nazionale sovietica; ai XVI Giochi olimpici invernali di fece parte della Squadra Unificata.\nBiografia.\nSpecialista delle prove veloci, la Lebedeva debutt\u00f2 in campo internazionale in occasione dei Mondiali juniores di Zinal 1990 e ottenne il primo piazzamento in Coppa del Mondo l'8 febbraio 1991 nella discesa libera di Garmisch-Partenkirchen, giungendo 9\u00aa. Nella sua unica presenza olimpica, , si classific\u00f2 19\u00aa nella discesa libera, 28\u00aa nel supergigante e 18\u00aa nella combinata. Nella stagione 1992-1993 ottenne il suo unico podio in Coppa del Mondo, con il 2\u00ba posto del 20 dicembre nel supergigante di Lake Louise, e partecip\u00f2 ai suoi primi Campionati mondiali: a Morioka 1993 fu 14\u00aa nella discesa libera, 28\u00aa nel supergigante e 34\u00aa nello slalom gigante.\nNella successiva rassegna iridata, Sierra Nevada 1996, fu 18\u00aa nel supergigante ma poi fu costretta al ritiro dalle competizioni in seguito a un grave incidente occorsole durante le prove della discesa libera, quando durante la sua discesa invest\u00ec un tecnico americano incautamente entrato in pista senza che la gara fosse fermata: la russa sub\u00ec gravi fratture a una gamba che troncarono la sua carriera; la sua ultima gara in Coppa del Mondo rimase cos\u00ec il supergigante di Val-d'Is\u00e8re del 4 febbraio precedente, chiuso dalla Lebedeva al 31\u00ba posto."}
{"id": "3343655", "revid": "287204", "url": "https://it.wikipedia.org/wiki?curid=3343655", "title": "Matt Hindle", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1999 (edizione tenutasi a Cortina d'Ampezzo, Italia) insieme ai suoi connazionali Pierre Lueders, Ben Hindle e Ken Leblanc\nNell'edizione l'oro and\u00f2 alla nazionale francese. Partecip\u00f2 alle olimpiadi invernali del 1998."}
{"id": "3343662", "revid": "110157", "url": "https://it.wikipedia.org/wiki?curid=3343662", "title": "Debra Maffett", "text": "Diplomata presso la Waltrip High School di Houston, Texas nel 1975, Debra Maffett dopo la vittoria del titolo intraprese la carriera di conduttrice televisiva. Fra i programmi da lei condotti \"The Harvest Show\" su LeSea Broadcasting Network e \"TNN Country News\" su Spike TV. Inoltre nel 1987 ha recitato nella serie televisiva \"Matlock\" e nel 1988 nel film \"Assalto al network\"."}
{"id": "3343670", "revid": "253269", "url": "https://it.wikipedia.org/wiki?curid=3343670", "title": "James Robertson Justice", "text": "Biografia.\nStudi\u00f2 al Marlborough College a Wiltshire e poi all'University College di Londra e l'Universit\u00e0 di Bonn, lasci\u00f2 entrambe le scuole dopo un anno. Parlava molte lingue, fra cui francese, danese e italiano.\nDopo essere diventato giornalista inizi\u00f2 la carriera d'attore. Si spos\u00f2 due volte: dal 1941 al 1968 con Dilys Ethel Hayden, e con Irene von Meyendorff dal 1975 sino alla sua morte."}
{"id": "3343672", "revid": "767487", "url": "https://it.wikipedia.org/wiki?curid=3343672", "title": "Foguinho", "text": "Biografia.\nNato nella capitale dello Stato del Rio Grande do Sul, proveniva da una famiglia con una tradizione nella sartoria. Durante la sua carriera di calciatore non chiese mai alcun emolumento. Il calcio non fu l'unico sport che pratic\u00f2: gioc\u00f2 anche a pallanuoto e fu anche canottiere per il Clube de Regatas Porto Alegre. In seguito al suo ritiro dal mondo del calcio giocato esercit\u00f2 la professione di arbitro, ottenendo la qualifica nel 1943 e mantenendola fino al 1954.\nCaratteristiche tecniche.\nGiocava come attaccante, occupando la fascia sinistra. Le sue principali peculiarit\u00e0 erano la potenza del tiro, effettuato con il mancino, e il dinamismo, supportato da una condizione atletica tale che gli consentiva di poter correre per recuperare palloni in varie parti del campo. Grazie alla sua esperienza in vari altri sport, era dotato di un fisico asciutto e muscoloso. Sopperiva dunque alla mancanza di una tecnica affinata con la tenuta fisica.\nCarriera.\nGiocatore.\nDopo aver giocato nel settore giovanile del S\u00e3o Jos\u00e9, debutt\u00f2 con il Gr\u00eamio il 18 novembre 1928. Fu dall'anno seguente che entr\u00f2 stabilmente a far parte dei titolari: affianc\u00f2, nella linea d'attacco, il centravanti Luiz Carvalho. Con il Gr\u00eamio fu una presenza fissa per quattordici anni consecutivi, durante i quali assomm\u00f2 undici titoli. Lasci\u00f2 il club dopo la partita con il Canto do Rio del 29 novembre 1942.\nAllenatore.\nDal 1943 al 1949 arbitr\u00f2 regolarmente incontri di calcio. L'anno successivo divenne allenatore, prendendosi in carica la guida tecnica dell'Esperan\u00e7a, squadra di Novo Hamburgo. Nel 1953 realizz\u00f2 una tourn\u00e9e in Europa con il Cruzeiro-RS, affrontando, tra le altre, il , e venendo a contatto con il calcio della Nazionale di calcio dell'Ungheria dell'epoca, la celebre Squadra d'oro. L'11 gennaio 1955 venne assunto come allenatore del Gr\u00eamio, grazie anche all'intervento del suo ex compagno di squadra divenuto direttore sportivo Luiz Carvalho. Foguinho fece la fortuna di tale club, assemblando pezzo per pezzo una squadra tra le migliori del Brasile. Le influenze del calcio europeo permearono lo stile di gioco del Gr\u00eamio, che, oltretutto, cur\u00f2 maggiormente la preparazione fisica, acquisendo cos\u00ec un vantaggio sulle altre compagini. La squadra comprendeva vari giocatori di buon livello come A\u00edrton Pavilh\u00e3o, Gessy e Milton Kuelle, e nel 1956 vinse il suo primo titolo dall'arrivo di Foguinho, il campionato della citt\u00e0 di Porto Alegre. A esso segu\u00ec quello nel torneo statale, che inaugur\u00f2 una serie di doppie vittorie Cittadino-Statale che, tra il 1956 e il 1960, fruttarono alla societ\u00e0 dalla maglia tricolore un totale di dieci titoli, equamente ripartiti tra le due competizioni. I ripetuti successi indussero la Confedera\u00e7\u00e3o Brasileira de Desportos ad affidarsi a lui per la guida tecnica della Nazionale di calcio brasiliana, che avrebbe dovuto affrontare nel marzo del 1960 il Campionato Panamericano. Foguinho debutt\u00f2 sulla panchina della \"Sele\u00e7\u00e3o\" il 6 marzo contro il ; la formazione era composta da svariati giocatori provenienti dal Gr\u00eamio (cinque titolari, pi\u00f9 altri due che subentrarono a partita in corso). La prima sconfitta arriv\u00f2 nell'incontro successivo, quello del 10 marzo contro la , cui ne segu\u00ec un'altra con i rivali dell' per 2-1. In seguito il Brasile vinse tutti e tre i restanti incontri (contro le medesime selezioni) rispettivamente per 2-1, 4-0 e 1-0. Ci\u00f2, tuttavia, non fu sufficiente per ottenere il trofeo, che and\u00f2 invece all'Argentina. Foguinho lasci\u00f2 il posto di commissario tecnico a Vicente Feola e torn\u00f2 al Gr\u00eamio. Nel 1962 lasci\u00f2 anche questa panchina, assumendo nuovamente la guida del Cruzeiro-RS."}
{"id": "3343679", "revid": "111373", "url": "https://it.wikipedia.org/wiki?curid=3343679", "title": "B\u00f6zbergbahn", "text": "La B\u00f6zbergbahn \u00e8 una linea ferroviaria della Svizzera che collega Basilea e Brugg via Pratteln, Rheinfelden, Stein, Frick e la galleria del B\u00f6zberg. A Brugg permette la connessione con Zurigo via Baden e alla linea del Gottardo mediante la linea meridionale argoviese. Costruita tra 1870 e 1875, \u00e8 uno dei pi\u00f9 importanti itinerari merci tra Germania e Italia, attraverso il Gottardo; la sua lunghezza \u00e8 di 88,4\u00a0km, \u00e8 a doppio binario ed \u00e8 elettrificata a corrente alternata monofase a 15\u00a0kV, 16,7\u00a0Hz (dati del 2010).\nStoria.\nLe prime idee di collegamento ferroviario tra Zurigo e Basilea via Laufenburg risalgono al 1836. La tratta tra Zurigo e Baden venne realizzata e aperta il 9 agosto 1847 dalla compagnia Schweizerische Nordbahn. In seguito il governo cantonale argoviese ne propose il proseguimento fino a Basilea, via Brugg e il B\u00f6zbergpass.\nNel 1858 la compagnia ferroviaria Schweizerische Centralbahn apr\u00ec al traffico una linea da Brugg a Olten, connettendo cos\u00ec Basilea con la linea dell'Hauenstein. Contemporaneamente la linea Zurigo-Baden venne allacciata alla rete della \"Centralbahn\" nella stazione di Brugg.\nLa costruzione dell'itinerario alternativo conosciuto come \"B\u00f6zbergbahn\" (B\u00f6B) inizi\u00f2 nel 1870 e fu completato ed attivato il 2 agosto 1875, attraverso il passo di B\u00f6zberg e la valle di Frick, mediante un tunnel della lunghezza di 2.526\u00a0m; l'opera venne realizzata in \"joint venture\" tra Centralbahn e Nordostbahn. La linea misurava 49\u00a0km ed era circa 8\u00a0km pi\u00f9 breve di quella via Olten. I treni utilizzavavo il percorso della Centralbahn tra Basilea e Pratteln e quello Nordostbahn tra Brugg e Zurigo. La linea, a semplice binario, venne costruita con una pendenza massima del 14 per mille.\nNel 1895 la tratta Pratteln-Stein-S\u00e4ckingen venne raddoppiata ma, fino al 1902, quando la linea venne inglobata nelle FFS non venne fatto ulteriore raddoppio. Tra primavera e autunno del 1905 il raddoppio venne completato fino a Effingen e Frick.\nIl 18 ottobre 1926 la linea intera tra Pratteln e Brugg fu elettrificata. Tra Basilea e Pratteln la linea ha percorso comune con quella dell'Hauenstein; in seguito alla saturazione del traffico in transito nel 2003 \u00e8 stata attivata una variante con il Tunnel Adler tra Liestal e Muttenz utilizzata per il traffico passeggeri."}
{"id": "3343681", "revid": "179980", "url": "https://it.wikipedia.org/wiki?curid=3343681", "title": "Oswaldo Rolla", "text": ""}
{"id": "3343689", "revid": "1705737", "url": "https://it.wikipedia.org/wiki?curid=3343689", "title": "Corfioti italiani", "text": "I Corfioti italiani sono una popolazione dell'isola greca di Corf\u00f9 con legame etnico e linguistico con la Repubblica di Venezia. Il loro nome fu specificatamente stabilito da Niccol\u00f2 Tommaseo durante il Risorgimento.\nEredit\u00e0 di Venezia.\nLa Repubblica di Venezia domin\u00f2 Corf\u00f9 per quasi 5 secoli fino al 1797 ed in questo lungo periodo molti Veneziani si stabilirono sull'isola, costituendone la classe dirigente e mantenendo la loro lingua e la religione cattolica.\nAgli inizi del secolo XIX la maggior parte della popolazione di Corf\u00f9 parlava la lingua italiana come seconda lingua. La citt\u00e0 di Corf\u00f9 era \u2013 secondo il Foscolo \u2013 \u00abuna piccola cittadina veneta\u00bb.\nCultura ed architettura.\nIl primo giornale di Corf\u00f9 fu in italiano: la Gazzetta delle Isole Jonie del 1814.\nL'influenza veneto-italiana fu determinante nello sviluppo dell'Opera a Corf\u00f9, che vide molti compositori italiani e corfioti esibirsi nel Teatro San Giacomo a Corf\u00f9.\nAnche l'architettura veneta ed italiana \u00e8 stata dominante negli edifici della citt\u00e0 di Corf\u00f9 dal Rinascimento fino all'Ottocento.\nCorfioti italiani ed il Risorgimento.\nIl poeta Ugo Foscolo era nato a Zante e Corf\u00f9 fu il rifugio di molti patrioti italiani, come Niccol\u00f2 Tommaseo, sposato con una Corfiota italiana.\nPoeti corfioti come Stefano Martzokis (figlio di un italiano di nome Marzocchi) e Geranimos Markonos scrissero in Italiano alcune delle loro opere ancora nella seconda met\u00e0 del secolo XIX.\nNel 1870 il governo greco viet\u00f2 l'uso della lingua italiana, temendo l'Irredentismo italiano.\nEt\u00e0 Moderna.\nNel 1923, in seguito all'eccidio della spedizione Tellini in Albania, Mussolini fece occupare Corf\u00f9 (crisi di Corf\u00f9), in seguito sgomberata.\nNel 1941 le forze italiane occuparono nuovamente l'isola iniziando una politica di italianizzazione appoggiandosi ai corfioti italiani (allora ridotti a circa cinquemila), con il probabile scopo di preparare l'annessione al Regno d'Italia.\nCon la fine dell'occupazione tedesca, il 13 ottobre 1944, le forze partigiane greche, spalleggiate dall truppe occupanti britanniche, radunarono nella vecchia fortezza 661 corfioti italiani, oltre a circa 500 soldati italiani, col pretesto che si fossero macchiati di \"crimini contro la popolazione\". Con la liberazione dell'isola vi furono vari tumulti. Le case degli Italiani vennero saccheggiate o bruciate. Il 16 ottobre lasciarono l'isola per l'Italia circa 900 persone. La restante parte giunse in qualche modo sul continente e dovette traversare a piedi l'Albania e di qui arriv\u00f2 in Puglia. Restarono nell'isola solo pochi individui sia perch\u00e9 avevano contratto matrimoni misti o dissimularono. A costoro venne grecizzato il cognome in genere con l'aggiunta di una \"esse\" e fu rapidamente assimilata alla comunit\u00e0 greca. I beni dei fuggiaschi (edifici, terreni, negozi, ecc.) furono confiscati e mai pi\u00f9 restituiti. Si estingueva per sempre la presenza degli italiani autoctoni a Corf\u00f9.\nDopo la sconfitta italiana nella seconda guerra mondiale, il governo greco ha favorito in tal modo la totale integrazione nella societ\u00e0 greca dei pochi corfioti italiani rimasti: gli ultimi vecchi che parlavano ancora il \"Veneto da mar\" dei corfioti italiani sono deceduti negli anni ottanta.\nAltri gruppi parlanti Italiano a Corf\u00f9.\nAbitavano a Corf\u00f9 anche circa 5000 Ebrei italiani detti Italkian, che furono quasi completamente sterminati dai nazisti dopo la resa dell'Italia l'8 settembre 1943.\nOltre a questi, erano presenti a Corf\u00f9 circa 3500 Maltesi di lingua italiana e religione cattolica, immigrati a Corf\u00f9 da Malta nel corso dei secoli.\nAttualmente i Corfioti di religione cattolica sono circa 5.000. Tra questi una buona parte ha origini maltesi, retaggio dell'occupazione britannica del XIX secolo, ed una residua parte dai discendenti della comunit\u00e0 di Corfioti italiani nell'isola."}
{"id": "3343694", "revid": "169919", "url": "https://it.wikipedia.org/wiki?curid=3343694", "title": "Hugo (giurista)", "text": ""}
{"id": "3343701", "revid": "1573940", "url": "https://it.wikipedia.org/wiki?curid=3343701", "title": "Neon (zoologia)", "text": "Neon \u00e8 un genere di ragni appartenente alla famiglia Salticidae.\nDistribuzione.\nLa maggior parte delle 25 specie oggi note di questo genere \u00e8 diffusa in Eurasia, solo 5 sono state rinvenute in America settentrionale, una, la \"N. punctulatus\" \u00e8 endemica della Bolivia e l'ultima, la \"N. convolutus\", \u00e8 stata rinvenuta anche in Algeria.\nIn Italia sono state reperite tre specie di questo genere\nTassonomia.\nA dicembre 2010, si compone di 25 specie e un esemplare fossile:"}
{"id": "3343703", "revid": "767487", "url": "https://it.wikipedia.org/wiki?curid=3343703", "title": "Marisol Alfonzo", "text": " Ha inoltre rappresentato il Venezuela a Miss Universo 1978 il 24 luglio 1978 ad Acapulco, in Messico.."}
{"id": "3343704", "revid": "125852804", "url": "https://it.wikipedia.org/wiki?curid=3343704", "title": "Alina Nedelea", "text": "Biografia.\nInizia la sua carriera nel 1993 con \"Chira Chiralina\" e dopo tanti programmi arriva con \"Arrivederci amore, ciao\", dove interpreta il ruolo di Roberta. Poi continua con \"Ma che ci faccio qui!\" (2006), dove interpreta Corinna e sempre nello stesso anno interpreta Belana in L'amico di famiglia.\nNel 2007 partecipa a \"Milano Palermo - Il ritorno\" ed a \"Il sangue dei vinti\", nel 2008; dove interpreta i rispettivamente i ruoli di Domino e Lucia Dogliani.\nDal 2011 arriva su Rai 1 con \"Caccia al Re - La narcotici\", dove interpreta il ruolo di Mila Cerin, ruolo interpretato anche nella seconda stagione \"Sfida al cielo - La narcotici 2\"\" \"in onda nel 2015 sempre su Rai1."}
{"id": "3343711", "revid": "1005847", "url": "https://it.wikipedia.org/wiki?curid=3343711", "title": "Gian Mario Selis", "text": "Biografia.\nDiventa consigliere regionale nel 1989, con 29.021 voti. Nel 1994, dopo la sua rielezione, diventa Presidente del Consiglio regionale. Nel 1999, pur avendo perso la coalizione che lo candidava alle elezioni, viene indicato come presidente della Regione Autonoma della Sardegna al seguito delle dimissioni di Mauro Pili. Tuttavia il Consiglio regionale non accetta le sue dichiarazioni programmatiche e per questo Selis si dimette meno di un mese dopo aver accettato l'incarico. Nel 2006 si candida per diventare Sindaco di Cagliari contro Emilio Floris, tuttavia perdendo."}
{"id": "3343712", "revid": "1543377", "url": "https://it.wikipedia.org/wiki?curid=3343712", "title": "Giuseppe D'Urso (ingegnere)", "text": "Impegno civile.\nA partire dagli anni sessanta, D'Urso studi\u00f2 gli investimenti di capitali in grandi operazioni immobiliari, soprattutto acquisti di terreni e costruzioni di opere pubbliche, e rivel\u00f2 \u00able interconnessioni fra mafia, massoneria e sistema giudiziario, quale collante del controllo politico-economico-mafioso del territorio\u00bb, redigendo documentati dossier sugli appalti pubblici pilotati, le irregolarit\u00e0 amministrative e gli abusi edilizi, fatti pervenire al CSM e all'allora Presidente della Repubblica Sandro Pertini.\nD'Urso, affermava che \u00able mafie non sono solo una patologia tipica delle Regioni del Sud Italia, ma un vero e proprio 'braccio armato' di un regime di malaffare, un 'male endemico' diffuso e istituzionalizzato, protetto e organizzato su basi ben precise, espressione di una parte consistente della classe dirigente locale e nazionale\u00bb, secondo le parole del sociologo milanese Pietro Palau Giovannetti, e la testimonianza di Claudio Fava.\nI Siciliani.\nNell'autunno 1984, D'Urso fond\u00f2 l'Associazione \u00abI Siciliani\u00bb (in continuazione con il giornale di Giuseppe Fava che era stato assassinato), di cui fu presidente. L'Associazione si radic\u00f2 rapidamente ed acquist\u00f2 peso ed influenza in tutta Italia. Insieme al Coordinamento Antimafia di Palermo e al Centro Peppino Impastato, godette della collaborazione di studiosi e magistrati, come il prof. Franco Cazzola e il giudice Giambattista Scid\u00e0, ma anche di religiosi e persone comuni.\nNel 1990, D'Urso sostenne la nascita del movimento La Rete."}
{"id": "3343721", "revid": "1793900", "url": "https://it.wikipedia.org/wiki?curid=3343721", "title": "Santuario della Madonna della Misericordia", "text": ""}
{"id": "3343727", "revid": "278015", "url": "https://it.wikipedia.org/wiki?curid=3343727", "title": "Storia dell'urbanistica medievale", "text": ""}
{"id": "3343734", "revid": "125019", "url": "https://it.wikipedia.org/wiki?curid=3343734", "title": "Francesco Mistichelli", "text": "Biografia.\nDopo un'infanzia trascorsa a Palermo, inizia la sua carriera a Pescara sua citt\u00e0 natale. Terminata la maturit\u00e0 s'iscrive alla scuola di recitazione diretta a Pescara da Enzo Garinei che lo chiama \"il piccolo James Dean\".\nLe sue prime esperienze di attore sono subito da protagonista in alcuni spettacoli teatrali diretti da Pino Cormani e in alcuni cortometraggi, tra questi Sar\u00e0 gelida l'estate? del 2003, diretto da Sergio Sciarra gli d\u00e0 visibilit\u00e0 ai festival del cinema di Bellaria e di Montecatini. Con il successivo Chi beve e chi muore del 2004 \u00e8 finalista al Sulmonacinema Film Festival e al Premio Massimo Troisi.\nNel 2006 ha un ruolo di primo piano accanto a Flavio Insinna nella fiction di Raiuno La buona battaglia - Don Pietro Pappagallo e nella fiction di Canale 5 Questa \u00e8 la mia terra nel ruolo del figlio di Ottavia Piccolo. \nNel 2008 vince il provino come protagonista del film Marcello Marcello di Denis Rabaglia che gli fa vincere negli Stati Uniti il Premio Discovery alla seconda edizione del San Joaquin International Film Festival. Nel 2009 partecipa a Scusa ma ti voglio sposare di Federico Moccia. Tra gennaio e febbraio 2011 \u00e8 tra i protagonisti della serie tv Caccia al Re - La narcotici su Raiuno nel ruolo di Giacomo detto Tsunami. Sempre su Raiuno, il 23 e il 24 maggio 2011 \u00e8 andata in onda la fiction Notte prima degli esami '82 dove Francesco Mistichelli \u00e8 il protagonista. Per il teatro \u00e8 impegnato nelle repliche de Il gabbiano Jonathan Livingston per la regia di Pino Cormani."}
{"id": "3343736", "revid": "86599", "url": "https://it.wikipedia.org/wiki?curid=3343736", "title": "237P/LINEAR", "text": "237P/LINEAR \u00e8 una cometa periodica del sistema solare, appartenente alla famiglia delle comete gioviane. Al momento della sua scoperta da parte di LINEAR il 17 maggio 2002, fu ritenuta un asteroide. \u00c8 stata riscoperta il 10 giugno 2010 dal satellite WISE che grazie ai suoi sensori nell'infrarosso ha scoperto facilmente la sua natura cometaria."}
{"id": "3343742", "revid": "2209891", "url": "https://it.wikipedia.org/wiki?curid=3343742", "title": "Enrico Vinci", "text": "Fu presidente della Federazione Italiana Pallacanestro dal 1976 al 1992. Dal 2007 fa parte dell'Italia Basket Hall of Fame.\nBiografia.\nProfessore di telegrafia e telefonia, combatt\u00e9 da ragazzo la seconda guerra mondiale come ufficiale di cavalleria. Dopo la guerra inizi\u00f2 l'ascesa nel mondo della pallacanestro italiana, dapprima come consigliere provinciale FIP, fino ad arrivare alla presidenza nel 1976. Gi\u00e0 durante la presidenza di Decio Scuri (1954-1965) e di Claudio Coccia (1965-1975) ricopr\u00ec la carica di vicepresidente federale. Divenne inoltre membro della Giunta Esecutiva del CONI.\nDa presidente stabil\u00ec il decentramento delle Leghe, e introdusse la novit\u00e0 del secondo straniero in squadra. Sotto la sua presidenza la Nazionale maschile vinse l'argento ai Giochi di Mosca 1980, l'oro agli Europei 1983, l'argento agli Europei 1991 ed il bronzo agli Europei 1985."}
{"id": "3343745", "revid": "122966059", "url": "https://it.wikipedia.org/wiki?curid=3343745", "title": "J.Lo Zeppeli", "text": ", il cui vero nome \u00e8 \"Julius Caesar Zeppeli\" \u00e8, assieme a Johnny Joestar, il protagonista del manga \"Steel Ball Run\" di Hirohiko Araki. Dotato di una personalit\u00e0 istrionica, mostra di avere un'altissima opinione di s\u00e9. \u00c8 anche capace di mostrare grande compassione per il prossimo e dimostra un'intelligenza straordinaria quando ce n'\u00e8 bisogno. Lo contraddistinguono i capelli lunghi, un cappello in stile western e una fila di denti d'oro con sopra incisa la scritta \"GO! GO! ZEPPELI\".\nIl suo nome viene generalmente traslitterato in Gyro Zeppeli, ma nell\u2019edizione italiana viene chiamato J.Lo in riferimento alla nota Jennifer Lopez.\nOrigini.\nGyro Zeppeli discende da una stirpe nobiliare del Regno di Napoli, in un'Italia non ancora del tutto unita. La Rotazione, tecnica appartenuta ai membri della sua famiglia da generazioni, gli fu trasmessa da suo padre intorno all'et\u00e0 di nove anni. A tredici anni venne assunto con l'incarico di assistere il padre nella mansione ricoperta dalla sua famiglia, per 380 anni, al servizio del re: il boia.\nLa tecnica della Rotazione della famiglia Zeppeli fu sviluppata proprio tenendo conto della scienza medica e delle arti del combattimento, con lo scopo di ridurre al minimo la sofferenza del condannato: il giovane Gyro impar\u00f2 a padroneggiarla con maestria.\nQuando si avvicin\u00f2 il momento di subentrare al padre pronto a ritirarsi, seppe della sua probabile prima vittima: Marco, un ragazzino di nove anni che lavorava come servitore addetto alle scarpe e ai cappelli del barone Lippi. Lippi era colpevole, insieme a degli amici, di aver ordito un complotto che attentava alla vita del re, complotto fortunatamente evitato, ma che cost\u00f2 ai congiurati e a tutte le loro famiglie la condanna alla decapitazione. Anche Marco fu condannato, perch\u00e9, secondo i giudici, \"era impossibile che non fosse al corrente dei fatti\". Andando contro il volere del padre, prese a cuore la questione: decise di partecipare e vincere l'evento Steel Ball Run con lo scopo di convincere il re a proclamare un'amnistia per festeggiare ed annullare di fatto la condanna del giovane Marco. Partito da Genova a bordo di una nave della famiglia reale, tocc\u00f2 il suolo americano il 22 maggio 1890.\nStoria.\nA cavallo di Valkyrie, il suo Stock horse australiano, Gyro si distingue subito tra i concorrenti della corsa Steel Ball Run tagliando per primo il traguardo al primo stage. Purtroppo, a causa di una presunta infrazione riguardo ad un attacco armato contro un altro concorrente (Sandman), viene retrocesso di 20 posizioni. Colpito dalla tenacia e dal successo raggiunto da Johnny Joestar, gli propone di collaborare per raggiungere il primo e il secondo posto, a patto che Gyro arrivi primo. Da allora avanzano insieme.\nFu durante il tragitto verso il secondo traguardo che scoprono di essere nel mirino di un susseguirsi uno dopo l'altro di sicari, che volevano impossessarsi di un braccio mummificato che Johnny portava con s\u00e9 senza saperlo, ma riescono ad arrivare sani e salvi al traguardo arrivando quarto (Gyro) e secondo (Johnny) anche grazie ad un regalo del re di Napoli a Gyro: un filo con cui suturare qualunque ferita, trovato sotto forma di \"Cavallo Zombie\" (una sorta di pittura rupestre sulla parete di una montagna).\nPerder\u00e0 la vita durante lo scontro finale col presidente Funny Valentine.\nPoteri ed abilit\u00e0.\nJ.Lo, in quanto erede del casato Zeppeli, \u00e8 il depositario della tecnica della rotazione della sfera di ferro, che i membri maschi della sua famiglia si tramandano da generazioni. Gli Zeppeli sono dei medici che svolgono anche la professione di boia ufficiale del Regno. La rotazione \u00e8 stata creata come tecnica medica da applicare ai condannati per far s\u00ec che rilassassero i muscoli e non soffrissero durante la decapitazione. Al di l\u00e0 di questa sua funzione originaria, la rotazione pu\u00f2 essere utilizzata in una miriade di modi diversi per ottenere altrettanti effetti: finora l'unico limite alle applicazioni \u00e8 stata l'immaginazione dell'autore. La perfetta padronanza della rotazione, unita ad una preparazione fisica di prim'ordine fa di J.Lo un abile ed imprevedibile combattente. Per un breve periodo J.Lo \u00e8 entrato in possesso dell'occhio sinistro della Reliquia, che gli ha donato la capacit\u00e0 di trasformare la sfera di ferro in un organo sensoriale, ma ha perso questo potere quando ha affidato l'occhio a Lucy Steel."}
{"id": "3343747", "revid": "4711", "url": "https://it.wikipedia.org/wiki?curid=3343747", "title": "Telefonistas de Caracas", "text": ""}
{"id": "3343748", "revid": "599013", "url": "https://it.wikipedia.org/wiki?curid=3343748", "title": "Carlos Varela", "text": ""}
{"id": "3343749", "revid": "599013", "url": "https://it.wikipedia.org/wiki?curid=3343749", "title": "Metallocarbonile", "text": "Un metallocarbonile \u00e8 un complesso formato da un metallo di transizione e da molecole di monossido di carbonio (CO) che, in questo contesto, si chiamano \"carbonili\", da cui anche il nome di questi complessi. I metallocarbonili \"omolettici\", che cio\u00e8 contengono solo ligandi CO, sono genericamente indicati come M(CO)n, mentre quelli che contengono anche altri ligandi sono indicati come LmM(CO)n-m, dove L dona formalmente al metallo due elettroni, come fa CO. Questo per i metallocarbonili mononucleari che contengono un solo centro metallico e sono i pi\u00f9 semplici, ma sono noti anche molti complessi polinucleari, contenenti pi\u00f9 centri metallici legati fra loro e/o tramite uno o pi\u00f9 carbonili a ponte.\nSi tratta generalmente di composti volatili e tossici, tossicit\u00e0 dovuta in parte alla formazione di carbossiemoglobina che non \u00e8 in grado di legare l'ossigeno. Tendono ad avere carattere apolare e ad essere incolori, ad eccezione dei metallocarbonili polinucleari che possono assumere colorazione variabile.\nTra i principali utilizzi spicca quello come catalizzatori in sintesi industriali.\nStoria.\nIl primo metallocarbonile fu sintetizzato da Ludwig Mond, Carl Langer e Friedrich Quincke nel 1890. I tre chimici scoprirono il tetracarbonilnichel durante le loro ricerche riguardanti la corrosione subita dalle valvole di nichel in contatto con gas contenenti CO.\nStruttura.\nLa formazione dei metallocarbonili rispetta generalmente la regola dei 18 elettroni, che corrisponde tipicamente alla condizione di massima stabilit\u00e0 dovuta al riempimento degli orbitali. Ad esempio, il cromo possiede 6 elettroni di valenza e necessita quindi di altri 12 elettroni: legandosi con 6 molecole di CO, ciascuna delle quali porta un contributo di 2 elettroni di valenza, forma il composto Cr(CO)6 con 18 elettroni sistemati negli orbitali a maggior carattere legante. Gli elementi dei gruppi 9 e 10 della tavola periodica tendono frequentemente a formare metallocarbonili con 18 elettroni di valenza, come nel caso di Ni(CO)4.\nIl CO si lega all'atomo metallico tramite un legame \u03c3 e una retrodonazione \u03c0.\nIl ligando dona elettroni utilizzando i suoi orbitali HOMO con simmetria \u03c3. Il legame del complesso viene rafforzato dalla sovrapposizione degli orbitali d del metallo con il LUMO \u03c0* del CO. Quest'ultimo legame ha l'effetto di delocalizzare la densit\u00e0 elettronica dal metallo verso il ligando CO, il che spiega la prevalenza di numeri di ossidazione del metallo nulli o negativi. Il popolamento degli orbitali antileganti \u03c0* indebolisce il legame all'interno del monossido di carbonio.\nGeneralmente i metallocarbonili possiedono una struttura simmetrica in accordo con la teoria VSEPR. I complessi \"polinucleari\", che cio\u00e8 contengono pi\u00f9 centri metallici, come nel caso di Mn2(CO)10, formano dei cluster che vengono descritti indicando il numero di centri legati a ponte (utilizzando la lettera \u03bc con a pedice il numero di atomi metallici) e l'apticit\u00e0 del monossido di carbonio (ovvero il numero di atomi utilizzati per il legame, si specifica con \u03b72 quando \u00e8 implicato anche l'atomo di ossigeno).\nMetodi di indagine.\nI principali metodi di indagine sulla struttura dei metallocarbonili si basano sulla spettroscopia IR e sulla spettroscopia NMR C13. La maggioranza delle bande di stiramento del CO cade tra i 2100\u20131700\u00a0cm\u22121. Al crescere della carica diminuisce la frequenza di stiramento. A titolo illustrativo, si osservi la tabella riportata sotto.\nNei cluster all'aumentare del numero di atomi metallici si osserva una diminuzione della frequenza di stiramento, corrispondendo anche l'aumento dei centri metallici a un ulteriore indebolimento del legame nel CO. Ci\u00f2 \u00e8 utile a distinguere il legame -C\u2261O terminale. Oltre alla frequenza a cui si registrano i picchi \u00e8 utile anche osservare il numero di bande rilevabili dallo spettro IR, essendo tale numero legato al grado di simmetria del complesso.\nUtile alla determinazione della struttura dei metallocarbonili \u00e8 anche la spettroscopia NMR 13C, in quanto dal relativo spettro \u00e8 possibile differenziare i ligandi CO non equivalenti. Il nucleo 13C del CO terminale risulta pi\u00f9 schermato.\nSintesi.\nI principali metodi di sintesi dei metallocarbonili binari consistono nella combinazione diretta tra monossido di carbonio e metallo e nella carbonilazione riduttiva.\nCombinazione diretta.\nIl tetracarbonilnichel, NI(CO)4, \u00e8 il metallocarbonile pi\u00f9 facilmente sintetizzabile per reazione diretta tra il metallo finemente suddiviso e il monossido di carbonio. Altri carbonili si formano pi\u00f9 lentamente e richiedono condizioni elevate di temperatura e pressione:\nCarbonilazione riduttiva.\nPer la sintesi dei carbonili della maggior parte dei metalli di transizione risulta pi\u00f9 agevole ricorrere alla carbonilazione riduttiva. Si tratta di una reazione in cui il sale o un altro composto contenente il metallo viene fatto reagire con il CO in presenza di un agente riducente, rappresentato solitamente da sodio metallico, alluminio, LiAlH4, composti alluminioalchilici, o anche dallo stesso CO. In questo tipo di reazioni il metallo viene ridotto allo stato di ossidazione 0. Esempi di carbonilazioni riduttive sono:\nReazioni.\nLe reazioni pi\u00f9 importanti dei metallocarbonili sono le sostituzioni, la migrazione alchilica, le ossidoriduzioni e le reazioni del ligando CO.\nSostituzioni.\nIl ligando CO \u00e8 suscettibile alla sostituzione da parte di un nucleofilo attraverso un meccanismo dissociativo. Ad esempio, facendo reagire Cr(CO)6 con una trialchilfosfina (PR3) in solvente tetraidrofurano (THF), \u00e8 possibile ottenere Cr(CO)5PR3 attraverso il seguente meccanismo che implica l'esistenza di un intermedio solvatato:\nUn meccanismo alternativo \u00e8 l'interscambio, un processo concertato:\nQuesto genere di reazioni sono spesso promosse per via termica o fotochimica.\nMigrazione alchilica.\nNella migrazione alchilica un metallocarbonile che comprende come ligando un gruppo alchilico addiziona una molecola di CO generando un derivato acilico. Ad esempio:\nIl meccanismo suggerito prevede la formazione di un intermedio in cui il gruppo alchilico si lega al carbonio del CO, con una molecola di solvente che prende il suo posto nella sfera di coordinazione del metallo. Successivamente il solvente legato viene sostituito dal CO che si addiziona. \nOssidoriduzioni.\nLa riduzione con sodio metallico permette di ottenere gli anioni altamente reattivi dei metallocarbonili:\nNella reazione appena descritta il ferro passa dallo stato di ossidazione 0 a quello -2. I carbonili polinucleari riducendosi tendono a scindersi:\nIn presenza di una buona base di Lewis o di un forte nucleofilo \u00e8 possibile che avvenga anche una dismutazione:\nQuesti anioni protonandosi possono dare legami M-H, come nel caso di HMn(CO)5. Possono reagire anche con alogenuri alchilici o acilici, mentre con alogenuri organometallici si ha la formazione di un legame M-M:\nL'ossidazione all'aria dei metallocarbonili produce l'ossido metallico e CO o CO2. L'ossidazione con un alogeno pu\u00f2 essere invece sfruttata per produrre alogenuri organometallici:\nReazioni del ligando CO.\nIn base al livello di polarizzazione del legame del ligando CO, l'atomo di carbonio di quest'ultimo \u00e8 suscettibile di attacco da parte di nucleofili forti quali il litiometile:\nIl prodotto ottenuto dalla precedente reazione, noto anche come \"carbene di Fischer\", pu\u00f2 essere trasformato in un composto neutro ad esempio facendolo reagire con ioduro di metile:\nL'attacco nucleofilo di OH- produce invece la dismutazione gi\u00e0 descritta in precedenza quando si \u00e8 parlato delle ossidoriduzioni.\nIl ligando CO pu\u00f2 reagire anche tramite un attacco elettrofilo all'atomo di ossigeno, quando vi \u00e8 apprezzabile densit\u00e0 elettronica localizzata su questo atomo:\nMetallocarbonili come catalizzatori.\nI metallocarbonili sono un'importante classe di catalizzatori omogenei e precursori catalitici utilizzati in vari processi industriali. La tabella che segue elenca alcuni catalizzatori e il loro utilizzo specifico."}
{"id": "3343756", "revid": "729019", "url": "https://it.wikipedia.org/wiki?curid=3343756", "title": "Brasil Open 2011", "text": "Il Brasil Open 2011 \u00e8 stato un torneo di tennis giocato su campi di terra battuta, facente parte della categoria ATP World Tour 250 series nell'ambito dell'ATP World Tour 2011. \u00c8 stata la 11\u00aa edizione del Brasil Open, e si \u00e8 giocato nel complesso Costa do Sauipe di Mata de S\u00e3o Jo\u00e3o, in Brasile, dal 7 al 13 febbraio 2011.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Nicol\u00e1s Almagro ha battuto in finale Aleksandr Dolgopolov per 6-3, 7-63. \nDoppio.\n Marcelo Melo / Bruno Soares hanno battuto in finale Pablo And\u00fajar / Daniel Gimeno Traver per 7-64, 6-3."}
{"id": "3343761", "revid": "4711", "url": "https://it.wikipedia.org/wiki?curid=3343761", "title": "Ahorristas de Caracas", "text": ""}
{"id": "3343766", "revid": "399", "url": "https://it.wikipedia.org/wiki?curid=3343766", "title": "Urbanistica rinascimentale", "text": "L'urbanistica rinascimentale \u00e8 lo studio delle trasformazioni urbane realizzate durante il Rinascimento, tra XV e XVI secolo, e delle trattazioni teoriche relative alla citt\u00e0 elaborate in tale periodo.\nLe teorie della citt\u00e0 ideale.\nUn tratto nuovo ed essenziale dell'architettura rinascimentale fu l'elaborazione teorica circa la forma da dare alla citt\u00e0. Tali riflessioni, espresse in scritti, schemi e trattati, sono genericamente riassunti sotto la definizione di \"citt\u00e0 ideale\" e identificate nello schema radiale a simmetria centrale in rapporto con le ricerche sulla pianta centrale che, con le conseguenti simbologie, caratterizza le esperienze architettoniche pi\u00f9 avanzate tra XV e XVI secolo.\nL'idea di dare alla citt\u00e0 una forma ordinata e razionale, facendone un simbolo della concezione artistica e filosofica di tutto il Rinascimento, matur\u00f2 lentamente nelle opere dei trattatisti del XV secolo, a partire da Leon Battista Alberti.\nIl primo a dare uno schema geometrico rigoroso per una citt\u00e0 utopica e fantastica fu Filarete che, nel suo trattato, disegna la pianta di Sforzinda, con uno schema di tipo radiale che caratterizzer\u00e0 tutte le teorizzazioni successive. Tuttavia in Sforzinda la scala dimensionale della citt\u00e0 \u00e8 enorme rispetto alle citt\u00e0 dell'epoca e non consente a Filarete una chiara definizione degli spazi urbani e del tessuto edilizio per il quale non da alcuna indicazione, forse non riuscendo a conciliare la struttura radiale delle principali strade con la maglia ortogonale implicita della rappresentazione del centro della citt\u00e0.\nFrancesco di Giorgio Martini propone un repertorio di forme simmetriche e rigorose, combinando impianti radiocentrici ed a scacchiera e tenendo conto delle nuove esigenze di difesa bastionata dalle artiglierie. Fu proprio l'evoluzione delle tecniche di fortificazione \"alla moderna\", dovuta all'introduzione, a partire dal Quattrocento, delle armi da fuoco, che dar\u00e0, all'idea rinascimentale di citt\u00e0 radiocentrica, la possibilit\u00e0 di materializzarsi in concrete realizzazioni.\nDopo di lui anche Sebastiano Serlio, Andrea Palladio e Vincenzo Scamozzi affrontano il tema della citt\u00e0 definita geometricamente e perfetta nella sua forma centrale.\nLe realizzazioni.\nLe realizzazioni urbane tra XV e XVI secolo furono invece abbastanza lontane dagli schemi teorici, anche se ugualmente caratterizzate dalla volont\u00e0 di determinare i rapporti spaziali mediante la geometria.\nNelle concrete realizzazioni emerge, prima in Italia e poi in Europa, la necessit\u00e0 di vie pi\u00f9 larghe e spazi pubblici regolari e la ricerca di simmetria e di decoro urbano. Il \"carattere di regolarit\u00e0\" \u00e8 ricorrente anche nelle norme urbanistiche degli statuti cittadini quattrocenteschi.\nNumerosi sono gli interventi di rettificazione e ampliamento delle strade esistenti (a Roma per via della Lungara, via Giulia, via del Corso, via del Babuino, via di Ripetta) e la realizzazione di nuovi spazi pubblici o la regolarizzazione geometrica di quelli esistenti. Contemporaneamente migliorano gli standard funzionali ed igienici della citt\u00e0 con la realizzazione di acquedotti e canali e la realizzazione di pavimentazioni lapidee per le strade.\nTali caratteri sono legati anche ad esigenze rappresentative ed al diffuso e progressivo accentramento di potere nella figura del \"Signore\", committente e mecenate, che determina anche la definizione anche urbanistica della \"sua\" citt\u00e0. Nascono anche i \"ghetti\" quartieri differenziati per gli ebrei.\nLa struttura urbana si arricchisce anche di nuove tipologie edilizie, ed in particolare dei palazzi signorili, ma anche degli ospedali.\nLa nuova concezione degli spazi pubblici pu\u00f2 essere esemplificato nella realizzazione di nuove piazze caratterizzate, generalmente, da un disegno unitario, da intenti prospetti e da simmetria. Si ricordano per esempio la piazza della Santissima Annunziata a Firenze e la piazza Ducale di Vigevano.\nLe esperienze complesse pi\u00f9 studiate sono l'intervento di trasformazione di Pienza, attuata da Bernardo Rossellino e l'ampliamento di Ferrara (1492) di Biagio Rossetti che propone strade ampie in contrasto con la tradizione medievale.\nLe citt\u00e0 di fondazione.\nLe citt\u00e0 di fondazioni del periodo rinascimentale sono pochissime e realizzate a partire dalla seconda met\u00e0 del XVI secolo, soprattutto per motivi difensivi.\nTra le realizzazioni del XVI secolo alcune di esse ricorrono al tradizionale schema ortogonale, senza ricorrere a forme centralizzate: Terra del Sole, voluta dal Granduca di Toscana Cosimo I de Medici, Cortemaggiore, Gattinara, Acaya e Carlentini. Altre come Guastalla e soprattutto Sabbioneta, edificata alla fine del XVI secolo per volere di Vespasiano Gonzaga conciliano un tracciato basato su assi ortogonali con un perimetro poligonale.\nInfatti la ricerca teorica circa la forma della citt\u00e0, sull'esempio di Francesco di Giorgio Martini, si orient\u00f2 rapidamente verso la definizione geometrica della forma urbana affidata al perimetro fortificato che a sua volta seguendo le ricerche della cosiddetta fortificazione alla moderna, divent\u00f2 poligonale, verso forme sempre pi\u00f9 complesse fino alla configurazione stellata. L'ideale geometrico ed utopico della citt\u00e0 rinascimentale si trapiant\u00f2 nella tecnica delle fortificazioni, sopravvivendo cos\u00ec come forma e non come immagine simbolica, al contatto di precise esigenze funzionali. Molti degli schemi prodotti, per esempio da Pietro Cataneo, rappresentano un tentativo di conciliare uno schema radiocentrico con uno ortogonale, sulle orme di Francesco di Giorgio Martini.\nAnche se su un nucleo preesistente, anche la citt\u00e0 di Livorno si pu\u00f2 ritenere una fondazione rinascimentale partecipe dei caratteri delle realizzazioni di fine XVI secolo in cui il perimetro difensivo poligonale determina la forma della citt\u00e0 che all'interno present\u00e0 per\u00f2 tracciati ortogonali.\nNumerose sono anche le realizzazioni di nuove cinti murarie, munite di bastioni e di forma poligonale, a difesa di citt\u00e0 esistenti.\nFuori dall'Italia si possono citare le realizzazioni di Vitry-le-Fran\u00e7ois (1544), Phalsbourg (1570), Freudenstadt (1599), Lixheim (1606). Alcune di esse rappresentano uno schema alternativo a quello poligonale, basato sul quadrato con una piazza al centro e due assi ortogonali che risente della descrizione del \"castrum\" fatta da Vitruvio e dalle ricerche di Durer sulla \"citt\u00e0 quadrata\".\nL'unica citt\u00e0 realizzata sul finire del XVI secolo, con un chiaro schema radiocentrico, fu Palmanova costruita dalla Repubblica Veneziana, il cui disegno geometrico fu replicato dopo alcuni decenni a Coevorden nei Paesi Bassi.\nGli utopisti.\nParallelamente all'opera degli architetti trattatisti, la citt\u00e0 ideale in cui la conformazione geometrica \u00e8 espressione della perfezione dell'organizzazione sociale \u00e8 oggetto dell'elaborazione di numerosi pensatori utopici. In particolar modo devono essere ricordate le opere di Tommaso Moro (\"Utopia\") e Tommaso Campanella (\"La citt\u00e0 del Sole\")\nRealizzazioni post rinascimentali.\nIl modello radiocentrico della \"citt\u00e0 ideale\" elaborato, a partire dal XV secolo, dai trattatisti rinascimentali, ebbe dunque poche applicazioni durante il XVI secolo. Tuttavia sopravvisse nella trattatistica, anche a causa della coincidenza con le forme stellate delle cinte murarie a cui era giunta l'elaborazione della fortificazione alla moderna. Quindi, nel XVII e XVIII secolo, sorsero centri urbani in cui la forma poligonale delle fortificazioni, si accompagnava ad uno schema geometrico dell'organizzazione urbana, di tipo ortogonale ma anche di tipo radiocentrico.\nQuesta coincidenza tra la ricerca di forme adatte alla fortificazione e quella relativa alla forma dell'insediamento trova un punto conclusivo nell'opera di Vauban come la nuova citt\u00e0 fortificata Neuf Brisach, dalla forma stellata.\nOltre che ad esigenze di fortificazioni, nuovi centri urbani nacquero, nel XVII, per diverse cause, ma quasi sempre utilizzando lo schema a scacchiera o comunque prevalentemente ortogonale:"}
{"id": "3343768", "revid": "899609", "url": "https://it.wikipedia.org/wiki?curid=3343768", "title": "Suggoi! Arcana Heart 2", "text": " \u00e8 un picchiaduro a incontri in 2D sviluppato dalla Examu e pubblicato il 30 ottobre 2008, come versione aggiornata di \"Arcana Heart 2\". Rispetto a \"Arcana Heart 2\", questa nuova versione ripara alcuni bug precedenti, rende i personaggi pi\u00f9 equilibrati, ed utilizza una nuova grafica. Inoltre sono presenti tre nuovi personaggi (Nazuna Inuwaka, Akane Inuwaka e Parace L'Sia), i rispettivi Arcana ed un nuovo ambiente.\nUna versione aggiornata del gioco \u00e8 stata pubblicata il 27 febbraio 2009, mentre una conversione per PlayStation 2 \u00e8 stata resa disponibile il 9 aprile 2009 esclusivamente in Giappone."}
{"id": "3343771", "revid": "4711", "url": "https://it.wikipedia.org/wiki?curid=3343771", "title": "Retadores de Caracas", "text": ""}
{"id": "3343772", "revid": "1442080", "url": "https://it.wikipedia.org/wiki?curid=3343772", "title": "Brasil Open 2011 - Singolare", "text": "Il singolare del Brasil Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Juan Carlos Ferrero, che non l'ha potuto difendere a causa di un'operazione al polso e al ginocchio. In finale Nicol\u00e1s Almagro ha battuto Aleksandr Dolgopolov per 6-3, 7-63.\nTeste di serie.\nLe prime quattro teste di serie passano direttamente al secondo turno:"}
{"id": "3343773", "revid": "37401", "url": "https://it.wikipedia.org/wiki?curid=3343773", "title": "Licenza di pubblico spettacolo", "text": ""}
{"id": "3343775", "revid": "436907", "url": "https://it.wikipedia.org/wiki?curid=3343775", "title": "Derezzed", "text": "Derezzed \u00e8 un singolo del gruppo musicale francese Daft Punk, pubblicato l'8 dicembre 2010 come unico estratto dalla colonna sonora \"\".\nVideo musicale.\nIl duo entra in una sala giochi abbandonata chiamata \"Flynn's\" per giocare a un videogioco arcade impolverato e malfunzionante chiamato \"Derezzed\". Guy-Manuel de Homem-Christo gioca come primo giocatore mentre Thomas Bangalter come secondo. Il gioco si svolge in un'arena virtuale in cui i giocatori si devono sfidare a un duello del medioevo attualizzato all'era digitale. Al termine del video si scopre che il vincitore, il secondo giocatore, \u00e8 Quorra, interpretata da Olivia Wilde."}
{"id": "3343777", "revid": "125308202", "url": "https://it.wikipedia.org/wiki?curid=3343777", "title": "Armando Corona", "text": "Biografia.\nLaureatosi in medicina all'Universit\u00e0 di Cagliari, dopo aver lasciato il suo paese natale, svolge inizialmente l'attivit\u00e0 di medico condotto. Tuttavia ben presto abbandona questa attivit\u00e0, diventando imprenditore, sia nel settore edile che in quello della sanit\u00e0 privata.\nNel 1979 diventa presidente del consiglio regionale della Sardegna. Negli anni ottanta \u00e8 vice segretario del Partito Repubblicano Italiano.\nIscritto dal 23 ottobre 1969 alla loggia massonica \"Giovanni Mori\", appartenente al Grande Oriente d'Italia.\nDal 1982 al 1990 \u00e8 gran maestro del Grande Oriente d'Italia, all'interno della quale attivit\u00e0 si cita per la rilevanza storica dell'evento l'espulsione di Licio Gelli dal consesso massonico, per aver fondato la loggia segreta P2, con sentenza della Corte centrale del Grande Oriente d'Italia del 31 ottobre 1981.\nCorona pi\u00f9 tardi dedic\u00f2 a questo evento un libro: \"Dal bisturi alla squadra - La Massoneria italiana senza cappuccio\", edito da Bompiani nel 1987.\nNel 1997, assieme ad altri esponenti del PRI contrari all'adesione del partito al centrosinistra e alla coalizione dell'Ulivo, fonda il movimento \"Unit\u00e0 Repubblicana\", vicino agli ambienti laici e liberali di Forza Italia. Il simbolo del movimento erano tre foglie d'edera coi colori del tricolore.\nIl movimento nel 1998 aderir\u00e0 per breve tempo al progetto dell'Unione Democratica per la Repubblica (UDR) di Francesco Cossiga, ma se ne distaccher\u00e0 dopo la scelta dell'UDR per il centro-sinistra, con il voto a favore del Governo D'Alema I. Unit\u00e0 Repubblicana rimase fedele al centrodestra.\nNel 2001, dopo la svolta del Partito Repubblicano Italiano a favore del centrodestra, il movimento si sciolse e riconflu\u00ec nel PRI.\nNel 2003 ha fondato una Federazione delle Grandi Logge Regolari."}
{"id": "3343784", "revid": "642594", "url": "https://it.wikipedia.org/wiki?curid=3343784", "title": "RCS libri S.p.A", "text": ""}
{"id": "3343785", "revid": "1573940", "url": "https://it.wikipedia.org/wiki?curid=3343785", "title": "Neonella", "text": "Neonella \u00e8 un genere di ragni appartenente alla famiglia Salticidae.\nEtimologia.\nIl nome deriva dall'alterazione di quello del genere Neon con cui ha spiccate rassomiglianze.\nDistribuzione.\nLe 12 specie oggi note di questo genere sono diffuse in America centrale e meridionale (ben quattro sono endemismi della sola Argentina); solo due specie, \"N. camillae\" e \"N. vinnula\" sono endemiche degli USA.\nTassonomia.\nA dicembre 2010, si compone di 12 specie:"}
{"id": "3343786", "revid": "1442080", "url": "https://it.wikipedia.org/wiki?curid=3343786", "title": "Brasil Open 2011 - Qualificazioni singolare", "text": "Le qualificazioni del singolare del Brasil Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3343787", "revid": "1573940", "url": "https://it.wikipedia.org/wiki?curid=3343787", "title": "Falco alopex", "text": "Il gheppio volpino (Falco alopex ) \u00e8 un uccello falconiforme della famiglia dei Falconidi. Vive nelle distese aperte e aride dell'Africa.\nDescrizione.\n\u00c8 un gheppio grande e snello, dotato di ali e coda lunghe e sottili. \u00c8 lungo 32\u201338\u00a0cm, ha un'apertura alare di 76\u201388\u00a0cm e pesa 250-300 g. La femmina \u00e8 pi\u00f9 grande del maschio del 3%. Il piumaggio, sia sul dorso che sul ventre, \u00e8 rossiccio scuro marcato da strisce nere. La coda \u00e8 leggermente barrata di nero, mentre le remiganti sono scure e prive di fasce. Il sottoala \u00e8 chiaro e contrasta nettamente con il colore pi\u00f9 scuro del corpo. L'iride \u00e8 giallo-bruna, diversamente da quella biancastra del gheppio maggiore; quest'ultima specie somiglia moltissimo al gheppio volpino, ma ha piumaggio pi\u00f9 chiaro, remiganti barrate e coda grigia.\nI giovani sono pi\u00f9 pesantemente striati degli adulti e le strisce sulla loro coda sono chiaramente visibili.\nIl richiamo di questa specie \u00e8 costituito da un grido elevato, ma di solito, al di fuori della stagione riproduttiva, il gheppio volpino \u00e8 un uccello silenzioso.\nDistribuzione e habitat.\nIl gheppio volpino nidifica nelle savane a sud del Sahara, dal Mali fino all'Etiopia e al nord-ovest del Kenya. Occasionalmente si spinge pi\u00f9 a ovest, in Senegal, Gambia e Guinea, e pi\u00f9 a sud, nella repubblica Democratica del Congo. Quasi tutti i membri di questa specie sono stanziali, ma alcuni si spostano a nord durante la stagione delle piogge e a sud durante quella secca. \u00c8 facile scorgerlo in prossimit\u00e0 di rupi e colline rocciose. Si incontra dal livello del mare fino a 2200 m di altitudine, ma solitamente non si spinge oltre i 1000 m. Occupa un areale vastissimo, di circa 4 milioni di km\u00b2, ma solitamente \u00e8 piuttosto raro. La sua popolazione totale \u00e8 probabilmente inferiore alle 100.000 coppie.\nBiologia.\nIl gheppio volpino cattura raramente le sue prede mentre \u00e8 in volo, prediligendo invece sferrare i suoi attacchi da un posatoio, sia esso un albero o una roccia. Si nutre di insetti, lucertole e piccoli mammiferi. Generalmente cattura le sue prede al suolo, ma tuttavia cattura in aria gli insetti che sfuggono dagli incendi della prateria.\nLe sue abitudini riproduttive sono poco conosciute. Il nido \u00e8 situato in una cavit\u00e0 o crepaccio di una rupe o di una scogliera rocciosa. Non viene utilizzato alcun materiale di costruzione. Ogni covata \u00e8 composta da due o tre uova. Talvolta si riproduce in colonie sparse costituite anche da 20 coppie."}
{"id": "3343796", "revid": "1305772", "url": "https://it.wikipedia.org/wiki?curid=3343796", "title": "De Filippi", "text": ""}
{"id": "3343803", "revid": "1305772", "url": "https://it.wikipedia.org/wiki?curid=3343803", "title": "I'm So Paid", "text": "I'm So Paid \u00e8 un brano musicale del cantante senegalese Akon, estratto come secondo singolo dall'album \"Freedom\" e pubblicato il 4 ottobre 2008. Il brano figura la collaborazione dei rapper Lil Wayne e Young Jeezy. Nel brano Akon cita l'atleta Usain Bolt nel testo, che aveva rivelato di ascoltare la musica di Akon.\nNel brano i cantanti fanno uso dell'Auto-Tune."}
{"id": "3343804", "revid": "108002", "url": "https://it.wikipedia.org/wiki?curid=3343804", "title": "Embraer 145", "text": ""}
{"id": "3343812", "revid": "767487", "url": "https://it.wikipedia.org/wiki?curid=3343812", "title": "Team Lufthansa", "text": "La Team Lufthansa era un'alleanza tra compagnie aeree regionali, unite sotto alla sovrintendenza Lufthansa.\nFu fondata nel 1996 ed \u00e8 esistita sino al 2004, quando Lufthansa ha riorganizzato la sua rete di compagnie aeree regionali creando la rete Lufthansa Regional.\nMembri.\nFacevano parte della Team Lufthansa le seguenti compagnie aeree regionali:"}
{"id": "3343817", "revid": "287204", "url": "https://it.wikipedia.org/wiki?curid=3343817", "title": "We Don't Care (Akon)", "text": "We Don't Care \u00e8 un brano musicale del cantante senegalese Akon, estratto come quarto singolo dall'album \"Freedom\" e pubblicato il 6 luglio 2009."}
{"id": "3343820", "revid": "1544245", "url": "https://it.wikipedia.org/wiki?curid=3343820", "title": "Torraccio della Cecchina", "text": "Il Torraccio della Cecchina \u00e8 un sepolcro romano, costruito nel II secolo d.C., che si trova al chilometro 9,200 di via Nomentana a Roma.\nEtimologia.\nIl torraccio prende il nome dalla tenuta sita nella zona di via Nomentana presso la torre stessa di propriet\u00e0 della famiglia Cecchini. Altri vogliono che il nome derivi dalla famiglia stessa dei Cecchini.\nLa torre \u00e8 conosciuta anche come sepolcro di Spuntapietra o Spuntapiedi.\nStoria.\nIn epoca medievale fu utilizzata come torre da guardia.\nDescrizione.\nLa tomba \u00e8 a pianta pressoch\u00e9 quadrata (m 5,50 x 5,80) in laterizio. All'interno vi sono due camere secondo la moda del II secolo d.C.. La stanza al piano inferiore \u00e8 un vestibolo con soffitto a volta a botte e con due finestre a strombatura.\nLa stanza del secondo livello era destinata al culto dei morti. Vi si accedeva da una scala, di cui rimangono delle tracce, sita posteriormente alla tomba. Il sarcofago \u00e8 in mattoni di due colori. Ogni lato, tranne che il lato di nord-est semicircolare, si vedono delle nicchie dove si potevano porre i defunti.\nLa facciata \u00e8 in mattoni rossi che si contrappongono ai mattoni gialli degli angoli e della trabeazione.\nInoltre vi \u00e8 un vano ipogeo, illuminato da due finestre, a cui si accede dal vestibolo, con tre arcosoli .\nLa trabeazione, il frontone e l'iscrizione dedicatoria, verosimilmente sita tra le due finestre strombate, sono andate irrimediabilmente perse.\nViene ipotizzato un tetto a doppio spiovente posto sull'estradosso di una volta a vela con dei vuoti anulari per rendere la struttura pi\u00f9 leggera, su questi ultimi sarebbero state poste delle tegole disposte alla cappuccina, ma si tratta di ipotesi dato che il tetto \u00e8 crollato.\nIl torraccio \u00e8 da considerarsi un sepolcro a tempio."}
{"id": "3343828", "revid": "88740", "url": "https://it.wikipedia.org/wiki?curid=3343828", "title": "Bass", "text": ""}
{"id": "3343847", "revid": "37401", "url": "https://it.wikipedia.org/wiki?curid=3343847", "title": "Night Club", "text": ""}
{"id": "3343856", "revid": "640091", "url": "https://it.wikipedia.org/wiki?curid=3343856", "title": "Protesta dello stomaco", "text": ""}
{"id": "3343861", "revid": "767487", "url": "https://it.wikipedia.org/wiki?curid=3343861", "title": "Meta (Martin Grech)", "text": "Meta \u00e8 una raccolta di demo e unreleased di Martin Grech.\nTracce.\nLa raccolta, esclusivamente in digitale, \u00e8 in vendita sulla pagina Facebook ufficiale di Martin Grech."}
{"id": "3343866", "revid": "124496204", "url": "https://it.wikipedia.org/wiki?curid=3343866", "title": "Luca Manfredi", "text": "Biografia.\nFiglio di Nino Manfredi e dell'ex modella Erminia Ferrari, si diploma presso l'Istituto Europeo di Design e comincia a lavorare come aiuto regista, per poi diventare regista pubblicitario: fra gli anni ottanta e i novanta egli infatti realizza un centinaio di spot pubblicitari, fra cui la serie di spot della Lavazza con il padre protagonista.\nDopo aver lavorato anche come aiuto regista teatrale, Manfredi crea, scrive e dirige la serie televisiva \"Un commissario a Roma\" (1993), che ottiene diversi riconoscimenti fra cui il Telegatto come migliore serie italiana, il premio come miglior regista tv e quello della critica radio-televisiva, curando in seguito la regia di vari serial e film tv, fra cui \"Meglio tardi che mai\", \"Un posto tranquillo\", \"Le ragioni del cuore\", \"Questo amore\", \"Matilde\", \"Scusate il disturbo\", \"Tutti i padri di Maria\", \"L'ultimo papa re\", ispirato al film \"In nome del Papa Re\" di Luigi Magni che vide il padre protagonista, le tre stagioni di \"Una pallottola nel cuore\" e \"In arte Nino\", che narra la vita di suo padre - interpretato da Elio Germano - negli anni che vanno dalla sua formazione agli esordi (1939-1959) e la sua frequentazione con la futura moglie Erminia, presentato durante la decima edizione del Roma Fiction Fest e trasmesso in prima visione il 25 settembre 2017 su Rai 1, che poi ha vinto lo Zoom Film Festival di Igualada, in Spagna, come miglior sceneggiatura nella categoria fiction. Ha poi realizzato un'altra fiction biografica: \"Permette? Alberto Sordi\", con Edoardo Pesce, vincitore allo Zoom Film Festival in Spagna come miglior fiction del 2020, oltre al Cubo Festival del 2020 come miglior film tv dell'anno.\nI suoi lavori cinematografici sono stati un episodio del film \"Ottantametriquadri\", presentato alla Mostra del Cinema di Venezia nel 1993, e \"Grazie di tutto\" (1998), con Massimo Ghini e Giulia Lazzarini ad affiancare il padre e l'ex-moglie, che ha vinto il premio del pubblico al Festival di Montpellier.\nCome autore e regista, ha realizzato un documentario per \"La grande storia\" sul maestro e compositore di colonne sonore Armando Trovajoli, andato in onda nel settembre 2017 su Rai 3 per celebrare il centenario del musicista.\nManfredi ha inoltre scritto la sceneggiatura del film \"La classe non \u00e8 acqua\" e di alcuni episodi delle serie televisive \"Sotto il cielo dell'Africa\" e \"Don Matteo\".\nNel 2021 per il centenario della nascita del padre realizza il documentario \"Uno, nessuno, cento Nino\".\nVita privata.\nHa due sorelle: Roberta e Giovanna.\nDalla relazione con Costanza Sansoni, restauratrice, ha avuto un figlio, Matteo. \u00c8 stato sposato con Nancy Brilli, con la quale ha avuto un figlio, Francesco, nel 2000. Dalla seconda moglie, Michela Trevisan, biologa e nutrizionista, ha avuto nel 2008, le gemelle Matilde e Margherita, chiamate spesso dal padre a recitare nei suoi film.\nSi considera agnostico."}
{"id": "3343870", "revid": "799790", "url": "https://it.wikipedia.org/wiki?curid=3343870", "title": "Toshio Suzuki (produttore)", "text": ""}
{"id": "3343878", "revid": "124123", "url": "https://it.wikipedia.org/wiki?curid=3343878", "title": "Amasiano di Taranto", "text": "Agiografia.\nSecondo la tradizione agiografica , san Pietro e san Marco in viaggio da Antiochia a Roma giunsero a Taranto e incontrarono Amasiano o Amasio un vecchio, gobbo dalla nascita, custode del giardino di Eucadio nei pressi del Mar Piccolo.\nMarco guar\u00ec Amasiano e lo convert\u00ec al cristianesimo; Pietro, prima di ripartire per Roma, nomin\u00f2 Amasiano primo vescovo della nascente comunit\u00e0 cristiana di Taranto.\nAmasiano govern\u00f2 la Chiesa tarantina per venti mesi."}
{"id": "3343883", "revid": "729019", "url": "https://it.wikipedia.org/wiki?curid=3343883", "title": "Stazione di Casalbuttano", "text": "La stazione di Casalbuttano \u00e8 una stazione ferroviaria posta lungo la linea Treviglio-Cremona, a servizio dell'omonimo centro abitato.\nLa gestione degli impianti \u00e8 affidata a Rete Ferroviaria Italiana (RFI) controllata del Gruppo Ferrovie dello Stato.\nStoria.\nLa stazione fu attivata nel 1863, all'apertura della linea Treviglio-Cremona.\nStruttura ed impianti.\nIl fabbricato viaggiatori si compone di due livelli ma soltanto il piano terra \u00e8 aperto al pubblico. L'edificio \u00e8 in muratura ed \u00e8 tinteggiato di giallo. La struttura si compone di cinque aperture a centina sia per ciascun piano.\nSia dal lato del fronte sia dal lato binari, \u00e8 presente una pensilina in ferro battuto.\nLa stazione disponeva di uno scalo merci con annesso magazzino: oggi (2011) lo scalo \u00e8 stato smantellato mentre il magazzino \u00e8 stato convertito a deposito. L'architettura del magazzino \u00e8 molto simile a quella delle altre stazioni ferroviarie italiane.\nLa pianta dei fabbricati \u00e8 rettangolare.\nIl piazzale \u00e8 composto da due binari: il primo \u00e8 di corsa, mentre il secondo \u00e8 su tracciato deviato e viene usato per le eventuali precedenze fra i treni.\nIl binario 1 \u00e8 servito da una ampia banchina, protetta da una pensilina in ferro battuto dove sono presenti alcune panchine; il binario 2, invece, dispone di una banchina di ridotte dimensioni che non consente l'installazione di pensiline o panchine. I due binari sono collegati fra loro da una passerella.\nServizi.\nLa stazione offre i seguenti servizi:\nMovimento.\nLa stazione \u00e8 servita dai treni regionali di Trenitalia, in servizio sulla tratta Treviglio\u2013Cremona, con frequenza oraria.\nIn totale sono circa trentasei i treni che effettuano servizio in questa stazione e le loro principali destinazioni sono: Cremona, Treviglio e Milano Porta Garibaldi."}
{"id": "3343892", "revid": "830939", "url": "https://it.wikipedia.org/wiki?curid=3343892", "title": "Horst Enzensberger", "text": "Biografia.\nDopo il diploma di scuola superiore a Monaco di Baviera, Horst Enzensberger, dal 1963 al 1968, ha studiato \"Scienze ausiliarie della storia\", Filologia latina medievale e Studi Bizantini presso l'Universit\u00e0 di Monaco e l'Universit\u00e0 di Roma. Nel 1969 ha conseguito il dottorato a Monaco di Baviera.\nDopo aver insegnato presso l'Universit\u00e0 di Francoforte sul Meno, dal 1982 \u00e8 docente presso l'Universit\u00e0 di Bamberga, dove dal 1983 \u00e8 professore di Scienze ausiliarie, disciplina che impartisce dal 1985 anche presso l'Universit\u00e0 di W\u00fcrzburg. Nel 1983 e 1984 \u00e8 stato \"visiting professor\" presso le universit\u00e0 di Chieti e di Palermo.\nNel 1971 ha pubblicato una tesi dal titolo \"Beitr\u00e4ge zum Kanzlei- und Urkundenwesen der normannischen Herrscher Unteritaliens und Siziliens\", sui documenti ufficiali del Regno normanno di Sicilia con cui ha posto le basi del suo lavoro storiografico, come specialista, in particolare, della storia altomedievale dell'Italia meridionale.\nPer l'edizione del \"Codex diplomaticus regni Siciliae\", ha curato i documenti del regno di Guglielmo I di Sicilia (\"Guillelmi I regis diplomata\"), editi nel 1996.\nFa parte del consiglio direttivo dell'Officina di Studi Medievali e dal 1998 \u00e8 socio corrispondente dell'Istituto siciliano di studi bizantini e neoellenici \"Bruno Lavagnini\".\nEnzensberger \u00e8 anche contributore volontario del progetto Wikipedia in varie lingue, con il nome utente \"Enzian44\", e amministratore della Wikipedia in tedesco da settembre 2009.\nEnzensberger \u00e8 vedovo della sua moglie italiana, con cui \u00e8 stato sposato per 37 anni e dalla quale ha avuto un figlio."}
{"id": "3343897", "revid": "108368179", "url": "https://it.wikipedia.org/wiki?curid=3343897", "title": "Pietro Masserano Taricco", "text": "Biografia.\nFiglio di Michele Taricco e Gemma Masserano.\nInsieme ad Anton Giulio Majano, Alberto Casella e Guglielmo Morandi, fu uno dei registi di radiodrammi attivi nel centro di produzione di Roma dopo la seconda guerra mondiale.\nFra i suoi lavori pi\u00f9 celebri \"Il mio e il tuo\" (1943), \"Gli innamorati\" (1946), \"La maschera e il volto\" (1946), \"Serenata perduta\" (1949), \"Angeli e colori\" (1950), \"Volpone\" (1951), \"I dialoghi di Platone\" (1953), \"Gli ultimi cinque minuti\" (1954), \"Il ritorno di Ulisse\" (1955), \"Le Dame e gli Ussari\" (1955), \"Anche il pi\u00f9 furbo ci pu\u00f2 cascare\" (1956), \"Anna Christie\" (1957) e \"L'aiuola bruciata\" (1960)"}
{"id": "3343898", "revid": "110157", "url": "https://it.wikipedia.org/wiki?curid=3343898", "title": "Opo\u010deckij rajon", "text": "L'Opo\u010deckij rajon () \u00e8 un rajon dell'Oblast' di Pskov, nella Russia europea; il capoluogo \u00e8 Opo\u010dka. Istituito il 1\u00ba agosto 1927, ricopre una superficie di 2028,9 chilometri quadrati e nel 2010 ospitava una popolazione di circa 20.500 abitanti."}
{"id": "3343899", "revid": "38409069", "url": "https://it.wikipedia.org/wiki?curid=3343899", "title": "Distretto di Opo\u010dka", "text": ""}
{"id": "3343900", "revid": "1305772", "url": "https://it.wikipedia.org/wiki?curid=3343900", "title": "H\u00f4tel des 3 Coll\u00e8ges", "text": "L'H\u00f4tel des Trois Coll\u00e8ges \u00e8 situato al numero 16 della rue Cujas, nel Quartiere latino di Parigi (5\u00ba arrondissement). Il nome si riferisce ai tre antichi collegi della Montagne Sainte-Genevi\u00e8ve: la Sorbona, il Collegio di Cluny e il Collegio des Cholets (incorporato nel 1764 al Lyc\u00e9e Louis-le-Grand).\nStoria.\nL'Hotel si trova esattamente dove sorgeva il Collegio di Cluny, fondato nel 1261 dalla Congregazione cluniacense. Chiuso durante la Rivoluzione francese, fu utilizzato da Jacques-Louis David per dipingere \"L'incoronazione di Napoleone\". Il pozzo dell'antico collegio pu\u00f2 ancora essere visto nell'hotel attuale.\nArthur Rimbaud parla della corte interna del palazzo, in una lettera ad Ernest Delahaye, nel giugno del 1872: \"Ho una bella stanza, che si affaccia su una corte chiusa, ma di tre metri quadri\".\nIl poeta Raoul Ponchon ha qui vissuto, dal 1911 fino alla sua morte, nel 1937. L'albergo si chiamava allora \"H\u00f4tel de Flandre\".\nIl poeta ungherese Mikl\u00f3s Radn\u00f3ti trascorse qui le estati del 1937 e 1939. Questi soggiorni sono rievocati nella poesia \"Parigi\" : \"All'angolo del Boul'Mich' con la rue Cujas / il marciapiede monta un po'\". Una targa commemorativa alla memoria del poeta posta all'entrata dell'albergo cita due versi della sua poesia \"Spagna\" : \"Popoli interi, Libert\u00e0, gridano il tuo nome / cos\u00ec come questi canti, a Parigi oggi\".\nLo scrittore Gabriel Garc\u00eda M\u00e1rquez ci ha scritto nel 1956 il romanzo \"Nessuno scrive al colonnello\". Una targa dello scultore Milthon gli rende omaggio all'entrata.\nLo scrittore peruviano Mario Vargas Llosa vi ha soggiornato poco dopo.\nL'albergo attuale, anche grazie alla sua posizione davanti alla Sorbona, fornisce diverse prestazioni in rapporto all'attivit\u00e0 universitaria."}
{"id": "3343905", "revid": "271907", "url": "https://it.wikipedia.org/wiki?curid=3343905", "title": "Andrea Czortek", "text": " Studioso di storia medievale e di storia della Chiesa, ha condotto ricerche sulla storia istituzionale di alcuni comuni d'area centro italiana, la carit\u00e0 nell'alto medioevo, il monachesimo umbro e toscano nei secoli XI-XIV, l'esercizio del credito a usura e su pegno nei secoli XIII e XIV e la legislazione sul gioco dei secoli XIV-XV. Attualmente si occupa di storia religiosa del medioevo italiano, con particolare riferimento all'et\u00e0 comunale e specifico interesse per il monachesimo, l'eremitismo, gli ordini mendicanti e la vita religiosa dei laici. Dall'anno accademico 2008-2009 \u00e8 professore di Storia della Chiesa nell'Istituto Teologico di Assisi, che \u00e8 aggregato alla Facolt\u00e0 di Sacra Teologia della Pontificia Universit\u00e0 Lateranense, e nell'Istituto Superiore di Scienze Religiose di Assisi e dal 2014 \u00e8 direttore dell'Archivio Storico Diocesano di Citt\u00e0 di Castello.\nBiografia.\nNato ad Arezzo il 22 giugno 1971, fin dal giorno della nascita risiede a Sansepolcro, citt\u00e0 d'origine della sua famiglia, che vanta origini polacche da parte paterna. Compie gli studi inferiori e medi a Sansepolcro e quelli liceali a Citt\u00e0 di Castello. Conseguita la laurea in lettere presso l'Universit\u00e0 degli Studi di Perugia, inizia a studiare storia medievale con Ugolino Nicolini e prosegue con Giovanna Casagrande nel 1994 prosegue la formazione scientifica nell'Universit\u00e0 degli Studi di Pisa, con il conseguimento del perfezionamento in Esegesi delle fonti medievali coi professori Marco Tangheroni e Cinzio Violante. Nel 1995 ottiene anche il diploma in archivistica, paleografia e diplomatica presso l'Archivio di Stato di Perugia e per alcuni anni svolge attivit\u00e0 di archivista come libero professionista. Si occupa del riordino del fondo archivistico Amedeo Potito a Badia Tedalda. Avviata la formazione al sacerdozio nel Pontificio seminario regionale umbro di Assisi, nel 2005 consegue il baccellierato in Teologia presso l'Istituto Teologico di Assisi. L'anno seguente \u00e8 ordinato sacerdote dal vescovo di Citt\u00e0 di Castello mons. Pellegrino Tomaso Ronchi.\nNel 1999-2000 ha fatto parte del gruppo di lavoro di lavoro costituito presso l'Universit\u00e0 degli Studi di Perugia nell'ambito del \u00abCensimento dei santuari cristiani in Italia\u00bb, promosso dall'Ecole Fran\u00e7aise de Rome e dall'Istituto di Ricerche di storia sociale e religiosa di Vicenza. Nel 1996 \u00e8 tra i soci fondatori dell'Associazione Storica dell'Alta Valle del Tevere, di cui \u00e8 presidente dal 2016 e della cui rivista, \"Pagine altotiberine\" \u00e8 direttore responsabile dal 1997. Dall'11 settembre 2008 all'11 settembre 2013 \u00e8 stato direttore del Museo del Duomo di Citt\u00e0 di Castello e nell'anno 2011/2012 \u00e8 stato anche vice rettore del Pontificio seminario regionale umbro.\n\u00c8 parroco e rettore a Citt\u00e0 di Castello presso il santuario della Madonna delle Grazie. Il 18 ottobre 2013 \u00e8 stato nominato membro del collegio dei consultori della Diocesi di Citt\u00e0 di Castello. Dall'8 ottobre 2014 \u00e8 direttore dell'Archivio Storico Diocesano e della Biblioteca diocesana Storti-Guerri di Citt\u00e0 di Castello e dal 2015 dirige la collana \"Castellana Ecclesia. Studi sulla Diocesi di Citt\u00e0 di Castello\", pubblicata dalla Pliniana Editrice. Dal 2015 \u00e8 membro della Fondazione \"Rete archivistica bibliotecaria museale della Diocesi di Arezzo-Cortona-Sansepolcro\" e dal 22 giugno 2018 \u00e8 vicedirettore dell'Archivio storico diocesano di Sansepolcro.\nDall'anno accademico 2008/2009 all'anno accademico 2020/2021 \u00e8 stato professore di Storia della Chiesa medievale presso l'Istituto Teologico di Assisi, dove ha tenuto anche corsi di Studi francescani; nell'Istituto Superiore di Scienze Religiose di Assisi ha tenuto anche il corso di Storia della Chiesa in Umbria; ha inoltre tenuto corsi presso la Pontificia Facolt\u00e0 Teologica Marianum di Roma e l'Istituto Superiore di Scienze Religiose \"Beato Gregorio X\" di Arezzo (Storia della Chiesa locale).\n\u00c8 inoltre membro di varie istituzioni scientifiche e culturali, tra cui l'Istituto Storico dell'Ordine dei Servi di Maria (Roma), la Deputazione di Storia Patria per l'Umbria (Perugia), la Deputazione di Storia Patria per la Toscana (Firenze), la Societ\u00e0 Internazionale di Studi Francescani (Assisi), l'Associazione Archivistica Ecclesiastica (Citt\u00e0 del Vaticano, ricoprendo la carica di consigliere nei trienni 2014-2017 e 2021-2024) e l'Accademia Petrarca di lettere, arti e scienze.\nScritti.\nTra le sue pubblicazioni si segnala \"A servizio dell'altissimo creatore. Aspetti di vita eremitica tra Umbria e Toscana nei secoli XIII-XIV\" (Assisi, Porziuncola, 2010, ISBN 978-88-270-0695-5). In questo saggio l'autore studia, tra l'altro, le pergamene degli antichi archivi degli eremi di Montevicchi e della Barucola, che rappresentano uno dei maggiori casi di conservazione di archivi eremitici in Italia. Significativo anche l'apporto dato allo studio della storia dell'eremo di Montecasale, al quale ha dedicato alcuni saggi (in parte riediti nel volume del 2007) che mostrano come dopo il 1269 nell'eremo la comunit\u00e0 francescana sia stata sostituita da una forma eremitica legata al vescovo di Citt\u00e0 di Castello; l'analisi della documentazione notarile ha inoltre evidenziato come presenza di un'immagine della Vergine Maria faccia dell'eremo, nei secoli XIII e XIV, un vero e proprio santuario mariano.\nNel 2012 ha pubblicato \"Una presenza che fa storia. La Chiesa in Umbria dalle origini alla met\u00e0 del XX secolo\" (Assisi, Cittadella, ISBN 978-88-308-1263-5), piccolo manuale a uso degli insegnanti di religione nelle scuole secondarie.\nNel 2016 \u00e8 uscita la monografia \"Studiare, predicare, leggere. Scuole ecclesiastiche e cultura religiosa in Alta Valle del Tevere nei secoli XIII-XV\" (Selci-Lama, Editrice Pliniana, 2016, ISBN 978-88-97830-52-8).\nStudi su san Francesco d'Assisi e il francescanesimo.\nSi \u00e8 interessato anche a temi di storia francescana. I saggi raccolti nel volume \"Eremo, convento, citt\u00e0. Un frammento di storia francescana: Sansepolcro, secoli XIII-XV\" (Assisi, Porziuncola, 2007, ISBN 978-88-270-0597-2, vincitore del premio \u201cAchille Bertini Calosso\u201d nel 2009) ricostruiscono le modalit\u00e0 di insediamento dei frati Minori nell'Umbria medievale e, in particolare, a Sansepolcro, presentato come caso esemplare della storia del francescanesimo nei primi due secoli.\nHa dedicato attenzione alla regola di san Francesco d'Assisi e agli sviluppi costituzionali dell'Ordine dei Frati Minori, nelle sue diverse ramificazioni, curando alcuni volumi della collana \"Itinera Franciscana\", pubblicata dall'Istituto Teologico di Assisi: P. Maranesi - L. Lehmann \u2013 C. Vaiani \u2013 E. Scognamiglio, \"Un testo identitario. Metodo e temi di lettura della Regola di Francesco d'Assisi\", a cura di A. Czortek (Assisi, Cittadella, 2013, ISBN 978-88-308-1336-6); F. Accrocca - L. Bertazzo - P. Maranesi - L. Pellegrini, \"L'identit\u00e0 in cammino. Povert\u00e0 e penitenza, predicazione e studi nello sviluppo dei testi legislativi dei frati Minori (secoli XIII-XVI)\", a cura di A. Czortek (Assisi, Cittadella, 2014, ISBN 978-88-308-1416-5); F. Accrocca - P. Maranesi - M. Melone - L.Pellegrini, \"Odorifera Verba Domini mei. La predicazione minoritica da Francesco fino ai cappuccini\" (Assisi, Cittadella, 2015, ISBN 978-88-3081486-8); \"La misericordia: da frate Francesco al francescanesimo. Un itinerario evangelico accanto alla sofferenza dell\u2019uomo\" (Assisi, Cittadella, 2016, ISBN 978-88-308-1551-3); \"Frate Francesco e i suoi frati lungo i secoli. Dalla prima fraternit\u00e0 alla divisione dell'Ordine con la bolla Ite Vos\" (Assisi, Cittadella, 2018, ISBN 978-88-308-1655-8).\nStudi su Sansepolcro.\nParticolare interesse ha rivolto allo studio della storia di Sansepolcro, fin dalla pubblicazione della tesi di laurea: \"Un'abbazia, un comune: Sansepolcro nei secoli XI-XIII\" (Citt\u00e0 di Castello, Tibergraph, 1997), saggio critico e documentato sulla storia istituzionale del comune di Sansepolcro.\nTra 2009 e 2012 ha coordinato il progetto scientifico \"La nostra storia. Lezioni sulla storia di Sansepolcro\" (2009-2012), curandone la pubblicazione degli atti (2010-2013).\nNel 2013, insieme a Massimiliano Bassetti ed Enrico Menest\u00f2, ha curato il volume \"Una Gerusalemme sul Tevere. L'abbazia e il \u00abBurgus Sancti Sepulcri\u00bb (secoli X-XV)\" (Spoleto, CISAM, 2013, ISBN 978-88-6809-017-3).\nNel 2018, insieme a Francesca Chieli, ha pubblicato \"La nascita di una diocesi nella Toscana di Leone X: Sansepolcro da borgo a citt\u00e0\" (Roma, Istituto Storico Italiano per il Medioevo, 2018, ISBN 978-88-98079-74-2, collana \"Italia sacra. Studi e documenti di storia ecclesiastica\", n.s. 4), che presenta e analizza una documentazione in precedenza inedita dalla quale \u00e8 possibile ricostruire le tappe del processo sociale, politico ed ecclesiale che si sviluppa tra 1400 e 1520 e che porta alla creazione della Diocesi di Sansepolcro da parte di papa Leone X.\nRiconoscimenti e onorificenze.\nNel 2009 vince il premio \"Achille Bertini Calosso\" conferito dalla Deputazione di Storia Patria per l'Umbria con l'opera \"Eremo, convento, citt\u00e0. Un frammento di storia francescana: Sansepolcro, secoli XIII-XV\", pubblicata nel 2007.\nIl 12 febbraio 2013 \u00e8 stato nominato canonico onorario della cattedrale di Arezzo.\nIl 15 maggio 2019 \u00e8 stato nominato socio onorario dell'Associazione \"Vivere a Borgo Sansepolcro\"."}
{"id": "3343911", "revid": "287204", "url": "https://it.wikipedia.org/wiki?curid=3343911", "title": "9112 Hatsulars", "text": "9112 Hatsulars \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1225907\u00a0UA e da un'eccentricit\u00e0 di 0,1341711, inclinata di 2,80003\u00b0 rispetto all'eclittica.\nL'asteroide \u00e8 dedicato all'omonimo coro femminile della citt\u00e0 giapponese di Kakegawa."}
{"id": "3343912", "revid": "6923", "url": "https://it.wikipedia.org/wiki?curid=3343912", "title": "Edixa", "text": "Edixa \u00e8 una serie di macchine fotografiche prodotte dalla \"Wirgin Kamerawerk\" di Wiesbaden (Germania), azienda creata nel 1920 dai fratelli \"Heinrich e Josef Wirgin\".\nLe fotocamere \"Edixa\", sia reflex a obiettivo singolo per il formato 35 mm che microcamere per il formato 16 mm, furono prodotte dal 1954 al 1970 su progetto di \"Heinz Waaske\".\nIl primo modello \"Edixa\" si chiamava in realt\u00e0 \"Komet\", ma il nome fu cambiato per problemi di omonimia con altri due fabbricanti."}
{"id": "3343913", "revid": "38409423", "url": "https://it.wikipedia.org/wiki?curid=3343913", "title": "Universit\u00e0 di Bamberga", "text": ""}
{"id": "3343915", "revid": "729019", "url": "https://it.wikipedia.org/wiki?curid=3343915", "title": "Battaglia di Kielce (1945)", "text": "La battaglia di Kielce fu un grande scontro di carri armati durante la fase iniziale dell'offensiva dell'Armata Rossa sulla Vistola nel gennaio 1945 nel corso della seconda guerra mondiale sul Fronte orientale. Le Panzer-Divisionen di riserva tedesche, schierate troppo vicine alle prime linee difensive, furono colte di sorpresa dalla rapida avanzata in profondit\u00e0 della 4\u00aa Armata corazzata sovietica del capace generale Dmitrij Lelju\u0161enko, e dovettero impegnare una disperata battaglia d'incontro in modo improvvisato e frammentario, venendo infine sconfitte, subendo pesanti perdite contro le esperte formazioni meccanizzate sovietiche ed essendo costrette a battere in ritirata per evitare la completa distruzione.\nSi tratt\u00f2 di una delle pi\u00f9 grandi battaglie tra mezzi corazzati della fase finale della guerra e di una delle pi\u00f9 pesanti sconfitte subite dalle \"Panzertruppen\" tedesche durante il conflitto.\nOffensiva sulla Vistola.\nFin dal mese di dicembre 1944 il comando supremo dell'Armata Rossa aveva pianificato nel dettaglio la nuova gigantesca offensiva generale sulla linea della Vistola diretta, a partire dalle preziose teste di ponte di Magnuszew, Pu\u0142awy e Sandomierz, a sbaragliare le forze tedesche e ad avanzare verso il cuore della Germania, marciando in Polonia, in Prussia orientale e in Pomerania.\nAl potente 1\u00ba Fronte Ucraino del maresciallo Konev venne assegnato il compito di sbucare dalla grande testa di ponte di Sandomierz e di avanzare rapidamente in profondit\u00e0 in due direzioni separate; mentre una parte delle forze e soprattutto la famosa 3\u00aa Armata corazzata della Guardia del generale Rybalko avrebbero girato, dopo aver completato lo sfondamento, in direzione sud-ovest per aggirare e conquistare d'assalto l'importante regione industriale della Slesia, altre armate di fucilieri avrebbero puntato direttamente verso ovest, rafforzate dall'intervento della 4\u00aa Armata corazzata sovietica del generale Lelju\u0161enko di cui era previsto l'impiego nel settore della 13\u00aa Armata, per poi avanzare verso \u0141\u00f3d\u017a.\nIl maresciallo Konev raggrupp\u00f2 un gran numero di armate di fucilieri nella testa di ponte (3\u00aa e 5\u00aa Armata della Guardia, 13\u00aa, 52\u00aa, 60\u00aa, 59\u00aa e 21\u00aa Armata), rafforzate da un poderoso schieramento di artiglierie, e previde di impegnare le sue armate corazzate fin dal primo giorno dell'offensiva per sfruttare rapidamente il successo ed effettuare un'avanzata rapidissima nelle retrovie tedesche, affrontando subito le riserve operative del nemico.\nIn realt\u00e0 il Gruppo d'armate A, guidato dal generale Josef Harpe e incaricato della difesa della linea della Vistola, disponeva di riserve mobili corazzate o meccanizzate del tutto insufficienti ad affrontare la potente minaccia del grande raggruppamento offensivo sovietico. La decisione di Hitler di sferrare ripetute e costose offensive sul fronte occidentale (battaglia delle Ardenne del 16 dicembre 1944 e offensiva in Alsazia del 1\u00ba gennaio 1945) ed in Ungheria (operazione Konrad per tentare di liberare Budapest, iniziata sempre il 1\u00ba gennaio 1945) con l'afflusso di notevoli riserve di divisioni corazzate, aveva di conseguenza ridotto in modo pericoloso le forze disponibili a protezione della Polonia e dello stesso territorio tedesco.\nI concentramenti pi\u00f9 solidi di truppe corazzate quindi si limitavano a due Panzer-Divisionen schierate a sud-ovest di Varsavia (25. e 19. Panzer-Division), e soprattutto al 24\u00ba \"Panzerkorps\" dell'esperto generale Nehring, schierato a circa 50\u00a0km a ovest di Sandomierz, nell'area di Kielce, e costituito da due Panzer-Divisionen ben equipaggiate (16. e 17. Panzer-Division) e dalla 20. Panzergrenadier-Division, rafforzate da un battaglione di carri pesanti Panzer VI Tiger II (lo sPzAbt 424, costituito sui resti dello sPzAbt 501). Nel complesso si trattava di oltre 350 mezzi corazzati in grado teoricamente di intervenire in modo efficace per contrastare l'avanzata dei carri armati sovietici a ovest della Vistola.\nPeraltro le errate direttive provenienti direttamente da Hitler, nonostante gli avvertimenti del capo di Stato maggiore generale Guderian, pregiudicarono in parte l'impiego di queste forze di riserva: posizionate troppo vicino alle prime linee (sulla base dell'ottimistico apprezzamento dell'OKW sulla solidit\u00e0 delle difese tedesche) e vincolate a direttive provenienti direttamente dal Quartier generale del F\u00fchrer, queste unit\u00e0 non poterono essere impiegate rapidamente dal generale Harpe e dal generale Gr\u00e4ser, comandante della 4. Panzerarmee, e quindi, oltre a subire un violento bombardamento di artiglieria, si ritrovarono immediatamente a contatto con le unit\u00e0 corazzate sovietiche in veloce avanzata dopo il fulmineo crollo delle linee nella testa di ponte di Sandomierz.\nLe armate corazzate sovietiche in azione.\nNella notte dell'11 gennaio 1945 le formazioni corazzate della 4\u00aa Armata corazzata del generale Lelju\u0161enko si portarono sulle posizioni di partenza a soli 6\u201310\u00a0km dalle prime linee della testa di ponte di Sandomierz, protette in parte dalla nebbia e dal rigido clima invernale; le forze guidate dal generale Leju\u0161enko, comandante esperto e capace, particolarmente attento all'addestramento dei suoi uomini e all'abilit\u00e0 di tiro e di manovra dei carristi, costituivano un raggruppamento solido e numeroso reduce dai successi dell'offensiva Leopoli-Sandomierz.\nLa 4\u00aa Armata corazzata era costituita dal famoso 10\u00ba Corpo carri della Guardia, reclutato interamente nella regione degli Urali ed equipaggiato per l'offensiva con 212 carri armati T-34/85, 21 carri pesanti JS II del 72\u00ba reggimento carri pesanti della Guardia e 62 cannoni semoventi, e dal poderoso 6\u00ba Corpo meccanizzato della Guardia, dotato di oltre 280 mezzi corazzati tra cui il 28\u00ba reggimento carri pesanti della Guardia con carri JS II. L'armata di Lelju\u0161enko era inoltre rafforzata dalla 93\u00aa Brigata corazzata autonoma e da un terzo reggimento di carri JS II, il 13\u00ba reggimento carri pesanti della Guardia.\nSecondo le tecniche di impiego delle forze meccanizzate sovietiche, l'armata prevedeva di portare in avanti un distaccato avanzato costituito dalla 63\u00aa Brigata corazzata della Guardia (appartenente al 10\u00ba Corpo carri della Guardia) per procedere rapidamente in profondit\u00e0, sconvolgere le difese tedesche e raggiungere posizioni tatticamente importanti in attesa dell'arrivo del grosso delle forze meccanizzate. Inoltre il generale Lelju\u0161enko decise anche di sfruttare la forza d'urto dei suoi carri pesanti raggruppando i due reggimenti della Guardia con carri JS II, da impiegare in prima linea sfruttandone la potenza e l'effetto sorpresa nella nebbia invernale.\nL'offensiva del maresciallo Konev ebbe inizio al mattino del 12 gennaio 1945 con un potente sbarramento di artiglieria e provoc\u00f2 fin dall'inizio il crollo delle tre divisioni di fanteria del 48\u00ba \"Panzerkorps\" schierate a difesa della testa di ponte di Sandomierz; la disfatta tedesca fu cos\u00ec rapida che gi\u00e0 alle ore 12,35 il generale Puchov, comandante della 13\u00aa Armata sovietica, avvert\u00ec Lelju\u0161enko che lo sfondamento era praticamente riuscito, consentendo quindi l'immediato intervento dei suoi carri per sfruttare il successo. Alle 13.50 il maresciallo Konev in persona diede le ultime istruzioni al generale Lelju\u0161enko, autorizzandolo ad entrare in azione nel settore della 13\u00aa Armata per avanzare subito in direzione dell'importante citt\u00e0 di Kielce, dove i rapporti di \"intelligence\" avevano individuato la posizione delle riserve mobili tedesche.\nAlle ore 14.00 il generale Lelju\u0161enko diede quindi inizio all'avanzata dei suoi due corpi corazzati che, in parte mascherati dalla nebbia, marciarono rapidamente in avanti con il 6\u00ba Corpo meccanizzato della Guardia a nord, il 10\u00ba Corpo carri della Guardia pi\u00f9 avanti sulla rotta meridionale e la 93\u00aa Brigata corazzata autonoma al centro. Alle 17.00 i carri sovietici della 63\u00aa Brigata corazzata della Guardia (elemento di testa del 10\u00ba Corpo carri) erano gi\u00e0 avanzati di oltre 20\u00a0km, scarsamente contrastati dai resti delle unit\u00e0 di fanteria tedesche travolte dall'attacco iniziale del 1\u00ba \"Fronte ucraino\" di Konev.\nNella serata del 12 gennaio i corpi meccanizzati della 4\u00aa Armata corazzata iniziarono a deviare in direzione nord-occidentale avvicinandosi alla zona di Kielce ed all'importante fiume Nida, mentre a sud dei corpi mobili del generale Lelju\u0161enko avanzavano anche le formazioni della 3\u00aa Armata corazzata della Guardia del generale Rybalko, con il 6\u00ba Corpo carri della Guardia schierato sulla sinistra del 10\u00ba Corpo carri della Guardia; infine a nord del 6\u00ba Corpo meccanizzato della Guardia il maresciallo Konev port\u00f2 avanti anche il 25\u00ba Corpo corazzato, pronto ad intervenire per coprire il fianco destro dell'armata corazzata di Leju\u0161enko. Oltre 2000 mezzi corazzati sovietici stavano irrompendo attraverso la principale linea di resistenza tedesca.\nNel frattempo, a sud di Kielce, il generale Nehring, al comando delle riserve corazzate del 24\u00ba \"Panzerkorps\" si trovava in grave difficolt\u00e0; le sue formazioni, schierate troppo vicine alla prima linea, erano gi\u00e0 state in parte colpite dal bombardamento iniziale sovietico, inoltre il fuoco nemico provoc\u00f2 gravi danni al suo posto di comando ed al sistema di comunicazione e, di conseguenza, Nehring apprese solo nel pomeriggio del 12 gennaio le prime notizie dell'avanzata sovietica e ricevette ordini confusi dal comando del Gruppo d'armate A di raggruppare le sue forze e di consolidare le difese a nord-est di Kielce.\nIl generale Nehring ebbe problemi anche ad entrare in comunicazione con i suoi reparti subordinati e quindi le due Panzer-Divisionen entrano in campo in modo confuso e frammentario all'oscuro della situazione tattica sul campo e della posizione delle forze meccanizzate del nemico. Durante la notte, la 16. Panzer-Division (generale von M\u00fcller) inizi\u00f2 ad avanzare a sud di Kielce, protetta sul fianco sinistro dalla 20. Panzergrenadier division, mentre a sud procedeva in direzione di Malesova la 17. Panzer-Division (generale Brux); tra le due formazioni era posizionato, nell'area di Lisuv, il battaglione carri pesanti sPzAbt424 (maggiore Saemisch) alle prese con problemi logistici e di rifornimento.\nAlle ore 05.30 del 13 gennaio i carri di punta della 63\u00aa Brigata corazzata della Guardia (10\u00ba Corpo carri della Guardia), dopo aver superato d'assalto il fiume Nida, entrano in contatto nell'area di Malesova con i panzer della 17. Panzer-Division, mentre pi\u00f9 a nord, a Lisuv, i carri pesanti Tiger II tedeschi incapparono, alla cieca e solo in parte riforniti di carburante, nel 13\u00ba reggimento carri pesanti della Guardia equipaggiato con carri JS II; ebbero cos\u00ec inizio in modo improvviso ed imprevisto i primi scontri, nella pianura nebbiosa e innevata, tra i reparti corazzati tedeschi e sovietici.\nDisfatta delle riserve mobili tedesche.\nAlle ore 10.00 del 13 gennaio il generale Lelju\u0161enko apprese dai rapporti della ricognizione aerea della presenza di due concentramenti meccanizzati tedeschi in avvicinamento ai corpi della sua 4\u00aa Armata corazzata; a nord venne individuato un gruppo di circa 200 carri armati in marcia da sud di Kielce verso Lisuv (si trattava della 16. Panzer-Division e di parte della 20. Panzergrenadier-Division), mentre a sud venne segnalata una seconda formazione di circa 100 panzer (17. Panzer-Division) che era gi\u00e0 in contatto con le brigate di punta sovietiche a Pinchuv e Malesova.\nEnergico e risoluto, Lelju\u0161enko decise di concentrare rapidamente le sue potenti forze e di passare all'attacco senza attendere per sbaragliare in un colpo solo le riserve nemiche e aprirsi la strada verso il cuore della Polonia; a questo scopo la 61\u00aa Brigata corazzata della Guardia venne inviata a sostegno della 63\u00aa Brigata corazzata della Guardia dell'esperto colonnello Fomichev gi\u00e0 impegnata in combattimento, mentre il grosso del 10\u00ba Corpo carri della Guardia venne portato avanti per sferrare l'assalto decisivo insieme al 6\u00ba Corpo meccanizzato della Guardia, che avrebbe dovuto montare anche una manovra aggirante sul fianco sinistro del raggruppamento nemico meridionale.\nDurante la giornata del 13 gennaio si succedettero continui e improvvisi scontri tra mezzi corazzati in cui gli esperti carristi sovietici finirono per avere la meglio nonostante il valore delle \"Panzertruppen\": a Malesova le due brigate corazzate sovietiche rafforzate dalle ore 12.00 dal secondo scaglione del 10\u00ba Corpo carri della Guardia (generale E.Belov) respinsero le punte avanzate tedesche (impegnate in modo frammentario) e inflissero dure perdite. A Lisuv lo sPzAbt 424, colto di sorpresa e con scarso carburante, sub\u00ec una disastrosa imboscata da parte dei carri pesanti JSII del 13\u00ba reggimento carri pesanti della Guardia e venne pressoch\u00e9 distrutto, perdendo la maggior parte dei suoi mezzi, mentre lo stesso comandante maggiore Saemisch rimase ucciso negli scontri.\nA nord, infine, il potente 6\u00ba Corpo meccanizzato della Guardia (generale Pu\u0161karev) impegn\u00f2 una parte delle sue forze per colpire ed aggirare il fianco sinistro della 17. Panzer-Division, gi\u00e0 in difficolt\u00e0 frontalmente contro il 10\u00ba Corpo carri della Guardia, e contemporaneamente spinse un distaccamento avanzato verso ovest per affrontare le unit\u00e0 di testa della 16. Panzer-Division in avvicinamento da Kielce. A Radomice la 49\u00aa Brigata meccanizzata della Guardia affront\u00f2 con successo i carri della 16. Panzer-Division, guadagnando tempo in attesa dell'arrivo delle formazioni principali del 6\u00ba Corpo meccanizzato della Guardia che alle ore 13.00 passarono a loro volta all'attacco mettendo in difficolt\u00e0 i mezzi corazzati nemici.\nNel frattempo, pi\u00f9 a nord il 25\u00ba Corpo carri attacc\u00f2 la 20. Panzergrenadier-Division costringendola a ripiegare, mentre a sud e al centro la 93\u00aa Brigata corazzata autonoma mantenne i collegamenti tra i reparti e contribu\u00ec insieme ai carri JS II del 13\u00ba reggimento della Guardia a sbaragliare definitivamente lo sPzAbt424. Nella serata la situazione della 17. Panzer-Division si aggrav\u00f2 ancora: minacciata da una parte dei carri del 6\u00ba Corpo meccanizzato sul suo fianco sinistro e attaccata frontalmente dal grosso del 10\u00ba Corpo carri della Guardia, lanciati risolutamente all'offensiva dal generale Lelju\u0161enko, dovette ripiegare abbandonando Lisuv, Malesova, Obitse e venne infine totalmente sconfitta, perdendo gran parte dei suoi mezzi; il suo comandante, generale Brux, venne ferito e catturato.\nNella giornata del 14 gennaio il generale Lelju\u0161enko complet\u00f2 la sua vittoria sulle forze corazzate tedesche del 24\u00ba \"Panzerkorps\"; martellate da un potente schieramento di artiglieria, attaccate dal 6\u00ba Corpo meccanizzato della Guardia e minacciate sul fianco destro da altre formazioni sovietiche del 10\u00ba Corpo carri della Guardia anche le forze della 16. Panzer-Division, mal guidate dal comandante generale von M\u00fcller, vennero sconfitte con dure perdite e, dopo una disperata resistenza, ripiegarono confusamente insieme ai resti della 17. Panzer-Division, lasciando via libera ai carri della 4\u00aa Armata corazzata che poterono quindi facilmente occupare la linea del fiume Nida e raggiungere Kielce.\nOltre 1000 carri armati avevano preso parte ai due giorni di battaglia a sud-est di Kielce e le perdite erano state pesanti per entrambe le parti con circa 180 panzer tedeschi distrutti e 130 mezzi corazzati sovietici fuori uso. La situazione tedesca era ormai senza speranza; nelle ore successive i resti del 24\u00ba \"Panzerkorps\" rimasero praticamente accerchiati tra i carri armati della 4\u00aa Armata corazzata di Lelju\u0161enko e le unit\u00e0 fucilieri della 3\u00aa Armata della Guardia del generale Gordov provenienti da nord. A nord del corpo corazzato tedesco le divisioni di fanteria del 48\u00ba \"Panzerkorps\" (un corpo d'armata corazzato senza carri armati) erano ormai distrutte, a sud le unit\u00e0 del 42\u00ba Corpo d'armata erano isolate e tagliate fuori dall'avanzata sovietica, mentre i carri di Lelju\u0161enko, non pi\u00f9 contrastati, avanzavano rapidamente oltre la Pilica, che avrebbero superato il 18 gennaio, e verso Breslavia.\nFortunatamente per i tedeschi, il generale Nehring, nelle disperate circostanze, mostr\u00f2 coraggio ed abilit\u00e0 tattica, e, pur privo di collegamenti con altri reparti e di comunicazioni con il Comando superiore del gruppo d'armate, riusc\u00ec ad organizzare una ritirata verso nord-ovest per sfuggire all'accerchiamento. Per giorni le truppe residue del 24\u00ba \"Panzerkorps\", ormai quasi privi di mezzi, riuscirono a mantenere la coesione e ad organizzare un ripiegamento efficace, proteggendo con continui interventi di retroguardia la ritirata di una parte delle forze di fanteria e riuscendo a sfuggire, ripiegando sempre pi\u00f9 in direzione nord-ovest, all'inseguimento del nemico.\nDurante questa sfibrante ritirata in mezzo alle colonne nemiche in avanzata, il generale Nehring raccolse anche i reparti in parte disorganizzati del \"Panzerkorps\" \"Grossdeutschland\" (Panzergrenadier-Division \"Brandeburg\" e Panzer-Division \"Hermann G\u00f6ring\") , proveniente dalla Prussia orientale e tardivamente dirottato per ferrovia da Hitler a Pozna\u0144 con l'impossibile missione di bloccare l'irruzione delle armate corazzate sovietiche dei marescialli Konev e \u017dukov. Giunte in ritardo ed immediatamente attaccate di sorpresa, anche queste formazioni scelte al comando del generale Dietrich von Saucken, dovettero presto battere in ritirata e si congiunsero con i resti del 24\u00ba \"Panzerkorps\" di Nehring continuando insieme con un certo successo la ritirata per trovare riparo oltre l'Oder all'altezza di G\u0142og\u00f3w.\nMentre negli ultimi giorni di gennaio si concludeva la estenuante impresa di queste cosiddette \"sacche mobili\", le armate corazzate sovietiche avevano proseguito con grande slancio e rapidit\u00e0 nel vuoto apertosi nelle difese tedesche e avevano raggiunto decisivi risultati strategici; nel 1\u00ba \"Fronte ucraino\" del maresciallo Konev le forze del generale Rybalko isolarono e conquistarono la regione industriale della Slesia e i carri di Lelju\u0161enko, dopo aver ottenuto la loro brillante vittoria a Kielce, arrivarono sull'Oder a nord di Breslavia, mentre le due armate corazzate del 1\u00ba \"Fronte Bielorusso\" del maresciallo \u017dukov raggiunsero e superarono il fiume a K\u00fcstrin e a Francoforte, giungendo a soli 80\u00a0km da Berlino.\nBilancio e conseguenze.\nLa battaglia di Kielce fu lo scontro tra mezzi corazzati pi\u00f9 importante durante la grande offensiva sovietica Vistola-Oder e tra le pi\u00f9 grande battaglie di carri, per numero di mezzi impegnati e per l'importanza strategica del combattimento, dell'ultimo periodo della guerra sul Fronte orientale. La battaglia si concluse con un chiaro successo dei corpi corazzati/meccanizzati sovietici ed evidenzi\u00f2 i grandi progressi compiuti dalle truppe corazzate dell'Armata Rossa, ora in grado di competere anche tatticamente e sul piano dell'abilit\u00e0 operativa di comandanti ed equipaggi con le famose \"Panzertruppen\" tedesche.\nIn particolare i reparti della 4\u00aa Armata corazzata (che ottenne il titolo \"della Guardia\" dopo questa vittoria), ben addestrati e comandati dal generale Lelju\u0161enko (interessato ai problemi delle tattiche di piccole unit\u00e0 ed al miglioramento dei risultati nel tiro) ed esperte dopo tante campagne precedenti, dimostrarono superiore capacit\u00e0 negli scontri, maggiore abilit\u00e0 nella manovra combinata e grande efficienza. I corpi sovietici disponevano di una netta superiorit\u00e0 numerica e, meglio comandati e coordinati, effettuarono con successo efficaci manovre per aggirare, isolare e colpire in successione le formazioni tedesche troppo frammentate e disorganizzate.\nIn particolare i due corpi mobili mostrarono grande potenza ed il 6\u00ba Corpo meccanizzato della Guardia fu in grado contemporaneamente di attaccare verso ovest e di aggirare sul fianco la 17. Panzer-Division, pur mantenendo cospicue forze di riserva a disposizione. Le Panzer-Division, inferiori di mezzi e con equipaggiamento meno moderno, non furono in grado di sostenere lo scontro durante la battaglia diretta, ma mostrano tuttavia nella fase di ripiegamento grande resistenza e valore riuscendo nella miracolosa impresa di evitare la totale distruzione e di ripiegare con ordine fino all'Oder raccogliendo lungo la strada altri reparti sbandati.\nCome in quasi tutte le battaglie del fronte orientale le due storiografie tedesca e sovietica hanno evidenziato aspetti contrastanti anche di questo scontro; mentre gli storici sovietici e russi sottolineano la grande abilit\u00e0 tattica e la potenza dimostrata dai reparti del generale Lelju\u0161enko (che ottenne la sua seconda stella di Eroe dell'Unione Sovietica per la vittoria a Kielce) e la pesante sconfitta inflitta alle rilevanti forze corazzate tedesche (una delle pi\u00f9 pesanti subite dalle truppe celeri della Wehrmacht in tutto il conflitto), alcuni storici o memorialisti tedeschi hanno sempre posto l'accento soprattutto sulle imprese della \"sacca mobile Nehring\" e sulla sua interminabile e riuscita ritirata."}
{"id": "3343924", "revid": "188116", "url": "https://it.wikipedia.org/wiki?curid=3343924", "title": "Nero delle Madonie", "text": ""}
{"id": "3343925", "revid": "188116", "url": "https://it.wikipedia.org/wiki?curid=3343925", "title": "Suino nero delle Madonie", "text": ""}
{"id": "3343926", "revid": "1372005", "url": "https://it.wikipedia.org/wiki?curid=3343926", "title": "Hermann Fr\u00e4nkel", "text": "Insegn\u00f2 greco antico alla Stanford University fino al 1953.\nBiografia.\nDiscendente da una famiglia di accademici (il padre Max era anch'egli un filologo e grecista; il figlio, Hans, sarebbe diventato un importante studioso di letteratura cinese, che insegn\u00f2 a Yale) Fr\u00e4nkel comp\u00ec studi classici a Berlino, Bonn e Gottinga. Divenne poi lettore a Gottinga, ma gli venne negata la cattedra di professore dopo l'avvento del nazismo in Germania. Per eludere la crescente discriminazione razziale del nazismo, Fr\u00e4nkel emigr\u00f2 negli Stati Uniti nel 1935. L\u00ec, in breve tempo, gli venne offerta una cattedra all'Universit\u00e0 di Stanford. Nello stesso tempo divenne professore ospite all'Universit\u00e0 della California ed alla Cornell University.\nFr\u00e4nkel diede un importante contributo alla poesia in greco antico e all'interpretazione della filosofia. Produsse importanti studi su Ovidio e la poesia greca e l\u2019edizione critica di Apollonio Rodio per gli Oxford Classical Texts."}
{"id": "3343937", "revid": "116944", "url": "https://it.wikipedia.org/wiki?curid=3343937", "title": "Post Nubila Phoebus", "text": ""}
{"id": "3343940", "revid": "6923", "url": "https://it.wikipedia.org/wiki?curid=3343940", "title": "General Instrument", "text": "General Instrument (GI) \u00e8 stata un'azienda statunitense produttrice di componenti elettronici con sede a Horsham (Pennsylvania), specializzata in prodotti per la televisione via cavo e nella realizzazione di semiconduttori.\nBreve storia.\nLa societ\u00e0 fu fondata nel 1923 e durante gli anni quaranta e cinquanta produsse componenti elettronici quali transistor e diodi. A partire dagli anni sessanta si dedic\u00f2 anche alla progettazione e realizzazione di circuiti integrati.\nDurante gli anni settanta mise in commercio alcuni prodotti di successo, tra cui il microprocessore CP1600, che fu usato nel 1980 come CPU nella console Mattel Intellivision, ed il microcontrollore PIC1640, che dette origine alla famiglia di microcontrollori PICmicro. Nella seconda met\u00e0 degli anni ottanta, tramite l'acquisizione di \"MA/COM\", entr\u00f2 in possesso del Videocipher, un sistema di accesso condizionato alle trasmissioni televisive satellitari, che \u00e8 stato utilizzato fino al 2008. Un altro chip largamente utilizzato fu il General Instrument AY-3-8910, un generatore audio utilizzato nelle console Intellivision e Vectrex, negli home computer MSX, Atari ST, Amstrad CPC, Oric 1, Colour Genie, Elektor TV Games Computer e Sinclair ZX Spectrum 128/+2/+3 nonch\u00e9 nella scheda sonora Mockingboard per gli Apple II. Fu prodotto su licenza anche da Yamaha, che lo distribu\u00ec come YM2149F.\nNel 1987, in seguito ad un riassetto societario, la sussidiaria \"General Instrument Microelectronics\", che operava nel settore dei microprocessori, fu separata dal resto dell'azienda per formare Microchip Technology.\nNel 1997 General Instrument fu divisa in 3 societ\u00e0: \"General Semiconductor\" (semiconduttori di potenza), \"CommScope\" e \"NextLevel Systems\" (forniture per la TV via cavo e satellitare). General Semiconductor fu acquistata nel 2001 da Vishay Intertechnology, specializzata nella fornitura di componenti elettronici, mentre \"NextLevel Systems\" riprese successivamente il nome originale divenendo \"General Instrument Corporation\".\n\"General Instrument Corporation\" fu in seguito acquistata da Motorola per divenire \"Motorola Connected Home Solutions\", e poi \"Home and Networks Mobility\" nel 2007.\nGeneral Instrument ha visto tra i suoi presidenti del consiglio di amministrazione anche Donald Rumsfeld, l'ex segretario della Difesa degli Stati Uniti sotto l'amministrazione George W. Bush, che ha occupato tale poltrona dal 1990 al 1993.\nDal 1968 al 1974 fu attivo uno stabilimento General Instruments in Italia (Giugliano, Napoli) dove vennero progettati e prodotti circuiti integrati MOS, prima con \"gate\" metallico, poi con \"gate\" in silicio, oltre a componenti discreti quali bobine per i filodiffusori, diodi zener, diodi veloci (GP2), condensatori al tantalio ad anodo sinterizzato. Era anche possibile assemblare circuiti integrati. Insieme allo stabilimento di produzione di componenti discreti, c'era un reparto di progettazione di circuiti integrati, un laboratorio per la fabbricazione delle maschere e una \"clean room\", dove venivano fabbricati i circuiti. Nel campo dei circuiti MOS, lo stabilimento di Giugliano si piazza, in ordine di tempo, tra i primi in Europa per l'attivit\u00e0 di produzione autonoma e completa di MOS su silicio a partire dalla progettazione con CAD fino all'assemblaggio. La tecnologia MOS \u00e8 il fondamento della tecnologia oggi largamente predominante in tutti i settori dell'elettronica, presente, tra l'altro, in tutti i cellulari e in tutti i computer moderni. \nTra gli integrati MOS completamente progettati e costruiti nello stabilimento di Giugliano, che raggiunsero notevoli volumi di produzione, particolare importanza ebbero un divisore a 7 stadi per gli organi elettronici Farfisa, , un chipset per la Olympia in Germania, lo shift register SL-7-4016 e il display driver AY-7-4007. Quest'ultimo chip fu uno dei primi a pilotare i nuovissimi - per l'epoca - display LED e fluorescenti a 7 segmenti e fu venduto in tutto il mondo in grandi volumi. \nQuando la tecnologia pass\u00f2 dai wafer da 3\" a quella da 5\", non trovando in Italia le condizioni per l'ampliamento dello stabilimento, la produzione fu spostata in Scozia, a Glenrothes."}
{"id": "3343942", "revid": "1748167", "url": "https://it.wikipedia.org/wiki?curid=3343942", "title": "I Langolieri", "text": "I Langolieri (\"The Langoliers\") \u00e8 una miniserie televisiva statunitense del 1995 diretta da Tom Holland e tratta dall'omonimo racconto di Stephen King, inserito nella raccolta \"Quattro dopo mezzanotte\" (1990).\nNella stessa antologia anche il racconto \"Finestra segreta, giardino segreto\" \u00e8 stato portato sullo schermo, nel film \"Secret Window\" del 2004.\nTrama.\nSul volo aereo notturno Los Angeles-Boston alcuni passeggeri si svegliano alle grida di una ragazzina cieca che per prima si rende conto che sull'aereo \u00e8 sparito l'equipaggio e la maggior parte dei passeggeri. Coloro che stavano dormendo - tra i quali un pilota fuori servizio, uno scrittore di gialli, un inglese, un'insegnante - sono i sopravvissuti di un misterioso evento senza apparenti spiegazioni logiche. Il cap. Engle, presi i comandi del velivolo, dirotta su Bangor ma anche all'aeroporto non incontrano anima viva.\nNell'imminenza di un pericolo \"percepito\" dalla ragazzina in lontananza, il gruppo - nel quale un dirigente aziendale d\u00e0 fuori di matto - non riesce a trovare una spiegazione, che solo lo scrittore intuisce. L'aereo \u00e8 infatti entrato in uno strappo spazio-temporale e risulta essere in un recente \"passato\", dove le cose sono appena accadute e dove i passeggeri assistono alla terrificante materializzazione di ci\u00f2 che accade alla realt\u00e0 una volta che questa diviene \"passata\": viene divorata dai Langolieri, creature che la distruggono e che \"inseguono\" l'aereo e i suoi passeggeri, alla disperata rincorsa verso il raggiungimento del \"presente\".\nRiprese.\nIn prevalenza girato a bordo dell'aereo, le riprese sono state effettuate in due aeroporti: al Bangor International Airport di Bangor, nel Maine e nel Los Angeles International Airport."}
{"id": "3343944", "revid": "599013", "url": "https://it.wikipedia.org/wiki?curid=3343944", "title": "Greg Foster (atleta)", "text": ""}
{"id": "3343947", "revid": "767487", "url": "https://it.wikipedia.org/wiki?curid=3343947", "title": "Del Mar Financial Partners Inc. Open 2011", "text": "Il Del Mar Financial Partners Inc. Open 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Rancho Santa Fe negli USA dal 31 gennaio al 6 febbraio 2011 e aveva un montepremi di $25,000.\nVincitori.\nSingolare.\n Michelle Larcher de Brito ha battuto in finale Madison Brengle 3-6, 6-4, 6-1\nDoppio.\n Julie Ditty / Mervana Jugi\u0107-Salki\u0107 hanno battuto in finale Sh\u016bko Aoyama / Remi Tezuka 6-0, 6-2"}
{"id": "3343951", "revid": "1005847", "url": "https://it.wikipedia.org/wiki?curid=3343951", "title": "Elezioni amministrative in Italia del 1994", "text": "Le elezioni amministrative in Italia del 1994 si sono tenute il 12 giugno (primo turno, in contemporanea con le europee) e il 26 giugno (ballottaggi). In nessuno dei venti comuni capoluoghi di provincia in cui si \u00e8 votato il sindaco \u00e8 stato eletto al primo turno.\nA Lucca, le elezioni hanno avuto luogo il 26 giugno e il 10 luglio, giacch\u00e9 il TAR aveva accolto il ricorso dei pattisti.\nUna seconda tornata elettorale ha avuto luogo il 20 novembre (primo turno) e il 4 dicembre (secondo turno). Dei sette comuni capoluogo di provincia interessati dal voto, solo a Pisa non si \u00e8 reso necessario il ballottaggio.\nNei comuni capoluogo si ebbero 15 successi di alleanze basate sul PDS (pi\u00f9 4 sindaci siculi), 1 la vittoria della Lega Nord e 1 di alleanze del PPI, 7 le affermazioni di alleanze di Forza Italia (pi\u00f9 un sindaco siculo). Si cont\u00f2 il primo cambio di controllo, da sinistra a destra, in un comune andato subito in crisi dopo l\u2019elezione dell\u2019anno prima.\nNelle province furono 3 le vittorie di alleanze basate sul PDS (pi\u00f9 3 presidenze sicule), e 2 le vittorie delle coalizioni di Forza Italia (pi\u00f9 6 presidenze sicule).\nElezioni comunali del giugno 1994.\nSicilia.\nN.B.- Secondo la legge elettorale siciliana (L.R. n. 7, 26 agosto 1992), il voto si esprimeva su due schede, l'una per l'elezione del Consiglio comunale e l'altra per l'elezione diretta del Sindaco. Nei Comuni con popolazione superiore a 10.000 abitanti, pi\u00f9 liste potevano dichiarare di costituire una coalizione. L'apparentamento era ammesso esclusivamente tra le liste e non con i candidati alla carica di Sindaco. Il 70% dei seggi (con arrotondamento, in caso di numero frazionario, all'unit\u00e0 superiore) era assegnato proporzionalmente; i restanti seggi erano attribuiti, secondo il criterio proporzionale, per due terzi alla lista o al gruppo di liste coalizzate che avesse conseguito il maggior numero dei voti validi, e i seggi ulteriormente residui alla lista o alla coalizione di liste risultata seconda per numero di voti validi attribuiti (art. 23).\nElezioni provinciali del giugno 1994.\nSicilia.\nN.B.- Con la Legge regionale 1 settembre 1993, n. 26, la Sicilia estese alle province la stessa normativa presidenzialista dei comuni. Il voto si esprimeva su due schede, l'una per l'elezione del Consiglio provinciale e l'altra per l'elezione diretta del Presidente. Pi\u00f9 liste potevano dichiarare di costituire una coalizione. L'apparentamento era ammesso esclusivamente tra le liste e non con i candidati alla carica presidenziale. Il 70% dei seggi (con arrotondamento, in caso di numero frazionario, all'unit\u00e0 superiore) era assegnato proporzionalmente; i restanti seggi erano attribuiti, secondo il criterio proporzionale, per due terzi alla lista o al gruppo di liste coalizzate che avesse conseguito il maggior numero dei voti validi, e i seggi ulteriormente residui alla lista o alla coalizione di liste risultata seconda per numero di voti validi attribuiti."}
{"id": "3343952", "revid": "1543377", "url": "https://it.wikipedia.org/wiki?curid=3343952", "title": "Live on Ten Legs", "text": "Live on Ten Legs \u00e8 un album live dei Pearl Jam, pubblicato il 17 gennaio 2011 a livello internazionale, ed il giorno seguente negli Stati Uniti d'America.\nIl disco.\nL'album raccoglie una serie di esibizioni registrate in diversi concerti tenuti dalla band tra il 2003 ed il 2010. Il disco pu\u00f2 essere considerato una continuazione del primo album live ufficiale della band, \"Live on Two Legs\", pubblicato nel 1998, e celebra di fatto i primi vent'anni di carriera dei Pearl Jam.\nLe registrazioni dei brani sono a cura dello storico ingegnere della band, John Burton, mentre il lavoro di mixaggio in studio \u00e8 stato svolto da Brett Eliason.\nAll'interno del disco sono contenute anche due cover: la traccia di apertura \u00e8 \"Arms Aloft\" di Joe Strummer &amp; The Mescaleros, ed \u00e8 presente anche \"Public Image\" dei Public Image Ltd.\nReazioni della critica.\nL'album ha avuto recensioni generalmente positive, con un punteggio medio calcolato dall'aggregatore Metacritic pari a 73 su 100.\nSecondo Stephen Thomas Erlewine di All Music Guide, \u00abgli spettacoli dal vivo dei Pearl Jam non sono incentrati sul virtuosismo, bens\u00ec sulla forza, l'energia e l'esperienza; un'esperienza che \u00e8 in qualche modo ridimensionata dalla registrazione, ma non di molto\u00bb.\nGreg Moffitt della BBC ha dato all'album una recensione piuttosto favorevole: pur affermando che \"Live on Ten Legs\" \u00abprobabilmente non verr\u00e0 mai ricordato come un grande album\u00bb, secondo il critico musicale, le tracce del disco raggiungono un'elevata coerenza, al punto che \u00ab\u00e8 facile dimenticarsi che alcune di queste registrazioni sono separate da 7 anni\u00bb.\nAndy Greene di Rolling Stone ha dato all'album un punteggio di 4 stelle su 5, scrivendo che si tratta di una compilation \u00abperfetta per tutti coloro che non vogliono perdersi nel mare di bootleg ufficiali pubblicati dai Pearl Jam\u00bb, ma anche di un \u00abpromemoria del fatto che i Pearl Jam sono una delle migliori band dal vivo al mondo\u00bb.\nAndrew Burgess di MusicOMH sottolinea che \u00abuna larga parte dello zoccolo duro dei loro fan ha gi\u00e0 sentito abbastanza materiale live per sapere cosa aspettarsi. Tuttavia, \"Live on Ten Legs\" cattura 18 momenti brillanti nella storia di una delle pi\u00f9 costanti band della musica rock\u00bb."}
{"id": "3343953", "revid": "729019", "url": "https://it.wikipedia.org/wiki?curid=3343953", "title": "Battaglia di Minorca", "text": "La battaglia di Minorca fu uno scontro navale tra forze francesi e inglesi che avvenne il 20 maggio 1756 nei pressi dell'isola di Minorca, nel mar Mediterraneo, al tempo base navale inglese sotto assedio. Fu la prima battaglia navale della Guerra dei sette anni nel teatro europeo del conflitto ed avvenne poco tempo dopo l'entrata formale in guerra della Gran Bretagna contro i Borbone. Sebbene lo scontro non abbia avuto un esito conclusivo \u00e8 considerato una vittoria strategica dei francesi, malgrado questi abbiano abbandonato il campo di battaglia per primi. Infatti la decisione dello squadrone inglese, eccessivamente provato dallo scontro, di ritirarsi a Gibilterra port\u00f2 presto alla caduta della strategica isola di Minorca.\nIl fallimento da parte dell'Ammiraglio John Byng nel rompere l'assedio all'ultima guarnigione inglese dell'isola lo port\u00f2 davanti alla corte marziale e all'esecuzione per \"non aver fatto del suo meglio\". La discutibile sentenza venne ricordata da Voltaire nel suo Candide con la frase \"Dans ce pays-ci, il est bon de tuer de temps en temps un amiral pour encourager les autres\" (\"in questo paese \u00e8 cosa saggia uccidere un ammiraglio ogni tanto per incoraggiare tutti gli altri\").\nContesto.\nMinorca era caduta sotto il controllo britannico durante la guerra di successione spagnola nel 1708. Le ostilit\u00e0 tra Gran Bretagna e Francia erano gi\u00e0 iniziate nel 1754 nelle colonie del Nuovo Mondo, con la cosiddetta \"guerra franco-indiana\". Lo svolgimento iniziale del conflitto, ancora non dichiarato formalmente, si dimostr\u00f2 favorevole ai francesi, tanto che il governo inglese temeva addirittura che i francesi pianificassero un'invasione delle isole britanniche e si comportava con estrema cautela.\nI francesi avevano da tempo aumentato la pressione sui possedimenti inglesi del Mediterraneo. L'attacco a Minorca, lungamente atteso, costrinse il governo inglese ad agire, seppure in ritardo, e port\u00f2 alla formale dichiarazione di guerra. Uno squadrone di 10 vascelli venne destinato alla difesa dell'isola, sotto il comando di John Byng (al tempo vice-Ammiraglio ma rapidamente promosso ad Ammiraglio per l'occasione). Malgrado fosse chiara la forza della flotta francese, con base a Tolone, le navi assegnate a Byng si trovavano in condizioni precarie ed erano sottoequipaggiate.\nPreludio.\nLo squadrone di Byng incontr\u00f2 il brutto tempo e ci mise ventisei giorni per raggiungere Gibilterra dalla madrepatria. Qui venne rinforzato dalle sole tre navi di piccola stazza sfuggite all'assedio. Il governatore della rocca si rifiut\u00f2 di fornire Byng di truppe di terra per rinforzare la guarnigione di Minorca.\nQuando lo squadrone raggiunse i pressi di Minorca il 19 maggio, trov\u00f2 l'isola gi\u00e0 quasi tutta in mano francese e la resistenza limitata al solo forte St. Philip a Mah\u00f3n, che era sotto assedio. Nel pomeriggio uno squadrone francese di 12 vascelli e 5 fregate raggiunse quello inglese, impegnato nel soccorso della guarnigione, e le due flotte si posizionarono per la battaglia che avrebbe avuto inizio la mattina del giorno successivo.\nBattaglia.\nByng dispose le sue 12 navi di maggior stazza in una singola linea di combattimento, secondo le usanze del tempo, a fronteggiare i 12 vascelli francesi, e si approcci\u00f2 alla testa della linea francese con il vantaggio di trovarsi sopravento. Le scarse capacit\u00e0 di comunicazione degli ordini del tempo causarono confusione e ritardi nelle manovre di affiancamento alle navi francesi, che avrebbero dovuto essere pi\u00f9 rapide per non soffrire della maggior capacit\u00e0 di fuoco francese.\nFu cos\u00ec che i vascelli inglesi in avanguardia si trovarono sotto il pesante fuoco francese, mentre la coda della linea, compresa la nave ammiraglia di Byng, non riusc\u00ec a portarsi a distanza di fuoco utile in tempo. Durante lo scontro Byng non brill\u00f2, affidandosi eccessivamente alle manovre standard di combattimento. Non ci furono affondamenti n\u00e9 da una parte n\u00e9 dall'altra, ma le navi inglesi risultarono maggiormente danneggiate. I comandanti anziani inglesi presenti, riunitisi in concilio di guerra, stabilirono che non c'erano possibilit\u00e0 di sconfiggere in modo definitivo la flotta francese o di aiutare la guarnigione, per cui l'ammiraglio Byng diede l'ordine di ritornare a Gibilterra.\nConseguenze.\nEssenzialmente la battaglia si concluse in parit\u00e0, ma il fallimento della missione di Byng gli attir\u00f2 critiche pesantissime. L'Ammiragliato, forse ansioso di coprire le proprie colpe in merito alla scadente preparazione dell'impresa, accus\u00f2 il comandante di violazione dei regolamenti militari per non aver fatto tutto ci\u00f2 che poteva per eseguire gli ordini affidatigli ed aiutare la guarnigione. Byng fu sottoposto a corte marziale, giudicato colpevole e condannato a morte. Fu fucilato il 14 marzo 1757 sul cassero della \"HMS Monarch\" a Portsmouth.\nMalgrado William Pitt fosse impaziente di riprendere l'isola, non venne organizzata alcuna spedizione in tutto il corso della guerra. Fu restituita agli inglesi con il Trattato di Parigi, in cambio delle Antille francesi e di Belle \u00cele.\nOrdine di battaglia.\nSecondo il piazzamento sulla linea di combattimento (per nome ed equipaggio)\ned altre sei, incluse l'\"HMS Deptford\" (48/50) e \"HMS Dolphin\" (22)\ne 5 fregate."}
{"id": "3343957", "revid": "116944", "url": "https://it.wikipedia.org/wiki?curid=3343957", "title": "Post Nebula Phoebus", "text": ""}
{"id": "3343961", "revid": "1305887", "url": "https://it.wikipedia.org/wiki?curid=3343961", "title": "Dynamic Planning", "text": " \u00e8 una azienda giapponese produttrice di anime fondata dal mangaka G\u014d Nagai nel 1974. Attraverso la Dynamic Planning sono stati realizzati tutti gli anime ispirati alle opere di Go Nagai come \"Mazinga Z\", \"UFO Robot Goldrake\" e \"Gloyzer X\".\nNel 1994 la Dynamic Planning ha aperto una divisione internazionale dell'azienda, gestita dal fratello di Go Nagai, Kenji Nagai (\u6c38\u4e95\u8b19\u6b21) e dall'italiano Federico Colpi, che hanno sviluppato una rete di imprese associate in tutta Europa e Asia chiamata \"The Dynamic Group of Companies\", e rappresentata in Italia dalla Dynit.\nNel marzo 2001, la divisione internazionale \u00e8 stata fusa con la \"d/world\", una joint venture fra la Dynamic Planning e la Omega Project, una sussidiaria della Marubeni."}
{"id": "3343963", "revid": "287204", "url": "https://it.wikipedia.org/wiki?curid=3343963", "title": "Ladji Doucoure", "text": ""}
{"id": "3343964", "revid": "116944", "url": "https://it.wikipedia.org/wiki?curid=3343964", "title": "Sant'Agnello abate", "text": ""}
{"id": "3343965", "revid": "93556", "url": "https://it.wikipedia.org/wiki?curid=3343965", "title": "Carlo Salerio", "text": "Nacque da una famiglia di commercianti di stoffe nel borgo di Porta Tosa \u2013 il Verziere \u2013 dietro il Duomo. Entr\u00f2 giovanissimo in seminario, prima a S. Pietro di Seveso, poi a Monza e infine nel Seminario Maggiore di Milano. Mentre conduceva gli studi teologici scoppiarono le Cinque giornate di Milano che videro popolo e clero milanesi insorgere contro il dominio austriaco. Come tanti seminaristi, anche il Salerio, animato dallo spirito patriottico risorgimentale, prese parte all\u2019insurrezione che costrinse gli austriaci ad abbandonare Milano. Nella successiva guerra Salerio partecip\u00f2 alle operazioni militari della prima guerra d'indipendenza (1848)insieme con altri seminaristi. Il battaglione formato dagli studenti e dai seminaristi, che affiancava le truppe piemontesi sul fronte del Mincio, fu incaricato di presidiare la fortezza di Pietole, alle porte di Mantova, dove era asserragliata parte dei soldati austriaci; a lui venne affidato il compito di portabandiera di quel battaglione che ricevette l\u2019encomio riconoscente del re Carlo Alberto. Tornato a Milano dopo l\u2019infausto esito della guerra, il Salerio riprese gli studi e fu ordinato sacerdote il 25 maggio 1850.\nIn quell\u2019anno mons. Angelo Ramazzotti stava gettando le basi di una nuova istituzione, il Seminario lombardo per le missioni estere, oggi denominato PIME. Salerio con altri amici sacerdoti, fra i quali il beato Giovanni Mazzucconi e il futuro vescovo Timoleone Raimondi, ader\u00ec entusiasticamente a questo progetto che raccoglieva sacerdoti diocesani i quali si impegnavano nella missione soprattutto verso i popoli ai quali il Vangelo non era ancora arrivato o dove si potevano incontrare difficolt\u00e0 e pericoli. Dopo essere stati in udienza da Pio IX nel 1851, il Salerio, il Mazzucconi con altri tre sacerdoti \u2013 i primi membri del Seminario per le missioni estere \u2013 e due catechisti accettarono di partire alla volta dell\u2019Oceania., con destinazione le isole di Woodlark (oggi Muyua), e di Rook (oggi Umboi), nell\u2019arcipelago dell\u2019odierna Papua Nuova Guinea. I missionari andavano a sostituire un gruppo di Maristi francesi che si stavano ritirando da quella missione, rivelatasi particolarmente ardua e pericolosa.\nNel corso della missione \u2013 iniziata nel 1852 e bruscamente interrotta nel 1855 \u2013 il Salerio volle approfondire la cultura indigena e le caratteristiche geografiche di quelle isole che erano allora praticamente sconosciute. Egli ne disegn\u00f2 le mappe, compil\u00f2 una relazione sugli usi locali e comp\u00ec uno studio etnografico sull\u2019origine della popolazione indigena; raccolse utensili e oggetti vari, impagli\u00f2 animali e port\u00f2 tutto con s\u00e9 in Italia per far conoscere quelle terre e quelle culture anche in patria. Il Salerio fu il solo tra i missionari che riusc\u00ec ad imparare la lingua locale e ad essere in grado di rapportarsi direttamente con gli indigeni e pot\u00e9 perci\u00f2 intuire quando la loro ostilit\u00e0 stava facendosi realmente pericolosa per la vita dei missionari; egli stesso corse il rischio di finire divorato dai cannibali.\nLa missione si era rivelata pi\u00f9 difficile di quanto si sarebbe potuto immaginare: la malaria stronc\u00f2 uno dei catechisti, l\u2019avversione dei nativi divenne tanto feroce che il Mazzucconi perse la vita durante un loro assalto, e i superstiti si videro costretti a tornare in patria.\nRientrato a Milano nella sede del Seminario lombardo, pur con la salute ormai minata dalla tisi, il Salerio continu\u00f2 a offrire con le forze che gli restavano, il suo servizio di testimone, di educatore dei giovani missionari e anche di apostolo di missione all\u2019interno della societ\u00e0 del tempo, segnata da miserie e squilibri materiali e spirituali. Si dedic\u00f2 cos\u00ec alla predicazione e alla confessione, anche in lingua inglese, e collabor\u00f2 con la redazione dell\u2019Osservatore Cattolico, curando una rubrica in lingua inglese dedicata alle missioni.\nIn quegli anni rivolse la sua attenzione alle condizioni sociali delle donne, ed elabor\u00f2 l\u2019idea di una fondazione religiosa originale e nuova, dedicata al mondo femminile, in particolare alle giovanissime che, resesi colpevoli, per fame o necessit\u00e0, di occasionali reati, stando alla legislazione dell\u2019epoca, avrebbero dovuto scontare il carcere insieme a detenute adulte ormai difficilmente recuperabili. Lo scopo principale del nuovo istituto era di favorire il rinnovamento della societ\u00e0 attraverso la preghiera di riparazione (\"Redenzione nella carit\u00e0\") e il servizio concreto alle giovani in difficolt\u00e0, in alternativa al carcere, come pure la prevenzione attuata mediante l\u2019accoglienza di bambine provenienti da famiglie a rischio. \nLa fondazione si realizz\u00f2 dopo l\u2019aiuto di Carolina Orsenigo (1822-1881), una pia donna dedita, con un gruppo di compagne, alla preghiera e alla carit\u00e0 in ambito sociale. Il Salerio e la Orsenigo diedero vita nel 1859 alle Pie Signore di Nazareth, che oggi conosciamo come Suore della Riparazione. La \u201cCasa di Nazareth\u201d cos\u00ec fondata era una casa accogliente dove si respirava un clima di famiglia che offriva un rifugio a numerose giovani mettendole in grado di affrontare il domani in modo dignitoso. La vita interna non si basava su restrizioni, punizioni o rigida disciplina, ma si rispettavano, pur con sobriet\u00e0, le normali esigenze della femminilit\u00e0, come la cura dei capelli, dell\u2019abito, il cibo gustoso, il gioco e il passatempo piacevole. Cos\u00ec le giovani potevano poi riprendere il loro posto nella societ\u00e0 e formarsi una famiglia. \nIl Salerio, che segu\u00ec da vicino l\u2019istituzione, si spense presso il Seminario lombardo per le missioni estere il 29 settembre 1870. Le sue spoglie furono sepolte prima nel cimitero di Porta Vercellina, poi nella cripta della chiesa delle Suore della Riparazione, nella via che Milano gli ha intitolato. La sua causa di beatificazione \u00e8 tuttora in corso ed \u00e8 giunta alla dichiarazione sull\u2019eroicit\u00e0 delle virt\u00f9 con il decreto del 13 maggio 2019 che gli riconosce il titolo di venerabile.\nBibliografia.\nGiovanni Battista Tragella, \"Carlo Salerio apostolo della Fede e della Riparazione\", Milano, 1947.\nGraziella Cauzzi, \"Salerio Carlo\", in \"Dizionario della Chiesa ambrosiana\", vol. V, Milano, 1992, pp. 3159-3160. \nFausto Ruggeri, \"Salerio Carlo\", in \"Bibliotheca sanctorum. Terza appendice\", Roma, 2013, cc. 1035-1037.\n\"Biografia documentata\", in \"Positio super vita, virtutibus et fama sanctitatis Servi Dei Caroli Salerio ... (1827-1870)\", Roma, Congregazione delle Cause dei Santi, 2014, pp. 177-937 (red.: Francesca Consolini)."}
{"id": "3343967", "revid": "116944", "url": "https://it.wikipedia.org/wiki?curid=3343967", "title": "Sant'Agnello Abate", "text": ""}
{"id": "3343970", "revid": "287204", "url": "https://it.wikipedia.org/wiki?curid=3343970", "title": "Montagna del Pettoruto", "text": "La montagna del Pettoruto si trova immediatamente a ponente di San Sosti, citt\u00e0 della provincia di Cosenza. \nSulle pendici settentrionali della montagna si trova il santuario della Madonna del Pettoruto. \nMolto probabilmente il nome di questa montagna deriva, per estensione, dall'appellativo della Madonna del Pettoruto, e la parola \"Pettoruto\" da \"partorito\", difatti la Madonna del Pettoruto \u00e8 raffigurata con in braccio il Partorito, il Bambino."}
{"id": "3343980", "revid": "1543377", "url": "https://it.wikipedia.org/wiki?curid=3343980", "title": "John Byng", "text": "La prima causa della sua notoriet\u00e0 \u00e8 dovuta alla sua fucilazione sul cassero della HMS \"Monarch\" a Portsmouth dopo una corte marziale istruita per la sua mancata difesa di Minorca durante la battaglia navale l\u00ec combattuta durante la guerra dei sette anni.\nBiografia.\nQuarto figlio del contrammiraglio George Byng, I visconte Torrington, entr\u00f2 nella Royal Navy nel 1718 a 14 anni. Nominato rapidamente tenente di vascello a 19 anni, a 23 anni assunse il comando della HMS \"Gibraltar\". In seguito nel 1742 venne nominato commodoro governatore di Terranova. Divenne contrammiraglio nel 1745 e vice ammiraglio nel 1747. Fu membro del parlamento per il distretto di Rochester fino alla sua morte.\nLa Battaglia di Minorca.\nAll'inizio della Guerra dei Sette anni, l'isola di Minorca che era possedimento inglese dal 1708 quando era stata conquistata nell'ambito della Guerra di successione spagnola, venne attaccata dai francesi provenienti da Tolone e invasa nel 1756.\nByng che prestava servizio nel Canale della Manica, ottenne di recarsi nel Mediterraneo al comando della guarnigione di stanza a Fort St Philip, presso Mah\u00f3n. Malgrado le sue proteste, egli non ricevette n\u00e9 soldi n\u00e9 tempo per preparare la spedizione al meglio, a tal punto che i suoi ordini vennero fraintesi durante i cinque giorni successivi alla sua partenza, sino all'arrivo sull'isola spagnola, il che comprometter\u00e0 seriamente la riuscita della missione. Byng giunse sull'isola con dieci navi cariche di Royal Marines per rinforzare la guarnigione gi\u00e0 presente e immediatamente si scontr\u00f2 con lo squadrone francese subendo pericolose perdite. Dalla sua corrispondenza di quei giorni sappiamo che la situazione diveniva sempre pi\u00f9 critica col proseguire dei combattimento, giungendo persino a richiedere rinforzi al governatore di Gibilterra (altro possedimento inglese nel mediterraneo), ma questi glieli neg\u00f2.\nByng era giunto sull'isola l'8 maggio di quell'anno, ma gi\u00e0 prima del suo arrivo i francesi avevano sbarcato 15.000 soldati a Minorca, preparandosi ad occupare l'isola. Il 19 maggio, Byng apr\u00ec la piena comunicazione col forte sebbene l'avanzata dei francesi lo costringesse subito allo scontro.\nSi apr\u00ec cos\u00ec la Battaglia di Minorca che venne combattuta il giorno seguente. Byng, che gi\u00e0 aveva subito delle perdite durante i primi scontri navali che lo avevano accolto sull'isola, mosse tutte le navi disponibili allo scontro.\nIsolato dai francesi, Byng e la sua flotta rimasero quattro giorni nei pressi di Minorca senza essere in grado di stabilire delle comunicazioni col forte o avere modo di scontrarsi con le truppe nemiche. A questo punto Byng si rese conto che la cosa migliore da fare era approdare al primo porto disponibile per far riparare le proprie navi, pesantemente danneggiate. Il porto pi\u00f9 vicino era Gibilterra e quindi il piano di Byng era quello di recarsi al porto, riparare le navi, acquisire nuovi rinforzi e poi ripartire alla volta di Fort St Philip. Ad ogni modo, prima che egli potesse attuare il proprio piano, una nuova nave giunse dall'Inghilterra con nuove istruzioni, sollevando Byng dall'incarico e riportandolo in madrepatria. Byng venne promosso nel frattempo ammiraglio il 1\u00ba giugno di quell'anno, successivamente alle azioni di Minorca, ma prima che l'Ammiragliato ricevesse il suo dispaccio con le notizie sulla battaglia.\nLa guarnigione inglese di Minorca, privata oltre che di mezzi anche del proprio comandante, venne costretta a capitolare ai francesi il 29 giugno di quello stesso anno. Secondo i termini di pace, la guarnigione presente ebbe modo di tornare in Inghilterra senza problemi e l'isola pass\u00f2 sotto il controllo francese.\nLa corte marziale.\nIl fallimento della Battaglia di Minorca fu inizialmente causa di pubblico oltraggio per i marinai e gli ufficiali responsabili dell'azione mancata. Byng venne condotto di fronte alla corte marziale per aver disatteso al codice della marina inglese (da poco revisionato) che gli imponeva di fare il possibile per sconfiggere il nemico il pi\u00f9 presto possibile.\nNel 1745, durante la Guerra di successione austriaca, un giovane luogotenente di nome Baker Phillips venne passato alle armi dopo che le sue navi vennero catturate dai francesi, assieme al proprio capitano che non aveva fatto nulla per impegnare i vascelli all'azione. Il giovane, senza esperienza, era stato costretto a prendere il comando delle navi ma non potendo pi\u00f9 nulla per difenderle.\nLa corte marziale, giudicando Byng, adott\u00f2 il medesimo metodo accusandolo di negligenza. Byng venne condannato a morte dalla corte anche se egli richiese al re Giorgio II in persona la grazia.\nNegazione della clemenza ed esecuzione.\nIl nuovo Primo Lord dell'Ammiragliato, Lord Temple, ottenne di fare un'udienza apposita con il re per ottenere la grazia per Byng, ma questa gli venne rifiutata in un acceso scontro.\nIl primo ministro, William Pitt il Vecchio, sapeva che Byng aveva fatto il possibile per mantenere il potere a Minorca anche se per proseguire aveva deciso di far riparare le proprie navi. Pitt e Giorgio II, ad ogni modo, avevano contrasti interni anche a livello politico amministrativo e come tale l'opposizione anche sulla causa di Byng fu importante.\nLa severit\u00e0 della pena, combinata con il sospetto che l'Ammiragliato si stesse difendendo attraverso Byng per una sconfitta subita, port\u00f2 Pitt a prendere una posizione ferma sulla questione esponendo chiaramente al re: \u00abLa Camera dei Comuni, Sire, \u00e8 incline alla grazia\u00bb e re Giorgio II rispose: \u00abSiete voi a chiedermi sempre di guardare pi\u00f9 al sentimento del mio popolo che alla Camera dei Comuni\u00bb.\nA seguito della pronuncia della sentenza da parte della corte marziale, l'ammiraglio Byng venne detenuto a bordo della HMS \"Monarch\" presso il Solent (Portsmouth) ed il 14 marzo 1757 venne fucilato. Ottenne in questo frangente il privilegio di poter comandare il plotone di esecuzione dando un segnale con il proprio fazzoletto.\nNella letteratura.\nL'esecuzione di Byng fu oggetto di satira da parte di Voltaire nel suo Candide. A Portsmouth, Candide assiste all'esecuzione di un ufficiale da parte di un plotone di esecuzione, e gli viene detto che \u00ab...in questo paese, \u00e8 bene uccidere un ammiraglio, di tanto in tanto, per incoraggiare gli altri\u00bb (\"Dans ce pays-ci, il est bon de tuer de temps en temps un amiral pour encourager les autres\").\nByng fu l'ultimo del suo grado ad essere fucilato, e 22 anni dopo il fatto gli Articoli di Guerra (il regolamento della Royal Navy) vennero emendati per permettere \"un altro tipo di punizione che la natura ed il grado dell'ufficiale possa essere ritenuto adeguato\" come alternativa alla pena capitale. Nel 2007 alcuni discendenti di Byng fecero una petizione al governo per un perdono postumo; il Ministero della Difesa rifiut\u00f2. I membri della famiglia ed un gruppo a Southill nel Bedfordshire dove la famiglia Byng vive continuano ad adoperarsi per il perdono.\nL'esecuzione di Byng fu definito \"il peggior crimine legalistico negli annali della nazione\". Ci\u00f2 non di meno, esso pu\u00f2 aver influenzato il comportamento dei futuri ufficiali di marina, aiutando ad inculcare loro \"una cultura di aggressiva determinazione che pose gli ufficiali inglesi al di fuori dei loro contemporanei, e che nello stesso tempo diede loro un ascendente psicologico fortemente in scesa\" Questo, invece, pu\u00f2 aver contribuito al successo della Royal Navy e all'acquisizione e alla difesa dell'Impero britannico, poich\u00e9 i comandanti sapevano che sebbene ci fosse la possibilit\u00e0 di fallimento in battaglia, non rischiare la battaglia avrebbe comportato una certezza di punizione. Nelle parole di uno storico della Royal Navy, questo \"omicidio giudiziario\" ha brutalmente dimostrato che ci si aspetta da un ufficiale di marina pi\u00f9 che semplice coraggio e lealt\u00e0.\nQueste considerazioni politiche non furono di conforto alla famiglia delle loro vittime. L'epitaffio nella cappella di famiglia dell'ammiraglio Byng nella chiesa di Tutti i Santi a Southill, esprime il loro punto di vista, e quello di gran parte della nazione:\n\"To the perpetual Disgraceof PUBLICK JUSTICEThe Honble. JOHN BYNG EsqrAdmiral of the BlueFell a MARTYR toPOLITICAL PERSECUTIONMarch 14th in the year 1757 whenBRAVERY and LOYALTYwere Insufficient SecuritiesFor theLife and Honourof aNAVAL OFFICER\""}
{"id": "3343981", "revid": "287204", "url": "https://it.wikipedia.org/wiki?curid=3343981", "title": "Georg Kaibel", "text": "Biografia.\nDopo aver frequentato il liceo \"Katharineum\" di Lubecca, studi\u00f2 filologia classica alle universit\u00e0 di Gottinga (dal 1868 al 1869) e Bonn (dal 1869 al 1872); in quest'ultima universit\u00e0 fu allievo di Hermann Usener e Franz B\u00fccheler. Durante gli studi cominci\u00f2 ad interessarsi di epigrafia greca, che successivamente sarebbe diventata la sua principale area di studio. Vinse il concorso organizzato da Usener con lo scopo di raccogliere le poesie greche sopravvissute in forma epigrafica ed us\u00f2 parte del materiale raccolto per il concorso per scrivere la tesi \"De monumentorum aliquot Graecorum carminibus\" (\"Le poesie di alcuni monumenti greci\"), con la quale nel 1871 ottenne il dottorato; l'anno successivo super\u00f2 l'esame di stato per l'abilitazione all'insegnamento nelle scuole secondarie. Nel periodo 1872-74 fu membro dell'Istituto archeologico germanico a Roma, dove divenne collaboratore di Theodor Mommsen. Successivamente insegn\u00f2, dapprima in prova a Elberfeld e dal 1875 al 1878 all\"'Askanisches Gymnasium\" di Berlino.\nL'attivit\u00e0 di ricerca gli permise di ottenere l'abilitazione a professore, nel 1878 a Gottinga, dove si spos\u00f2 due anni dopo. Nel 1879 divenne professore associato di filologia classica all'Universit\u00e0 di Breslau ed in seguito professore a Rostock (1881), a Greifswald (1883), dove sostitu\u00ec il compagno di studi Ulrich von Wilamowitz-Moellendorff, e a Strasburgo (1886). Nel 1897 torn\u00f2 a Gottinga, dove venne eletto membro effettivo della Accademia delle Scienze di Gottinga e dove mor\u00ec di tumore allo stomaco nel 1901. Dal 1882 fino alla sua morte fu editore della rivista filologica \"Hermes\".\nAttivit\u00e0 di ricerca.\nKaibel concentr\u00f2 la propria ricerca in tre campi: epigrafia ed epigrammatica, Seconda sofistica e commedia greca antica.\nNel 1878 pubblic\u00f2 gli \"Epigrammata Graeca ex lapidibus conlecta\", un volume in cui raccoglieva tutti gli epigrammi (oltre mille testi) che aveva collezionato dalle tombe greche fin dal periodo degli studi; nel 1879 segu\u00ec il \"Supplementum epigrammatum Graecorum ex lapidibus conlectorum\". Partecip\u00f2 alla realizzazione delle \"Inscriptiones Graecae\" ideato da Mommsen e diretto da Kirchhoff curando il volume XIV, \"Inscriptiones Italiae et Siciliae\" (1890) e cur\u00f2 il commento alle parti in greco delle iscrizioni contenute nel \"Res gestae divi Augusti ex monumentis Ancyrano et Apolloniensi\" di Mommsen (1883).\nNel campo della Seconda sofista, pubblic\u00f2 edizioni critiche degli scritti di vari autori: Dionigi di Alicarnasso (1885), i \"Deipnosofisti\" di Ateneo di Naucrati (nella \"Bibliotheca Teubneriana\", 1886-1890), il \"Protreptikos\" di Galeno (1894), Cassio Longino (1899) e Frinico Arabio (1899).\nNegli anni 1890 pubblic\u00f2 insieme a Wilamowitz un papiro da poco scoperto della \"Costituzione degli Ateniesi\" di Aristotele (volumi 1 e 2 nel 1891, volume 3 nel 1898).\nNel campo della commedia, a partire dal 1890 lavor\u00f2 all'opera \"Poetarum Comicorum Graecorum Fragmenta\", che si collocava nell'ambito del progetto di Wilamowitz di raccogliere tutti i frammenti dei poeti greci; Kaibel pot\u00e9 terminare solo il primo volume dell'opera (1899). Scrisse inoltre parecchi articoli per i primi quattro volumi della \"Realencyclop\u00e4die der Classischen Altertumswissenschaft\" di Georg Wissowa (1894-1901), ma il suo lavoro fu usato anche per alcune voci dei successivi volumi.\nPubblic\u00f2 edizioni di alto livello di due tragedie di Sofocle: \"Elettra\", di cui cur\u00f2 nel 1896 il commento, e \"Antigone\" (1897)."}
{"id": "3343985", "revid": "1543377", "url": "https://it.wikipedia.org/wiki?curid=3343985", "title": "Erich Meyer", "text": "Il Minor Planet Center gli accredita la scoperta di ventuno asteroidi, effettuate tra il 1996 e il 1999, di cui otto in cooperazione con altri astronomi. Tutte le scoperte sono avvenute dall'Osservatorio privato Meyer/Obermair che gestisce in collaborazione con Erwin Obermair a Davidschlag in Austria.\nGli \u00e8 stato dedicato l'asteroide 7940 Erichmeyer."}
{"id": "3343988", "revid": "432001", "url": "https://it.wikipedia.org/wiki?curid=3343988", "title": "Microsoft Office per Windows 95", "text": ""}
{"id": "3343990", "revid": "124808", "url": "https://it.wikipedia.org/wiki?curid=3343990", "title": "The Langoliers", "text": ""}
{"id": "3343992", "revid": "287204", "url": "https://it.wikipedia.org/wiki?curid=3343992", "title": "9114 Hatakeyama", "text": "9114 Hatakeyama \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3357340\u00a0UA e da un'eccentricit\u00e0 di 0,1105811, inclinata di 4,20545\u00b0 rispetto all'eclittica.\nL'asteroide \u00e8 dedicato all'architetto giapponese Hideo Hatakeyama che ha realizzato vari impianti astronomici."}
{"id": "3344000", "revid": "1836770", "url": "https://it.wikipedia.org/wiki?curid=3344000", "title": "Gy\u0151z\u0151 Forintos", "text": "Biografia.\nPartecip\u00f2 al suo primo Campionato ungherese nel 1954 all'et\u00e0 di 19 anni, e lo vinse nel 1968.\nHa giocato con la nazionale ungherese in sei Olimpiadi degli scacchi dal 1958 al 1974. Alle olimpiadi di Monaco di Baviera 1958 realizz\u00f2 l'81% dei punti, vincendo una medaglia d'oro individuale. In seguito vinse anche due argenti e un bronzo di squadra. Partecip\u00f2 inoltre a diversi campionati europei di scacchi a squadre nazionali ottenendo un secondo posto e tre terzi posti.\nSua figlia Gy\u0151ngyv\u00e9r, anch'essa una scacchista, \u00e8 sposata con il grande maestro anglo-francese Anthony Kosten."}
{"id": "3344002", "revid": "767487", "url": "https://it.wikipedia.org/wiki?curid=3344002", "title": "Ky\u014ddai Ken Byclosser", "text": " \u00e8 il titolo di una serie tokusatsu classico fatto da Sh\u014dtar\u014d Ishinomori e Toei. Questa serie, composta di 38 episodi, \u00e8 il risultato di una produzione comune con Nippon Television, e in onda in Giappone a partire dal 10 gennaio fino al 26 settembre 1985."}
{"id": "3344004", "revid": "287204", "url": "https://it.wikipedia.org/wiki?curid=3344004", "title": "Kyodai Ken Byclosser", "text": ""}
{"id": "3344009", "revid": "2150982", "url": "https://it.wikipedia.org/wiki?curid=3344009", "title": "Michele Cordaro", "text": "Biografia.\nMichele Cordaro era originario di Caltanissetta.\nSi iscrisse nel 1961 alla Facolt\u00e0 di Lettere e Filosofia dell'Universit\u00e0 di Palermo laurendosi con Cesare Brandi nel febbraio del 1966 (A.A. 1964-65) con una tesi intitolata \"Il film e le sue strutture formali\".\nNel 1968 Michele Cordaro si trasferisce a Roma e si iscrive alla Scuola di perfezionamento in Storia dell'Arte presso l'Universit\u00e0 \u201cLa Sapienza\u201d, scuola fondata nei primi del Novecento da Adolfo Venturi e allora diretta da Cesare Brandi. Marisa Dalai Emiliani ricorda come Cordaro partecipasse con passione alle commissioni d'esame e sottolinea il modo in cui \u00abstupiva studenti e colleghi trasformando molto spesso l'interrogazione in un'avventura intellettuale\u00bb, considerando inoltre sorprendente \u00abla sua capacit\u00e0 di coniugare la lezione di Brandi con quella di Argan\u00bb.\nSoprintendente per i Beni Storici e Artistici per le province di Mantova, Brescia e Cremona, dopo aver diretto, negli anni 1988-94, l'Istituto nazionale per la grafica, \u00e8 divenuto direttore dell'Istituto Centrale per il Restauro (1994-2000).\nImportante teorico, impegnato in campo istituzionale, attivo nei cantieri di restauro, ha proseguito la linea tracciata da Brandi ma con autonomia e spirito critico, dando nuovo impulso all'attivit\u00e0 dell'Istituto e allo sviluppo teorico-metodologico del restauro; ha sottolineato l'importanza dell'interdisciplinarit\u00e0 come dell'analisi materiale del testo figurativo, anche in riferimento alla sua valutazione storica ed estetica. Si \u00e8 caratterizzato per l'attenzione rivolta alle contribuzioni degli specialisti in chimica, fisica, biologia, informatica e documentazione in una logica interdisciplinare che \u00e8 quella disegnata da Cesare Brandi nella organizzazione dell'ICR. \nNumerosi i suoi contributi su problemi di conservazione e restauro di materiali tradizionali o nuovi, su argomenti di critica brandiana, su riflessioni teoriche, in parte riuniti nella raccolta Restauro e tutela. Scritti scelti (1969-1999), uscita nel 2000.\n\u00c8 stato professore di teoria e storia del restauro presso le universit\u00e0 di Parma (1974-75), di Roma (1977-90) e di Viterbo (1990-99).\nNel novembre 2012 gli \u00e8 stato intitolato il Museo interdisciplinare regionale di Caltanissetta."}
{"id": "3344028", "revid": "715366", "url": "https://it.wikipedia.org/wiki?curid=3344028", "title": "Quartetto per archi n. 13 (Beethoven)", "text": "Il Quartetto per archi n. 13 in Si bemolle maggiore, op. 130 di Ludwig van Beethoven \u00e8 stato completato nel novembre del 1825. Il numero d'opera fu assegnato in base all'ordine di pubblicazione anche se in realt\u00e0 risulta essere il quattordicesimo quartetto a essere stato composto da Beethoven. La prima esecuzione fu realizzata dallo \"Schuppanzigh Quartet\" nel marzo 1826. Il quartetto fu dedicato da Beethoven al nobile russo, amante della musica e mecenate Nikolai Galitzin.\nMovimenti.\nLa struttura originale del quartetto consisteva in sei movimenti per una durata totale di circa 50 minuti, come segue:\nDopo la prima esecuzione del quartetto, le reazioni contrastanti e alcune pressioni dell'editore, convinsero Beethoven a sostituire il finale con un movimento diverso, molto pi\u00f9 corto e leggero rispetto alla poderosa Grande Fuga. Il nuovo finale, scritto tra settembre e novembre del 1826, \u00e8 il seguente:\nIl finale originale \u00e8 stato poi pubblicato separatamente come un'opera a s\u00e9 stante con il titolo di Grande Fuga op. 133. \nBeethoven inser\u00ec spesso delle fughe nelle sue ultime composizioni; alcuni esempi sono i movimenti finali della sonata per pianoforte \"Hammerklavier\" Op.106 e della sonata per pianoforte op. 110.\nCuriosit\u00e0.\nIl quinto movimento del quartetto, la \"Cavatina\" (nell'esecuzione registrata dal Quartetto di Budapest), \u00e8 stato scelto per essere inserito sul Voyager Golden Record, il \"disco d'oro\" che contiene vari campioni di suoni comuni della Terra, di lingue, immagini e di musica inviata nello spazio con le due sonde Voyager."}
{"id": "3344033", "revid": "104458", "url": "https://it.wikipedia.org/wiki?curid=3344033", "title": "Kandahar (pista sciistica)", "text": "La Kandahar (o Kandahar-Abfahrt Garmisch) \u00e8 la pista sciistica da discesa libera, sita nella localit\u00e0 di Garmisch nel comune di Garmisch-Partenkirchen (Germania), che ha ospitato numerose competizioni di sci alpino tra le quali i IV Giochi olimpici invernali e i Campionati mondiali di sci alpino del 1978 e del 2011. Introdotta nel 1970 nel circuito internazionale della Coppa del Mondo di sci alpino, dal 1954 ha ospitato anche numerose edizioni dell'Arlberg-Kandahar, classico trofeo dello sci alpino.\nIl tracciato storico \u00e8 stato ampiamente rimaneggiato nel 2008, al fine di adeguarlo ai requisiti di sicurezza imposti dalla Federazione Internazionale Sci, e sul pendio del Kreuzeck sono stati disegnati due percorsi intrecciati ma in gran parte percorribili in modo indipendente, indicati con i nomi di Kandahar 1 e Kandahar 2. La Kandahar 2, sulla quale con partenza abbassata si disputano anche supergiganti e slalom giganti, \u00e8 generalmente affrontata dagli uomini; le donne gareggiano sulla Kandahar 1 che esclude alcuni dei tratti pi\u00f9 ripidi, pur rimanendo una pista tecnicamente impegnativa.\nStoria.\nLa pista da discesa libera di Garmisch fu realizzata nel 1935 insieme a quella per lo slalom speciale (la Gudiberg) in previsione dei Giochi olimpici in programma l'anno seguente; responsabile del percorso fu Johann Neuner. Il tracciato maschile era lungo 3.800\u00a0m con un dislivello di 959\u00a0m, quello femminile 3.300\u00a0m con un dislivello di 820\u00a0m.\nNel 1954 divenne una delle sedi dell'Arlberg-Kandahar e assunse il nome che ancora la contraddistingue; tale denominazione deriva dallo sci club britannico organizzatore del trofeo, il Kandahar Ski Club con sede nella localit\u00e0 svizzera di M\u00fcrren, che a sua volta omaggia il militare britannico Frederick Roberts, nominato conte di Kandahar per le gesta compiute durante la seconda guerra anglo-afghana.\nDal 1970 la pista venne inserita nel circuito della Coppa del Mondo, anche se in modo saltuario (soprattutto in campo femminile): dapprima con sole discese libere, poi anche con supergiganti e, talvolta, giganti. In varie occasioni inoltre la discesa della Kandahar ha composto insieme allo slalom della Gudiberg una combinata (o, pi\u00f9 recentemente, supercombinata). Per due volte (1978 e 2011) sulla pista sono state tracciate tutte le prove dei Mondiali eccetto gli slalom.\nCome molte piste del Circo bianco dedicate alle discipline veloci, anche sulla Kandahar si sono verificati incidenti agli sciatori, fin dai primi anni. Il 26 gennaio 1938 l'italiano Giacinto Sertorelli cadde durante una discesa libera, a causa della pista gravemente deteriorata, e fin\u00ec contro un albero; mor\u00ec il mattino successivo. Negli anni novanta drammatico \u00e8 stato l'incidente occorso il 29 gennaio 1994 all'austriaca Ulrike Maier, durante lo svolgimento di una discesa libera di Coppa, che port\u00f2 al decesso dell'atleta. Nei mesi successivi i familiari citarono in giudizio l'organizzazione della corsa visto che l'esito fatale dell'incidente sembrava imputabile all'impatto del collo dell'atleta con le protezioni della fotocellula. . Tuttavia a partire da quel momento non furono pi\u00f9 disputate discese femminili sulla Kandahar, fino ai lavori eseguiti nel 2008 in vista dei Mondiali del 2011. La ristrutturazione della Kandahar ha portato a separare quasi interamente i percorsi femminile e maschile, indicati rispettivamente con \"1\" (poich\u00e9 per un lungo tratto ricalca il vecchio tracciato) e \"2\".\nLa Kandahar, insieme alla Gudiberg e all'intero comprensorio di Garmisch-Partenkirchen, ha fatto parte della candidatura di Monaco di Baviera per la selezione della citt\u00e0 organizzatrice dei XXIII Giochi olimpici invernali.\nTracciato.\nIl cancelletto di partenza della Kandahar 1 \u00e8 posto a 1.490\u00a0m s.l.m., alla \"Tr\u00f6glhang\". Le atlete percorrono poi il lungo tratto di scorrimento che gi\u00e0 faceva parte del vecchio tracciato (\"Schu\u00dfanger\"), per poi arrivare a due impegnative curve che le immettono nel \"Regno dei cieli\" (\"Himmelreich\"), un salto all'altezza del quale \u00e8 collocata la partenza del supergigante. Segue la \"Waldeck\", un tratto trasversale tecnicamente arduo al termine del quale \u00e8 posto il cancelletto del gigante. Da qui le sciatrici si immettono in un tratto introdotto con i lavori del 2008: prima la \"Pista di ghiaccio\" (\"Eishang\"), poi la \"Ramwiesen\" e quindi la curva detta \"Porta dell'Inferno\" (\"H\u00f6llentor\"), che le riposta sul vecchio percorso, nel tratto, anch'esso ghiacciato e a fortissima pendenza, detto appunto \"Inferno\" (\"H\u00f6lle\"). Infine la larga traversa \"FIS-Schneise\" piega il percorso, lungo complessivamente 2.920\u00a0m, verso la Kandahar 2 e le due varianti si uniscono nel tratto finale.\nLa Kandahar 2, destinata alle gare maschili, parte a 1.690\u00a0m s.l.m. sullo Kreuzjoch e subito la doppia curva \"Seele\" conduce a una rapida accelerazione. Alla \"Tr\u00f6glhang\" l'\"Olympia-Kurve\" immette nel nuovo tracciato, che si apre con un salto (\"Panorama-Sprung\") e prosegue con un tratto di scorrimento (\"Stegerwald\") parallelo al vecchio \"Schu\u00dfanger\" ora inserito nella Kandahar 1; qui si colloca il cancelletto di partenza del supergigante. Alla \"Fonte vecchia\" (\"Alte Quelle\") i due percorsi tornano a sfiorarsi e all'\"Eishang\" parte il tracciato di gigante. La Kandahar 2 conduce quindi ai salti della funivia (\"Seilbahnstadelsprung\") e del Kramer (\"Kramersprung\"), piegando verso destra, cio\u00e8 verso il \"muro\" (\"Auf der Mauer\") pi\u00f9 impegnativo della discesa: la \"caduta libera\" (\"Freie Fall\") con una pendenza del 92%. Si tratta del passaggio pi\u00f9 ripido non solo della Kandahar, ma dell'intera Coppa del Mondo: anche la celebre \"trappola per topi\" (\"Mausefalle\") della Streif di Kitzb\u00fchel arriva \"solo\" all'85%. La pista completa i suoi 3.300\u00a0m ricongiungendosi definitivamente con quella femminile nello \"schu\u00df\" d'arrivo.\nPodi maschili.\nDiscesa libera.\nElenco dei podi delle discese libere maschili disputate a Garmisch-Partenkirchen, valide ai fini delle Olimpiadi, dei Mondiali, della Coppa del Mondo e dell'Arlberg-Kandahar:\nSupergigante.\nElenco dei podi dei supergiganti maschili disputati a Garmisch-Partenkirchen, validi ai fini dei Mondiali, della Coppa del Mondo e dell'Arlberg-Kandahar:\nSlalom gigante.\nNel corso dei decenni sulla parte finale della Kandahar sono stati disputati anche diversi slalom giganti, sebbene solo raramente ai massimi vertici dello sci alpino internazionale. Tale specialit\u00e0 a Garmisch non ha mai rappresentato una \"classica\" dello sci alpino come invece la discesa libera e, pi\u00f9 recentemente, il supergigante.\nElenco dei podi degli slalom giganti maschili disputati a Garmisch-Partenkirchen, validi ai fini dei Mondiali, della Coppa del Mondo:\nPodi femminili.\nDiscesa libera.\nElenco dei podi delle discese libere femminili disputate a Garmisch-Partenkirchen, valide ai fini delle Olimpiadi, dei Mondiali, della Coppa del Mondo e dell'Arlberg-Kandahar:\nSupergigante.\nElenco dei podi dei supergiganti femminili disputati a Garmisch-Partenkirchen, validi ai fini dei Mondiali, della Coppa del Mondo e dell'Arlberg-Kandahar:\nSlalom gigante.\nNel corso dei decenni sulla parte finale della Kandahar sono stati disputati anche diversi slalom giganti, sebbene solo raramente ai massimi vertici dello sci alpino internazionale. Tale specialit\u00e0 a Garmisch non ha mai rappresentato una \"classica\" dello sci alpino come invece la discesa libera e, pi\u00f9 recentemente, il supergigante.\nI giganti validi per i Mondiali sono stati due: il primo nel 1978, vinto dalla tedesca occidentale Maria Epple davanti alla svizzera Lise-Marie Morerod e all'austriaca Annemarie Moser-Pr\u00f6ll; il secondo il 17 febbraio 2011, vinto dalla slovena Tina Maze davanti all'italiana Federica Brignone e alla francese Tessa Worley. Solo uno il gigante valido per la Coppa del Mondo, disputato l'11 marzo 2010 e vinto dalla slovena Tina Maze davanti alle tedesche Kathrin H\u00f6lzl e Maria Riesch. Quest'ultimo gigante \u00e8 stato considerato anche ai fini dell'Arlberg-Kandahar; in precedenza tale validit\u00e0 era stata riconosciuta soltanto a quello del 1964, vinto dall'austriaca Edith Zimmermann."}
{"id": "3344034", "revid": "104458", "url": "https://it.wikipedia.org/wiki?curid=3344034", "title": "Pista Kandahar", "text": ""}
{"id": "3344038", "revid": "1573940", "url": "https://it.wikipedia.org/wiki?curid=3344038", "title": "Coccorchestes", "text": "Coccorchestes \u00e8 un genere di ragni appartenente alla famiglia Salticidae.\nDistribuzione.\nLa maggior parte delle 40 specie oggi note di questo genere \u00e8 endemica della Nuova Guinea; solo 2 specie, la C. ferreus e la C. inermis, sono state rinvenute rispettivamente nel Queensland e in Nuova Britannia.\nTassonomia.\nA dicembre 2010, si compone di 40 specie:"}
{"id": "3344040", "revid": "6923", "url": "https://it.wikipedia.org/wiki?curid=3344040", "title": "Affinamento del grano", "text": "L'affinamento del grano (o rafforzamento di Petch-Hall) consiste nel ridurre la dimensione del grano cristallino, solitamente al fine di rafforzare un solido cristallino come l'acciaio.\n\u00c8 basato sull'osservazione che i bordi di grano impediscono il movimento delle dislocazioni e che la loro densit\u00e0 all'interno di un grano ha un effetto sulla facilit\u00e0 di attraversamento dei bordi di grano da parte delle dislocazioni per spostarsi da un grano all'altro. Cos\u00ec, cambiando le dimensioni del grano si pu\u00f2 influenzare il movimento delle dislocazioni e la tensione di snervamento. Per esempio, alcuni modi per realizzarlo sono i trattamenti termici post-deformazione plastica, e l'aumento della velocit\u00e0 di solidificazione.\nTeoria del rafforzamento per affinamento.\nI bordi di grano agiscono come \"punti di perno\" impedendo l'ulteriore propagazione delle dislocazioni. Poich\u00e9 grani adiacenti tra loro hanno un'orientazione diversa, ad una dislocazione \u00e8 richiesta pi\u00f9 energia per muoversi nel grano adiacente poich\u00e9 deve anche cambiare direzione. Il bordo del grano \u00e8 molto pi\u00f9 disordinato dell'interno del grano, e questo previene anche le dislocazioni dal muoversi in un piano di scorrimento continuo. L'impedimento di questo movimento delle dislocazioni ritarder\u00e0 l'inizio delle deformazioni plastiche, cio\u00e8 alzer\u00e0 la tensione di snervamento del materiale.\nApplicando una certa tensione, le dislocazioni esistenti generate dalle sorgenti di Frank-Read si muoveranno attraverso un reticolo cristallino fino ad incontrare un bordo grano, dove il grande sfasamento atomico tra differenti grani crea una tensione repulsiva che si oppone alla continuazione del moto della dislocazione. Se pi\u00f9 dislocazioni si muovono verso questo confine, si verifica un \"accumulo\" delle dislocazioni incapace di attraversarlo. Siccome le dislocazioni generano un campo di tensioni repulsivo, ogni successiva dislocazione applicher\u00e0 una forza repulsiva alla dislocazione collidente col bordo grano. Queste forze repulsive agiscono come forza guidante per ridurre la barriera energetica per la diffusione attraverso il confine, e inoltre va considerato che la sovrapposizione addizionale causa la diffusione di dislocazioni attraverso il bordo grano, permettendo un'ulteriore deformazione del materiale. La riduzione del diametro del grano diminuisce l'ammontare delle possibili sovrapposizioni al confine, aumentando quello delle tensioni applicate necessarie a muovere una dislocazione attraverso un bordo grano. Maggiore \u00e8 la tensione applicata per muovere la dislocazione, maggiore diventer\u00e0 la tensione di snervamento. Infine si conclude con l'affermazione che esiste dunque una proporzionalit\u00e0 inversa tra la dimensione dei grani e la tensione di snervamento, come verr\u00e0 dimostrato dall'equazione di Petch-Hall. Comunque quando esiste un radicale cambiamento nell'orientazione di due grani adiacenti, le dislocazioni potrebbero non muoversi necessariamente da un grano all'altro ma creare invece una nuova sorgente di dislocazioni nel grano adiacente. La teoria rimane la stessa quando pi\u00f9 bordi grano creano pi\u00f9 opposizioni al movimento delle dislocazioni e sortisce un rafforzamento del materiale.\nOvviamente c'\u00e8 un limite a questa modalit\u00e0 di rafforzamento, siccome non esistono materiali infinitamente resistenti. Le dimensioni del grano possono spaziare da circa 100micron (grano grosso) a 1\u00a0micron (grano fine). Al di sotto di questi, la dimensione delle dislocazioni comincia ad essere paragonabile alla dimensione dei grani. Alla dimensione di grano circa 10 micron, solo una o due dislocazioni possono trovare posto all'interno del grano (vedi Figura 1 di seguito). Questo schema proibisce l'accumulo di dislocazioni e non si traduce mai in diffusione attraverso il bordo grano. Il reticolo compone le tensioni applicate con uno scorrimento del bordo grano, che diventa un \"decremento\" nella tensioine di snervamento del materiale.\nPer comprendere il meccanismo del rafforzamento per affinamento del grano bisogna capire la natura delle interazioni dislocazione-dislocazione. Le dislocazioni creano un campo di tensioni attorno a s\u00e9 stesse dato dalla:\ndove G \u00e8 il modulo di taglio del materiale, e b \u00e8 il vettore di Burgers. Se le dislocazione sono nel giusto allineamento le une rispetto alle altre, i campi di forze locali che creeranno si annichileranno. questo aiuta il movimento delle dislocazioni attraverso i grani e i loro confini. Perci\u00f2, pi\u00f9 dislocazioni sono presenti su un grano, maggiori saranno i campi di forze subiti da una dislocazione vicino ad un bordo grano:\nRafforzamento subgranulare.\nUn subgrano \u00e8 una parte del grano che \u00e8 solo debolmente disassata rispetto alle altre parti del grano. Si stanno svolgendo correntemente delle ricerche per osservare l'effetto di un rafforzamento subgranulare dei materiali. Per esempio, quando materiali a base di Fe sono mulinati per periodi lunghi (per esempio 100+ ore), si osserva la formazione di subgrani di 60-90\u00a0nm. \u00c8 stato provato che pi\u00f9 alta \u00e8 la densit\u00e0 di subgrani, maggiore \u00e8 la tensione di snervamento del materiale dovuta all'incremento di bordi subgrano. La resistenza del metallo fu trovata variare reciprocamente con la dimensione del subgrano, in modo analogo alla equazione di Petch-Hall. Il rafforzamento del confine di subgrano ha anche un punto di collasso ad una dimensione subgrano di circa 0.1\u00a0nm, che \u00e8 quella limite per cui una minore decrementerebbe la tensione di snervamento. .\nEquazione di Petch-Hall.\nC'\u00e8 una relazione inversa tra la tensione di snervamento delta e le dimensioni del grano ad una certa tensione, \"x\".\ndove \"k\" \u00e8 il coefficiente di incrudimento, che come \"x\" \u00e8 specifico del materiale. Pi\u00f9 piccole sono le dimensioni medie dei grani, pi\u00f9 piccola \u00e8 la tensione repulsiva subita da una dislocazione a bordo grano e pi\u00f9 alta \u00e8 la tensione applicata necessaria per il propagarsi della dislocazione attraverso il materiale.\nLa relazione tra la tensione di snervamento e le dimensioni del grano sono descritte analiticamente dall'equazione di Petch-Hall\ndove \"\u03c3y\" \u00e8 la tensione di snervamento, \"\u03c3o\" \u00e8 una costante del materiale per la tensione di inizio movimento delle dislocazioni (o la resistenza del reticolo al moto delle dislocazioni), \"ky\" \u00e8 il tasso di incrudimento (una costante unica per ogni materiale), e \"d\" \u00e8 il diametro medio del grano.\nTeoricamente, un materiale potrebbe essere infinitamente resistente se i grani fossero resi infinitamente piccoli. Questo \u00e8 tuttavia impossibile, poich\u00e9 il limite inferiore alla dimensione dei grani \u00e8 la singola cella unitaria del materiale. E comunque, se i grani di un materiale sono della dimensione di una singola cella unitaria, il materiale \u00e8 in effetti amorfo, non cristallino, poich\u00e9 non esiste un ordine a lungo raggio, e le dislocazioni non si possono definire in un materiale siffatto. \u00c8 stato sperimentalmente osservato che la microstruttura a pi\u00f9 alto limite di snervamento possiede una dimensione grano di circa 10\u00a0nm, poich\u00e9 grani pi\u00f9 piccoli innescano un altro meccanismo di snervamento, lo scorrimento del bordo grano. L'ingegneria di materiali con questa dimensione grano ideale \u00e8 tuttavia difficoltosa e come tale possono essere realizzati con questo spessore solo sottili film.\nStoria.\nNei primi anni cinquanta due serie di articoli vennero scritte indipendentemente sulla relazione tra dimensioni del grano e resistenza meccanica:\nNel 1951, all'Universit\u00e0 di Sheffield, E.O. Hall scrisse tre pubblicazioni che apparirono nel volume 64 dei \"Proceedings of the Physical Society\". Nella sua terza pubblicazione, Hall mostrava che la lunghezza delle bande di scorrimento o lunghezze di cedimento corrispondevano alle dimensioni del grano e come tale poteva essere stabilita una relazione tra i due. Hall si concentr\u00f2 sulle propriet\u00e0 di snervamento degli acciai dolci.\nBasandosi sul suo iter sperimentale degli anni 1946\u20131949, N.J. Petch della Universit\u00e0 di Leeds, pubblic\u00f2 un articolo nel 1953 indipendentemente da quello di Hall, concentrandosi sulla frattura fragile. Misurando la variazione nella differenza di resistenza rispetto alle dimensioni di grano ferritico a temperature molto basse, Petch trov\u00f2 una relazione esattamente corrispondente a quella di Hall. Perci\u00f2 quest'importante equazione fu dedicata sia a Hall che a Petch.\nRelazione di Petch-Hall inversa.\nL'equazione di Petch-Hall fu trovata sperimentalmente essere un modello efficace per materiali con dimensioni del grano spazianti da 1mm a 1\u00b5m. Conseguentemente si credette che se il diametro medio del grano avesse potuto essere diminuito fin oltre la scala del nanometro la tensione di snervamento avrebbe continuato ad aumentare. Ciononostante, esperimenti su molti materiali nanocristallini hanno dimostrato che se i grani raggiungessero una dimensione abbastanza piccola, sotto la dimensione critica del grano che \u00e8 tipicamente minore di 100\u00a0\u00b5m, la tensione di snervamento rimarrebbe costante o addirittura diminuirebbe con la dimensione del grano. Questo fenomeno \u00e8 stato designato col nome di relazione di Petch-Hall inversa. \u00c8 stata proposta una variet\u00e0 di differenti meccanismi alla base di questa relazione. Come suggerito da Carlton et al. essi ricadono in quattro categorie, basate su:\nAltre spiegazioni che sono state proposte per razionalizzare l'apparente distensione degli metalli nanogranulari includono la bassa qualit\u00e0 dei campioni e la soppressione delle sovrapposizione delle dislocazioni.\nMolte delle prime misurazioni dell'effetto Petch-Hall inverso risultarono effettivamente da difformit\u00e0 non riconosciute nei provini. La presenza di vuoti nei metalli nanocristallini sarebbe senza dubbio legata alle loro minori propriet\u00e0 meccaniche.\nLa sovrapposizione delle dislocazioni a bordo grano \u00e8 un meccanismo caratterizzante la relazione di Petch-Hall. Una volta che le dimensioni dei grani si abbassano al di sotto della distanza di equilibrio tra le dislocazioni, perci\u00f2, questa relazione non dovrebbe pi\u00f9 essere valida, ed in ogni caso non \u00e8 interamente chiaro quale esattamente dovrebbe ivi essere la dipendenza della tensione di snervamento dalle dimensioni del grano.\nAffinamento del grano.\nL'affinamento del grano, conosciuto anche come \"inoculazione\", \u00e8 l'insieme delle tecniche utilizzate per implementare il rafforzamento per affinamento del grano in metallurgia. Le tecniche specifiche e il meccanismo corrispondente varieranno sulla base dei materiali considerati.\nUn metodo per controllare le dimensioni del grano nelle leghe di alluminio \u00e8 l'introduzione di particelle come nucleanti, ad esempio di Ti al 5%. I grani accresceranno attraverso nucleazione eterogenea; cio\u00e8, per un dato grado di sottoraffreddamento della temperatura di fusione, le particelle di alluminio nel bagno di fusione nucleeranno sulla superficie delle particelle aggiunte. I grani cresceranno in modo dendritico sviluppandosi radialmente a partire dalla superficie del nucleante. Possono essere aggiunte anche delle particelle di soluto (chiamate affinatori del grano) che limitano la crescita dendritica portando cos\u00ec indirettamente all'affinamento del grano. TiB2 \u00e8 un comune nucleante di grano per leghe di alluminio; tuttavia, sono stati suggeriti alcuni nuovi nucleanti come Al3Sc.\nUna tecnica comune consiste nell'indurre una frazione esigua del bagno a solidificare ad una temperatura molto pi\u00f9 alta del resto; questo generer\u00e0 seed crystals che agiranno come supporto quando il resto del materiale cadr\u00e0 alla sua temperatura di fusione e comincer\u00e0 a solidificare. Siccome viene prodotto un numero enorme di cristalli nucleanti, ne risulta un numero uguale di grani cristallini, e la dimensione di ciascun grano \u00e8 limitata."}
{"id": "3344043", "revid": "180559", "url": "https://it.wikipedia.org/wiki?curid=3344043", "title": "Societ\u00e0 Atletica Basket Massagno", "text": "La SAM Basket Massagno \u00e8 una Societ\u00e0 di Pallacanestro con sede a Massagno e disputa la Swiss Basketball League, il campionato di massima divisione in Svizzera. Per ragioni di sponsorizzazione, \u00e8 nota come Spinelli Massagno.\nStoria.\nLa fondazione e i primi anni.\nLa SAM Basket Massagno nasce nel 1964, quando un gruppo di ragazzi decide di fondare, sotto l\u2019ala della SAM Atletica, una squadra di pallacanestro.\nScritta bianca su sfondo blu. \u00c8 questa la prima divisa della SAM Basket ed il campionato si chiama Lega Cantonale. Non esiste ancora la Seconda e la Terza Lega. C\u2019\u00e8 la Lega Nazionale A, che si gioca a livello nazionale e poi c\u2019\u00e8 la Lega Cantonale. \nDopo soli due anni di Lega Cantonale, nel 1966, la SAM Basket ottiene la sua prima promozione in Lega Nazionale A.\nIl ritiro della squadra e l'inizio di una nuova era.\nNonostante la promozione in LNAM, viste le ristrettezze economiche, la stagione successiva la SAM Basket decide di ripartire dal suo settore giovanile, rinunciando alla massima serie.\nLa prima squadra ad essere assemblata sono gli Juniores. \u00c8 la passione per la palla a spicchi a muovere questo gruppo di ragazzi e la voglia di regalare anche a Massagno una squadra di basket. La Pallacanestro di quei tempi, come tanti altri sport, \u00e8 un semplice passatempo che riunisce a fine giornata un gruppo di ragazzi al campetto, nella fattispecie quello esterno delle Scuole Medie di Massagno, dove la squadra si allena e gioca le partite di campionato.\nCirca un decennio pi\u00f9 tardi, nella stagione 1976/77, la SAM Basket ritorna nella Lega Cantonale (Seconda Lega di oggi) e in quella successiva ottiene la promozione in Prima Lega. L'impatto con la Prima Lega \u00e8 pi\u00f9 che positivo e alla fine della stagione 1979/80 la SAM chiude al 2\u00ba posto in classifica, cos\u00ec come in quella successiva.\nL'era Isotta e la scalata verso la massima serie.\nDopo tre anni di Prima Lega, con la stagione 1981/82 arriva subito la promozione in Lega Nazionale B e dalla stagione 1982/83 la SAM Basket abbraccia anche il suo primo presidente: Carlo Isotta.\nCon Isotta alla guida della Societ\u00e0, la squadra vive sei anni di apprendistato in Lega Nazionale B, conditi con una incredibile stagione 1984/85 dove raggiunge le semifinali di Coppa Svizzera eliminando ben due squadre di LNA (Sion e Vernier) e vincendo il campionato di LNB con conseguente promozione in Lega Nazionale A.\nGli incredibili anni di coach Renato Carrettoni.\nNella massima serie la SAM Basket trover\u00e0 anche Renato Carettoni, uno dei personaggi capaci di scrivere diverse pagine di storia della Societ\u00e0 massagnese. Con Carrettoni allenatore (7 stagioni, dalla 1986/87 alla 1992/93 compresa) la Massagno raggiunge anche la finale di Coppa Svizzera (1991/92), dove deve per\u00f2 arrendersi al Pully.\nLa presidenza Bruschetti e la nuova era SAM Basket.\nCon l\u2019inizio degli anni novanta Carlo Isotta lascia la presidenza ad Andrea Ferrari, il quale raccoglie il testimone che passer\u00e0 a sua volta a Luigi Bruschetti con l\u2019inizio della stagione 1993/94, momento in cui la SAM Basket sar\u00e0 costretta a ritirare la squadra dalla LNA per ripartire dalla Prima Lega.\n\u00c8 con l\u2019inizio della presidenza Bruschetti che si apre la storia recente della Societ\u00e0. Nel 1994/95 la SAM conquista la Seconda Lega e dalla stagione 1995-96 trova la sua collocazione in Prima Lega.\nCi vogliono pi\u00f9 di dieci anni, ma al termine della stagione 2007/08, dopo aver perso la stagione precedente la finale contro la SAV Vacallo, la SAM Basket trionfa finalmente in finale di campionato contro il Vernier e riabbraccia la massima divisione. \u00c8 coach Fabrizio Rezzonico a regalare la Lega Nazionale A alla squadra della collina. \nDal 2008 ad oggi Massagno \u00e8 sempre rimasta in LNAM (divenuta poi Swiss Basketball League) ed ha raggiunto la finale di Coppa Svizzera nel 2013, sfiorando l\u2019exploit contro l\u2019Union Neuch\u00e2tel.\nNella stagione 2017/18 la SAM Basket Massagno ha raggiunto la semifinale di SBL Cup, perdendo di un solo punto contro il Fribourg Olympic, vincitore di Coppa Svizzera, Campionato e SBL Cup nello stesso anno. Dopo aver ottenuto il miglior piazzamento di sempre in campionato (4\u00b0), la squadra allenata da Robbi Gubitosa \u00e8 stata eliminata ai Playoffs ai quarti di finale dall'Union Nech\u00e2tel Basket."}
{"id": "3344045", "revid": "2036605", "url": "https://it.wikipedia.org/wiki?curid=3344045", "title": "Tractatus in Psalmos", "text": "Tractatus in Psalmos \u00e8 un'opera di Ilario di Poitiers, dottore della Chiesa, scritta negli ultimi anni della sua vita; appartiene al gruppo delle sue opere esegetiche.\nL'opera \u00e8 il commento del libro dei Salmi, a partire dal 118 sino alla fine; si tratta di un commentario fortemente ispirato ad Origene."}
{"id": "3344046", "revid": "1573940", "url": "https://it.wikipedia.org/wiki?curid=3344046", "title": "Omoedus", "text": "Omoedus \u00e8 un genere di ragni appartenente alla Famiglia Salticidae.\nDistribuzione.\nLe quattro specie oggi note di questo genere sono distribuite nell'areale della parte settentrionale dell'Indonesia (Arcipelago delle Molucche), principalmente nella Nuova Guinea e una specie, O. cordatus \u00e8 stata reperita nelle isole Figi.\nTassonomia.\nA dicembre 2010, si compone di quattro specie:"}
{"id": "3344050", "revid": "486946", "url": "https://it.wikipedia.org/wiki?curid=3344050", "title": "Commissario Scialoja", "text": ""}
{"id": "3344051", "revid": "2134764", "url": "https://it.wikipedia.org/wiki?curid=3344051", "title": "Rodrigo Mart\u00ednez (cestista)", "text": ""}
{"id": "3344052", "revid": "2036605", "url": "https://it.wikipedia.org/wiki?curid=3344052", "title": "Liber mysteriorum", "text": "Il Liber mysteriorum, noto anche come Tractatus mysteriorum o De mysteriis (\"Sui misteri\"), \u00e8 un'opera di Ilario di Poitiers, dottore della Chiesa, scritta negli ultimi anni della sua vita; appartiene al gruppo delle sue opere esegetiche.\nL'opera \u00e8 un'esegesi tipologica riguardante i primi capitoli del libro della Genesi, la storia dei patriarchi e dei profeti Osea e Giosu\u00e8."}
{"id": "3344053", "revid": "292162", "url": "https://it.wikipedia.org/wiki?curid=3344053", "title": "De mysteriis", "text": ""}
{"id": "3344056", "revid": "292162", "url": "https://it.wikipedia.org/wiki?curid=3344056", "title": "Tractatus mysteriorum", "text": ""}
{"id": "3344060", "revid": "767487", "url": "https://it.wikipedia.org/wiki?curid=3344060", "title": "Paolo Cherchi Usai", "text": "Biografia.\nNel 1982 \u00e8 stato socio fondatore delle Giornate del Cinema Muto di Pordenone.\nHa fondato nel 1996 la L. Jeffrey Selznick School of Film Preservation.\n\u00c8 stato direttore del National Film and Sound Archive of Australia dal 2004 al 2008, della Haghefilm Foundation di Amsterdam (2008-2011), ed \u00e8 attualmente Senior Curator del Moving Image Department al George Eastman Museum di Rochester, New York.\nNel 2014 ha curato a Rochester \"The Nitrate Picture Show\", primo festival sulla conservazione del film."}
{"id": "3344062", "revid": "110157", "url": "https://it.wikipedia.org/wiki?curid=3344062", "title": "Huawei U8150", "text": "L'U8150 \u00e8 uno smartphone di tipo candy bar della famiglia IDEOS prodotto dalla cinese Huawei e commercializzato in Italia a partire dalla fine del 2010 inizialmente con il brand Vodafone e in seguito anche da Wind.\nSoftware.\nSistema operativo.\nIl dispositivo supporta il sistema operativo Android 2.2 (Froyo), un sistema di tipo open source sviluppato da Google a partire dal kernel Linux. Il sistema non risulta contaminato da personalizzazioni apportate dagli operatori (fatta eccezione per poche applicazioni Vodafone proprietarie) che commercializzano il dispositivo, e si presenta dunque nella sua forma originale. Sono incluse l'applicazione del market Android, le applicazioni di sistema marchiate Google, e quelle di alcuni social network.\nHuawei ha reso disponibile l'aggiornamento al sistema 2.2.1 per il dispositivo, che tra le altre cose, implementa anche il multitouch per gli schermi prodotti dalla Synaptics. Il dispositivo \u00e8 supportato ufficialmente dalla famosa custom ROM CyanoGenMod 7.2; sono presenti delle ROM basate su Jelly Bean ma al momento nessuna \u00e8 stabile al 100%.\nInterfaccia.\nEssendo il dispositivo non oggetto di alcuna personalizzazione da parte dei marchi commercializzanti, l'interfaccia predefinita \u00e8 quella base che Google preimposta su ogni singolo dispositivo prima di consegnarlo ai rivenditori (\"Vanilla Android\"). L'interfaccia \u00e8 costituita da tre componenti principali:\nRoot.\nCome tutti gli altri dispositivi che montano il sistema operativo Android, il telefono viene venduto con delle \"limitazioni\" impostate da Google a scopo preventivo per garantire l'integrit\u00e0 e la stabilit\u00e0 del sistema. Attraverso specifiche applicazioni \u00e8 possibile praticare il root, attraverso il quale \u00e8 possibile superare le limitazioni impostate di default trasformando l'utente da semplice \"user\" in \"superuser\", acquisendo la qualit\u00e0 di amministratore di sistema potendo operare liberamente su tutti i file di sistema.\nHardware.\nScocca.\nLa scocca del dispositivo \u00e8 quasi interamente in plastica, fatta eccezione per la cover a scorrimento posteriore che custodisce il vano batteria, di gomma. Quest'ultima inoltre \u00e8 disponibile in plastica antigraffio nei colori azzurro, giallo e rosa.\nSensori.\nL'U8150 possiede i seguenti sensori:"}
{"id": "3344071", "revid": "124660749", "url": "https://it.wikipedia.org/wiki?curid=3344071", "title": "Capablanca Memorial", "text": "Il Capablanca Memorial \u00e8 un torneo di scacchi che si svolge dal 1962 a Cuba in onore di Jos\u00e9 Ra\u00fal Capablanca, terzo campione del mondo 1921-1927.\nNacque per iniziativa di Che Guevara che in quegli anni occupava posizioni chiave nel governo cubano (era a capo della Banca Nazionale di Cuba e del Ministero dell'Industria). Nelle prime edizioni, grazie al sostegno diretto del governo, era il torneo di scacchi col pi\u00f9 alto montepremi del mondo.\nIl primo \"Torneo Internacional Capablanca In Memoriam\" si tenne dal 20 aprile al 20 maggio 1962 nell'hotel \"Habana Libre\", situato nel quartiere El Vedado di L'Avana. Vi parteciparono 22 giocatori provenienti da tutto il mondo e fu vinto da Miguel Najdorf (davanti a Le\u016d Paluhae\u016dski, Boris Spasskij, Svetozar Gligori\u0107, Vasilij Smyslov, Borislav Ivkov, ecc.).\nIl torneo del 1965 fu contraddistinto da un episodio particolare. Il Dipartimento di Stato americano, a causa delle tese relazioni diplomatiche con Cuba, viet\u00f2 a tutti i giocatori statunitensi di parteciparvi. Bobby Fischer ricorse all'espediente di giocare le partite via telex dal \"Marshall Chess Club\" di New York. Il figlio di Capablanca, Jos\u00e9 Ra\u00fal Capablanca Junior, collabor\u00f2 con lui riportando le mosse sulle scacchiere a L'Avana. Si classific\u00f2 2\u00b0-4\u00b0 alla pari con Ivkov e Heller, mezzo punto dietro al vincitore Smyslov.\nAlbo d'oro.\nPlurivincitori\u00a0 :"}
{"id": "3344073", "revid": "1573940", "url": "https://it.wikipedia.org/wiki?curid=3344073", "title": "Cesare Facciani", "text": "Professionista dal 1929 al 1933, nel 1928 vinse la medaglia d'oro olimpica nell'inseguimento a squadre assieme a, Giacomo Gaioni, Mario Lusiani e Luigi Tasselli.\nCarriera.\nDa dilettante Facciani vinse la medaglia d'oro nell'inseguimento a squadre ai Giochi della IX Olimpiade di Amsterdam nel 1928, insieme a Giacomo Gaioni, Mario Lusiani e Luigi Tasselli. Passato indipendente, riusc\u00ec a cogliere un successo di tappa al Giro del Piemonte nel 1933, anno in cui partecip\u00f2 anche al Giro d'Italia. Nel 1934 fu costretto a sospende l'attivit\u00e0 a causa di una malattia che lo port\u00f2 alla morte 4 anni dopo.\nMemoria.\nIl comune di Torino gli ha intitolato un'area verde nel quartiere Barriera di Milano in data 28 maggio 2015"}
{"id": "3344074", "revid": "1573940", "url": "https://it.wikipedia.org/wiki?curid=3344074", "title": "Giacomo Gaioni", "text": "Professionista dal 1929 al 1933, nel 1928 vinse la medaglia d'oro olimpica nell'inseguimento a squadre insieme a Cesare Facciani, Mario Lusiani e Luigi Tasselli. Sempre nel 1928 al velodromo di corso Sempione otteneva il record mondiale dell'ora categoria dilettanti."}
{"id": "3344075", "revid": "122831011", "url": "https://it.wikipedia.org/wiki?curid=3344075", "title": "Mario Lusiani", "text": "Professionista tra il 1928 e il 1934, nel 1928 vinse la medaglia d'oro olimpica nell'inseguimento a squadre insieme a Cesare Facciani, Giacomo Gaioni e Luigi Tasselli."}
{"id": "3344077", "revid": "1851848", "url": "https://it.wikipedia.org/wiki?curid=3344077", "title": "Luigi Tasselli", "text": "Professionista tra il 1928 e il 1934, nel 1928 vinse la medaglia d'oro olimpica nell'inseguimento a squadre insieme a Cesare Facciani, Giacomo Gaioni e Mario Lusiani."}
{"id": "3344078", "revid": "591847", "url": "https://it.wikipedia.org/wiki?curid=3344078", "title": "Ruggerio Ferrario", "text": ""}
{"id": "3344079", "revid": "293377", "url": "https://it.wikipedia.org/wiki?curid=3344079", "title": "Nino Borsari", "text": "Professionista dal 1934 al 1936 e nel 1948, fu campione olimpico nell'inseguimento a squadre con Marco Cimatti, Alberto Ghilardi, Paolo Pedretti ai Giochi olimpici di Los Angeles nel 1932.\nDopo essere rimasto bloccato in Australia all'inizio della seconda guerra mondiale, divenne un punto di riferimento della comunit\u00e0 degli immigrati italiani.\nBiografia.\nNato a Villa Motta (frazione di Cavezzo, in provincia di Modena) in una famiglia povera, inizi\u00f2 a lavorare come garzone per una farmacia, utilizzando una bicicletta per le consegne dei medicinali. Un giorno, una squadra di ciclisti professionisti pass\u00f2 per Motta e Borsari li insegu\u00ec, finendo per farsi notare: ricevette cos\u00ec in regalo una bicicletta da corsa.\nAll'et\u00e0 di 19 divenne campione italiano giovanile del mezzofondo e, nel 1932 a Los Angeles, a 21 anni riusc\u00ec a battere con la sua squadra il record olimpico nelle qualificazioni e a vincere la medaglia d'oro, battendo la squadra francese al velodromo \"Rose Bowl\" di Pasadena.\nRitornato a casa, Nino Borsari venne insignito del titolo di Cavaliere e portato in trionfo dai concittadini di Cavezzo, che decisero di costruirgli un velodromo in terra battuta per potersi allenare comodamente: l'impianto, tuttora esistente e con una lunghezza di corda interna di 376,8 metri e curve con pendenza di 40\u00ba, venne costruito da un gruppo di volontari su un terreno dell'amministrazione comunale e terminato alla fine del 1933. L'inaugurazione ufficiale avvenne il 29 aprile 1934 alla presenza di molti campioni.\nNel 1934 divenne professionista e inizi\u00f2 a gareggiare in molte gare su pista, vincendo e guadagnando molti premi. Il 23 giugno dello stesso anno giunse secondo alla Milano-Modena.\nOltre ad essere un brillante ciclista, Borsari era anche un autentico uomo di spettacolo, amato dalle folle. Divenne molto famoso negli Stati Uniti, dove gareggi\u00f2 alla Sei giorni del \"Madison Square Garden\". In una gara a Coney Island (New York) riusc\u00ec a battere Fred Spencer.\nGrazie alla sua fama, venne invitato in Australia nel 1934 per partecipare ad una corsa organizzata per festeggiare il centenario di fondazione dello Stato di Victoria. Essendo uno specialista dello sprint, molti ciclisti credettero che gli sarebbe mancata la resistenza per durare pi\u00f9 del primo giorno di quel tour massacrante di 1.000 miglia, ma vennero smentiti. Infatti, Borsari riusc\u00ec a vincere due sprint cittadini nella terza tappa. Nella sesta tappa, che peraltro era stata allungata di 150 km a seguito dell'interruzione anticipata della tappa del giorno precedente, e che terminava sulla vetta del Monte Hotham sulle Alpi Vittoriane, Borsari non solo tagli\u00f2 il traguardo per primo staccando nettamente qualsiasi altro corridore, ma arriv\u00f2 prima persino dei commissari di gara: per tale motivo venne incoronato come \"Campione delle Alpi Vittoriane\". Borsari riusc\u00ec infine a terminare il tour, chiudendo al quinto posto della classifica generale della \"Centenary Cycling Road Race\".\nNel 1935 vinse il Circuito Emiliano-Lombardo a Reggio Emilia e nel 1936 Borsari partecip\u00f2 al Giro d'Italia 1936, senza risultati di nota.\nOgni inverno veniva invitato a correre in Australia, dove in pochi anni riusc\u00ec a vincere 113 gare su 133. Mentre era in procinto di imbarcarsi al porto di Sydney per tornare in Italia nel 1939, vi fu lo scoppio della seconda guerra mondiale. Per tale motivo, venne bloccato dalle autorit\u00e0 australiane ed internato per alcuni mesi, fino a quando alcuni personaggi sportivi australiani riuscirono a farlo liberare. Secondo altre fonti, invece, non venne internato. Rassegnato ad attendere il termine del conflitto mondiale, si dedic\u00f2 all'unico lavoro che sapeva fare, riparare le biciclette in un sottoscala.\nNel 1940 spos\u00f2 la cantante lirica Fann\u00ec Cest\u00e8r (originaria di Pasiano di Pordenone e morta nel 1988), da cui ebbe due figli, Nino junior e Diana.\nNel 1942, grazie all'aiuto di Hubert Opperman, apr\u00ec una piccola attivit\u00e0 a Melbourne, importando dall'Italia le biciclette prodotte dalla Bianchi, la sua ex squadra. Inizialmente venne messo in guardia riguardo all'uso del suo cognome italiano sull'insegna che avrebbe potuto causare ritorsioni o danneggiamenti (all'epoca l'Australia era in guerra contro l'Italia), ma Borsari ritenne che la gente del posto lo rispettasse sia come sportivo che come persona, consapevole che egli non avesse nulla a che fare con la guerra. Gli affari del \"Borsari Cycles\" di Lygon Street 193 (tuttora esistente) andarono molto bene e nel 1961 venne ampliato.\nCon il passare degli anni, l\"Emporium Borsari\" divenne il centro di riferimento per i nuovi immigrati dall'Italia e Nino Borsari divenne il \"sindaco\" non ufficiale del quartiere italiano di Melbourne e soprannominato il Re di Carlton (\"King of Carlton\").\nNino Borsari sostenne il governo australiano nella promozione del ciclismo, organizzando competizioni e fondando il club ciclistico dello Stato di Victoria. Nel 1948 torn\u00f2 in Europa per le sue ultime gare in pista e vol\u00f2 a Londra per sostenere la candidatura di Melbourne ad ospitare le olimpiadi del 1956; la citt\u00e0 australiana riusc\u00ec poi a vincere l'assegnazione, battendo per un voto Buenos Aires. L'opera di Borsari sullo sport a Melbourne fu di vasta portata, poich\u00e9 divenne un ambasciatore dello sport itinerante, invitando nella citt\u00e0 australiana quasi tutti i campioni olimpici e mondiali di ciclismo italiani per quasi vent'anni. Organizz\u00f2 anche incontri di boxe con campioni di alto livello (tra cui quello che vide la celebre sconfitta di Nino Benvenuti contro Tom Bethea nel marzo 1970), fond\u00f2 la squadra calcistica della Juventus Melbourne (con cui vinse sette campionati dello stato di Victoria) e gioc\u00f2 un ruolo di primo piano nelle corse automobilistiche.\nNel 1962 il presidente della Repubblica Antonio Segni gli confer\u00ec l'onorificenza di Cavaliere dell'Ordine al merito della Repubblica Italiana.\nNel 1967 fu il presidente fondatore della federazione australiana di boxe.\nIl 28 settembre 1975 lo stadio comunale di Cavezzo venne intitolato a Nino Borsari, che per l'occasione ritorn\u00f2 nella sua citt\u00e0 natale per partecipare alla cerimonia (a cui assistettero circa 13.000 persone) e port\u00f2 con s\u00e9 il vicecampione olimpico australiano John Nicholson. Borsari ritorn\u00f2 a Cavezzo per l'ultima volta nel 1983.\nBorsari continu\u00f2 ad andare in bicicletta fino al 1978, quando all'et\u00e0 di 67 anni riport\u00f2 un trauma cranico in un incidente stradale in bicicletta, lungo la strada che percorreva ogni giorno dalla casa di Eaglemont al suo negozio. Ricoverato in coma all'ospedale di Austin, venne dato per spacciato dai medici, ma riusc\u00ec a sopravvivere, per quanto gli ci vollero diversi anni per riprendersi.\nAmmalatosi di cancro, dopo 18 mesi Nino Borsari mor\u00ec all'et\u00e0 di 84 anni."}
{"id": "3344080", "revid": "1573940", "url": "https://it.wikipedia.org/wiki?curid=3344080", "title": "Paolo Pedretti", "text": "Attivo dal 1929 al 1936, nel 1932 a Los Angeles vinse la medaglia d'oro olimpica nell'inseguimento a squadre in quartetto con Marco Cimatti, Nino Borsari e Alberto Ghilardi."}
{"id": "3344081", "revid": "1573940", "url": "https://it.wikipedia.org/wiki?curid=3344081", "title": "Alberto Ghilardi", "text": "Professionista dal 1933 al 1936, nel 1932 vinse la medaglia d'oro olimpica nell'inseguimento a squadre con Marco Cimatti, Nino Borsari e Paolo Pedretti."}
{"id": "3344082", "revid": "1573940", "url": "https://it.wikipedia.org/wiki?curid=3344082", "title": "Loris Campana", "text": "Fu campione olimpico nell'inseguimento a squadre ai Giochi di Helsinki 1952.\nCarriera.\nNei pochi anni di attivit\u00e0, Campana rimase sempre dilettante, ma colse importanti risultati sia ai Giochi olimpici sia ai mondiali, cui partecip\u00f2 quattro volte. Ai Giochi di Helsinki del 1952 vinse il titolo olimpico nell'inseguimento a squadre con Mino De Rossi, Guido Messina e Marino Morettini. Lo stesso anno, ai mondiali di Parigi, si aggiudic\u00f2 la medaglia di bronzo nell'inseguimento individuale, risultato che miglior\u00f2 l'anno successivo a Zurigo con l'argento."}
{"id": "3344084", "revid": "741864", "url": "https://it.wikipedia.org/wiki?curid=3344084", "title": "Mino De Rossi", "text": "Tra i dilettanti fu campione del mondo di inseguimento individuale nel 1951 e campione olimpico nell'inseguimento a squadre ai Giochi di Helsinki 1952 in quartetto con Loris Campana, Guido Messina e Marino Morettini. Fu poi professionista dall'ottobre 1952 al 1967, gareggiando sia su strada che su pista; tra i risultati principali spiccano il terzo posto al Giro di Lombardia 1954 e due successi in Sei giorni."}
{"id": "3344085", "revid": "216401", "url": "https://it.wikipedia.org/wiki?curid=3344085", "title": "Antonio Domenicali", "text": ""}
{"id": "3344087", "revid": "62004", "url": "https://it.wikipedia.org/wiki?curid=3344087", "title": "Valentino Gasparella", "text": "Nel 1956 vinse la medaglia d'oro olimpica nell'inseguimento a squadre con Tonino Domenicali, Leandro Faggin, Virginio Pizzali e Franco Gandini e nel 1960 il bronzo nella velocit\u00e0.\nFu anche per due volte campione del mondo nella velocit\u00e0 tra i dilettanti. Fu poi professionista dal 1960 al 1965."}
{"id": "3344089", "revid": "1573940", "url": "https://it.wikipedia.org/wiki?curid=3344089", "title": "Mario Vallotto", "text": "Professionista dal 1961 al 1962, nel 1960 vinse la medaglia d'oro olimpica nell'inseguimento a squadre."}
{"id": "3344090", "revid": "1354930", "url": "https://it.wikipedia.org/wiki?curid=3344090", "title": "Cencio Mantovani", "text": "Professionista dal 1966 al 1969, nel 1964 vinse la medaglia d'argento olimpica nell'inseguimento a squadre."}
{"id": "3344091", "revid": "591847", "url": "https://it.wikipedia.org/wiki?curid=3344091", "title": "Vincenzo Mantovani", "text": ""}
{"id": "3344092", "revid": "62004", "url": "https://it.wikipedia.org/wiki?curid=3344092", "title": "Carlo Rancati", "text": "Professionista dal 1964 al 1973, fu vicecampione olimpico nell'inseguimento a squadre ai Giochi di ."}
{"id": "3344110", "revid": "62004", "url": "https://it.wikipedia.org/wiki?curid=3344110", "title": "Giorgio Morbiato", "text": "Tra i dilettanti fu medaglia di bronzo nell'inseguimento a squadre ai Giochi di e due volte campione del mondo nell'inseguimento a squadre. Fu poi professionista dal 1972 al 1974."}
{"id": "3344111", "revid": "1573940", "url": "https://it.wikipedia.org/wiki?curid=3344111", "title": "Allotrichoma", "text": "Allotrichoma \u00e8 un genere di insetti della famiglia degli Ephydridae (Diptera: Schizophora).\nDescrizione.\nGli adulti hanno corpo di piccole dimensioni, lungo da poco pi\u00f9 di un millimetro a meno di tre millimetri. Livrea dalle tonalit\u00e0 variabili dal grigio al bruno, con aspetto pruinoso per la fitta tomentosit\u00e0.\nIl capo \u00e8 rivestito da un denso tomento e mostra un leggero grado di dimorfismo sessuale: la faccia dei maschi \u00e8 uniformemente scura, quella delle femmine \u00e8 scura superiormente e pi\u00f9 chiara inferiormente. Le antenne hanno arista con 4-6 peli dorsali. Presenti, per ogni lato, due setole fronto-orbitali; l'anteriore reclinata, la posteriore proclinata. Setole ocellari, verticali e pseudopostocellari presenti e ben sviluppate. Presenti infine due paia di setole facciali inserite ai margini della faccia, presso le parafacce.\nIl torace ha una colorazione scura, interrotta da bande pi\u00f9 chiare lungo le fasce dorso-laterali del mesonoto. Setole acrosticali composte da microtrichi allineati su quattro file, fra cui si evidenziano le due setole prescutellari, pi\u00f9 sviluppate delle altre. Le setole dorsocentrali sono anch'esse costituite da peli di non rilevante sviluppo, ad eccezione di una setola posteriore, ben sviluppata. Le setole intralari sono poco sviluppate e disposte irregolarmente. Sugli scleriti dorso-laterali sono presenti una setola omerale, due notopleurali, una postalare. scutello provvisto di due paia di setole ai margini e di radi peli nella zona centrale. Sulle mesopleure sono presenti due setole sull'anepisterno e due sul katepisterno.\nBiologia.\nSulla biologia di questi ditteri si hanno alcune informazioni in merito al comportamento degli adulti. Questi si nutrono del nettare dei fiori. Le femmine depongono le uova su residui vegetali in decomposizione e su escrementi di animali, fatto che fa presumere che le larve siano saprofaghe.\nFilogenesi e inquadramento tassonomico.\nLa tassonomia del genere \"Allotrichoma\" \u00e8 rimasta incerta per lungo tempo e ancora oggi non \u00e8 del tutto definita nella suddivisione interna. In passato, il genere era classificato nella vecchia sottofamiglia delle Psilopinae all'interno della trib\u00f9 Atissini e si identificava con un gruppo differente dall'estensione attuale, ma incerto nella effettiva posizione di alcune specie, che in letteratura hanno trovato collocazione in \"Allotrichoma\" o nel genere \"Pseudohecamede\". Quest'ultimo era in genere distinto da \"Allotrichoma\", per quanto siano state espresse ipotesi di stretta correlazione fra specie dei due gruppi.\nUna connotazione pi\u00f9 definita si \u00e8 sviluppata fra gli anni settanta e gli anni ottanta, fino alla revisione del sottogenere \"Pseudohecamede\" da parte di Mathis (1991). Nel suo lavoro, Mathis istituisce una nuova trib\u00f9, Hecamedini, sulla base delle relazioni filogenetiche che intercorrono fra i generi \"Elephantinosoma\", \"Eremotrichoma\", \"Diphuia\", \"Hecamede\" e \"Allotrichoma sensu lato\".\nNell'ambito di \"Allotrichoma sensu lato\", Mathis individua tre cladi: \"Allotrichoma sensu stricto\", \"Pseudohecamede\" e, infine il gruppo \"atrilabrae\". I primi due si identificano, in linea di massima, in \"taxa\" trattati al rango di sottogenere. Questa impostazione tassonomica rappresenta la sintesi di revisioni pi\u00f9 o meno formalizzate nel corso del decennio precedente:\nA distanza di vent'anni dalla revisione di Mathis (1991), la sistematica interna del genere \"Allotrichoma\" non \u00e8 del tutto sviluppata. Sulla base delle relazioni filogenetiche definite dall'Autore, il genere dovrebbe suddividersi in tre sottogeneri: \nSecondo l'analisi cladistica risalente al 1991, le relazioni filogenetiche del genere \"Allotrichoma\" si basano sul seguente cladogramma:\nPur in assenza di un'analisi cladistica alternativa, Mathis &amp; Marinoni (2010) ritengono non del tutto soddisfacente il cladogramma del 1991. Secondo gli Autori, infatti, il genere \"Diphuia\" avrebbe una relazione filogenetica pi\u00f9 stretta con \"Hecamede\".\nSpecie e distribuzione.\n\"Allotrichoma\" \u00e8 il genere pi\u00f9 rappresentativo della trib\u00f9 Hecamedini per numero di specie e distribuzione geografica. L'effettivo numero di specie di questo genere \u00e8 indeterminato: a parte la revisione del sottogenere \"Pseudohecamede\", \"Allotrichoma\" non \u00e8 stato interessato da sostanziali revisioni tassonomiche da circa mezzo secolo, ma \u00e8 accertato che esiste un numero imprecisato ma presumibilmente consistente di specie non descritte o non segnalate. La lista dei nomi validi \u00e8 inoltre suscettibile di modifiche a seguito di occasionali sinonimizzazioni.\nSecondo il BioSystematic Database of World Diptera e alcune integrazioni relative a revisioni riportate in letteratura, nel genere sarebbero comprese le seguenti specie (oltre sessanta), con relative distribuzioni geografiche:\nL'elenco include le specie del gruppo \"atrilabrae\" nel sottogenere \"Allotrichoma\". Va per\u00f2 precisato che il clade non si identifica formalmente in un sottogenere distinto in quanto non \u00e8 mai stata effettuata una descrizione tassonomica. Nell'elenco non \u00e8 inoltre riportata la specie \"Allotrichoma pedemontanum\" , ridotto a sinonimo da Zatwarnicki (1981).\nIn Europa sono presenti 11 specie, tutte del sottogenere \"Allotrichoma\": \"A. bezzii\", \"A. bifidum\", \"A. filiforme\", \"A. laterale\", \"A. picenum\", \"A. pseudolaterale\", \"A. quadripectinatum\", \"A. schumanni\", \"A. sicanum\", \"A. strandi\", \"A. tricolor\".\nIn Italia sono segnalate sei specie: \"A. bezzii\", \"A. filiforme\", \"A. laterale\", \"A. picenum\", \"A. schumanni\" e \"A. sicanum\"."}
{"id": "3344115", "revid": "486946", "url": "https://it.wikipedia.org/wiki?curid=3344115", "title": "CFIT", "text": ""}
{"id": "3344118", "revid": "287204", "url": "https://it.wikipedia.org/wiki?curid=3344118", "title": "Rene Quinton", "text": ""}
{"id": "3344119", "revid": "767487", "url": "https://it.wikipedia.org/wiki?curid=3344119", "title": "Gamera contro il mostro Gaos", "text": " \u00e8 un film del 1967 diretto da Noriaki Yuasa.\nTrama.\nLa costruzione di un'autostrada nei pressi del Fuji risveglia il mostro vampiro Gaos, che risiede in una grotta del vulcano. La furia del mostro si scatena, ed interviene Gamera. La tartaruga gigante viene sconfitta e si ritira. Durante uno scontro successivo, Gamera scopre che la luce del Sole \u00e8 letale per il mostro nemico, ma Gaos riesce a fuggire dalla presa di Gamera autoamputandosi una delle zampe con il suo raggio ultrasonico. Gaos \u00e8 in seguito attirato mediante uno stratagemma ad una vasca piena di sangue sintetico, per poter trattenere il mostro fino al sorgere del Sole, ma Gaos riesce nuovamente a scappare finch\u00e9, in un altro scontro con Gamera, non cadr\u00e0 insieme alla tartaruga gigante nel cratere di un vulcano."}
{"id": "3344121", "revid": "628767", "url": "https://it.wikipedia.org/wiki?curid=3344121", "title": "Paytug", "text": "Paytug (in uzbeco Poytug'; in russo \u041f\u0430\u0439\u0442\u0443\u0433, \"Pajtug\") \u00e8 il capoluogo del distretto di Izboskan nella regione di Andijan, in Uzbekistan. Ha una popolazione (calcolata per il 2010) di 27.632 abitanti. La citt\u00e0 si trova nella valle di Fergana, circa 15\u00a0km a nord di Andijan."}
{"id": "3344122", "revid": "6923", "url": "https://it.wikipedia.org/wiki?curid=3344122", "title": "Richard Reitzenstein", "text": "Biografia.\nEgli \u00e8 descritto da Kurt Rudolph come \u201cuno dei pi\u00f9 stimolanti studiosi di gnostica\u201d. Assieme a Wilhelm Bousset fu una delle figure preminenti della \"religionsgeschichtliche Schule\" (Scuola della storia delle religioni).\nIl suo \"Poimandres: Studien zur Griechisch-\u00c4gyptischen und fr\u00fchchristlichen Literatur\" del 1904 uno studio pionieristico di \"Poimandres\" che viene comparato allo \"Shepherd of Hermas\".\nIn collaborazione con l'egittologo Wilhelm Spiegelberg, Richard August Reitzenstein mise assieme un'importante collezione di papiri greci ed egiziani, acquistati durante la spedizione in Egitto del 1898/9."}
{"id": "3344132", "revid": "116371442", "url": "https://it.wikipedia.org/wiki?curid=3344132", "title": "B. R. Ambedkar", "text": "\u00c8 definito anche \"padre della Costituzione Indiana\", perch\u00e9 fu presidente del comitato di redazione della carta costituzionale che disciplina l'Unione indiana.\nSuperando ostacoli sia sociali che economici Ambedkar divenne uno dei primi Dalit in India a raggiungere una educazione superiore. Avendo infine conquistato una laurea in legge e vari dottorati in legge, economia e scienze politiche, sia alla Columbia University che alla London School of Economics, Ambedkar si guadagn\u00f2 una buona reputazione come studioso e giurista che poi sfrutt\u00f2 nelle sue campagne stampa per la promozione dei diritti politici e libert\u00e0 sociali per quelli che allora venivano chiamati \"intoccabili\". \nBiografia.\nLa formazione.\nNato in una famiglia Mahar (considerata quindi appartenente alla casta Dalit), era l'ultimo di quattordici tra fratelli e sorelle. Ambedkar proveniva da una famiglia di tradizione militare, prima nell'esercito privato della Compagnia delle Indie poi nell'esercito dell'India Britannica. Nel 1894 col pensionamento dall'esercito del padre e la morte della madre la famiglia si trasfer\u00ec a Satara e in breve solo cinque tra fratelli e sorelle sopravvissero. Grazie alle istituzioni militari Ambedkar pot\u00e9 studiare e fu il solo della sua famiglia a superare gli esami giungere a iscriversi in un istituto superiore, dove il suo insegnante gli mut\u00f2 il cognome nei registri scolastici dall'originario \"Ambavadekar\" in Ambedkar.&lt;br&gt;\nNel 1898 Ambedkar si trasfer\u00ec quindi a Bombay divenendo studente al Government High School. Nel 1907 si iscrisse alla \"University of Bombay\" divenendo il primo studente universitario fuoricasta di tutta l'India, presentandosi con una biografia del Buddha col docente Krishnaji Arjun Keluskar. Ricevette una borsa di studio, 25 rupie mensili, da parte di Sayaji Rao Gaekwad III, mah\u0101r\u0101ja di Baroda. Si spos\u00f2 con un matrimonio imposto, secondo costume hindu, con Ramabai, di nove anni.&lt;br&gt;\nLaureatosi in economia e scienze politiche nel 1912, divenne padre di Yashwant e, nel 1913, rimase orfano anche di padre.&lt;br&gt;\nNel 1913, con una borsa di studio di 11,5 sterline mensili, si iscrisse a un triennio di dottorato alla Columbia University di New York. Presentatosi con una tesi \"Ancient Indian Commerce\", complet\u00f2 gli studi di economia nel 1916 con la tesi \"National Dividend of India-A Historic and Analytical Study\". Nello stesso anno si trasfer\u00ec a Londra dove si iscrisse ai corsi di diritto al Gray's Inn e ai corsi di economia alla London School of Economics and Political Science.&lt;br&gt;\nNel 1917, con la fine della borsa di studio, fu costretto a tornare in India, ma i suoi libri - inviati su un battello a vapore - furono affondati da un sottomarino tedesco. &lt;br&gt;\nNel 1920 a Bombay inizi\u00f2 la pubblicazione della rivista \"Mooknayak\", critica del sistema sociale castale hindu. A Kolhapur, dopo un suo discorso contro la discriminazione castale, Shahu V, il mah\u0101r\u0101ja locale, lo defin\u00ec il \"futuro \"leader\" nazionale\" e, dopo aver pranzato con Ambedkar - lasciando la societ\u00e0 ortodossa completamente scioccata - gli garant\u00ec un aiuto economico per proseguire gli studi interrotti a Londra. Con le lauree conseguite nel 1922 inizi\u00f2 la sua pratica forense, vincendo cause celebri in difesa di non-bramini contro bramini.\nLa Costituzione Indiana.\nIn seguito al conseguimento dell'Indipendenza, il 15 agosto 1947, il nuovo governo indiano invit\u00f2 Ambedkar ad assumere l'incarico di ministro di giustizia, ruolo che accett\u00f2. Il 29 agosto Ambedkar fu nominato dall'assemblea parlamentare Presidente del Comitato per la stesura della Costituzione. Ambedkar, sebbene abbia seguito modelli occidentali per la stesura della costituzione, aveva anche studiato estesamente le pratiche buddhiste del Sangha e le regole di gestione democratica tradizionali, che includevano le votazioni, le regole di precedenza e di ordine dei dibattiti e l'impiego di comitati e ordini del giorno. Il Sangha a sua volta si era basato sulle regole delle antiche repubbliche tribali indiane, quali quelle dei Shakya e dei Lichchavi.\nGranville Austin descrisse la Costituzione indiana scritta da Ambedkar come \"un documento principalmente sociale\".\nIl testo garantiva costituzionalmente protezione per un ampio spettro di libert\u00e0 civili sia individuali, come la libert\u00e0 religiosa, sia nei confronti dei gruppi sociali, con l'abolizione dell'\"intoccabilit\u00e0\" e di tutte le forme di discriminazione. Ambedkar riusc\u00ec a far accettare all'Assemblea Parlamentare il nuovo sistema di riserve per le cariche pubbliche, per i posti di lavoro statali, per le scuole e per le universit\u00e0, a favore degli appartenenti alle \"scheduled castes and tribes\". Questo sistema, affine al sistema statunitense dell\"'affirmative action\", lo precedette di oltre un decennio. &lt;br&gt;\nLa costituzione fu formalmente adottata il 6 novembre 1949 dall'Assemblea Parlamentare costituente.&lt;br&gt;\nAmbedkar spinse per dare alle donne ampi diritti sociali ed economici. Ma la sua proposta di legge, la \"Hindu Code Bill\", che avrebbe garantito diritti eguali alle donne nelle leggi sull'eredit\u00e0, matrimonio e patrimonio, sebbene sostenuta dal primo ministro Nehru, incontr\u00f2 le critiche di gran parte del Parlamento e fu bloccata. In seguito a questa opposizione Ambedkar si dimise da ministro nel 1951.&lt;br&gt;\nNel 1952 Ambedkar fu sconfitto alle elezioni per un posto nella Camera Bassa del Parlamento, la \"Lok Sabha\". Nel marzo 1952 fu nominato membro della Camera Alta, \"Rajya Sabha\", posizione che occup\u00f2 fino alla sua morte.\nLa conversione al Buddhismo.\nStudiando antropologia Ambedkar scopr\u00ec che i Mahar, di cui era membro per origini familiari, erano in origine di religione Buddhista. Avendo rifiutato di abbandonare le pratiche buddhiste, i Mahar furono estromessi dai villaggi del Maharashtra e infine trasformati in \"fuoricasta\". Su questo argomento scrisse un saggio intitolato \"Who were the Shudras?\" \nAmbedkar studi\u00f2 Buddhismo per tutta la sua vita, ma solo attorno agli anni cinquanta si dedic\u00f2 esclusivamente a questo tema, con viaggi nello Sri Lanka (allora Ceylon) in cui frequent\u00f2 sia studiosi di buddhismo che monaci. Durante la consacrazione di un nuovo vihara nei pressi di Pune Ambedkar annunci\u00f2 che avrebbe scritto un libro sul Buddhismo e quindi avrebbe fatto una conversione formale pubblica al Buddhismo stesso. Nel 1954 Ambedkar visit\u00f2 due volte la Birmania: il secondo viaggio fu in occasione della terza conferenza della \"World Fellowship of Buddhists\" a Rangoon durante il Vesak, in occasione del \u00b0 anniversario dell'illuminazione del Buddha. In quella occasione ebbe modo di conoscere Lokan\u0101tha Thera, monaco di spicco e uno dei grandi organizzatori dell'evento, di origini italiane. Nel 1955, fond\u00f2 la \"Bharatiya Bauddha Mahasabha\", la Buddhist Society of India.\nDopo vari incontri con il monaco Sri Lankese Hammalawa Saddhatissa, Ambedkar organizz\u00f2 una cerimonia pubblica formale per la sua conversione e di quanti lo sostenevano. Nel 1956 complet\u00f2 la sua ultima opera \"The Buddha and His Dhamma\" che fu pubblicata postuma nello stesso anno. Fu quindi organizzata la cerimonia a Nagpur il 14 ottobre 1956. Sia Ambedkar che i circa convenuti celebrarono la tradizionale presa di rifugio nei Tre Gioielli e nei cinque precetti di fronte a un bhikkhu. In questo modo Ambedkar e i presenti divennero buddhisti a tutti gli effetti. Ambedkar prescrisse inoltre, per s\u00e9 e i convertiti, un'ulteriore lista di 22 Voti. Quindi si diresse a Kathmandu nel Nepal per partecipare alla quarta \"World Buddhist Conference\". Meno di due mesi dopo, Ambedkar mor\u00ec a Nuova Delhi.\nI suoi ultimi lavori, \"The Buddha or Karl Marx\" e \"Revolution and counter-revolution in ancient India\", a causa della sua scomparsa rimasero incompiuti.\nFama successiva.\nAmbedkar pass\u00f2 tutta la sua vita a lottare contro le discriminazioni sociali, e in particolare contro il sistema \"Chaturvarna\" \u2014 la quadripartizione storica della societ\u00e0 Hindu in quattro \"Varna\" \u2014 e contro il sistema castale nella sua applicazione reale. \nDopo che si convert\u00ec al Buddhismo, fu per mezzo della sua opera e predicazione che centinaia di migliaia di fuoricasta indiani si convertirono al Buddhismo Therav\u0101da. Ad Ambedkar fu assegnato, postumo nel 1990, il premio Bharat Ratna, la pi\u00f9 alta onorificenza indiana.\nSebbene non lo abbia mai personalmente affermato, viene da molti buddhisti indiani considerato un Bodhisattva."}
{"id": "3344134", "revid": "767487", "url": "https://it.wikipedia.org/wiki?curid=3344134", "title": "Tycho Mommsen", "text": "Biografia.\nEra figlio del pastore Jens Mommsen e di Sophie Elisabeth Krumbhaar e fratello minore dello storico e premio Nobel Theodor Mommsen. Nel 1821 si trasfer\u00ec con la famiglia a Bad Oldesloe, e nel 1834 i fratelli furono al \"Christianeum\" ad Altona.\nDi qui si rec\u00f2, per studiare filologia, presso l'Universit\u00e0 di Kiel, dove conobbe, nel 1839, il poeta Theodor Storm e successivamente pubblic\u00f2, con lui e suo fratello Theodor (1843), il libro \"Liederbuch dreier Freunde\" (\"Canto di tre amici\").\nDopo il suo matrimonio con Franziska de Boor (1824-1902), nel mese di aprile 1849, divenne insegnante presso il ginnasio di Husum. Nel 1850 fu costretto a lasciare Husum, per motivi politici, e si trasfer\u00ec ad Altona. A Pasqua del 1851 divenne insegnante al liceo di Eisenach.\nDopo aver prestato servizio come rettore della scuola pubblica a Oldenburg, fu direttore, nel periodo 1864-1886, del liceo di Francoforte sul Meno. Mor\u00ec il 3 dicembre 1900 a Francoforte, e le sue spoglie furono inumate nel cimitero principale di quella citt\u00e0."}
{"id": "3344140", "revid": "2153076", "url": "https://it.wikipedia.org/wiki?curid=3344140", "title": "Unplugged ...and Seated", "text": "Unplugged ...and Seated \u00e8 il secondo album live di Rod Stewart, registrato negli studi di MTV e pubblicato nel 1993 dalla Warner Bros.\n\u00c8 stato ristampato nel 2009 in versione \"Collector's Edition\" con un DVD aggiuntivo e due bonus track.\nTracce.\nBonus track versione Collector's Edition 2009"}
{"id": "3344141", "revid": "628767", "url": "https://it.wikipedia.org/wiki?curid=3344141", "title": "Xonobod", "text": "Xonobod (in russo \u0425\u0430\u043d\u0430\u0431\u0430\u0434, \"Chanabad\") \u00e8 una citt\u00e0 del distretto di Kurgontepa nella regione di Andijan, in Uzbekistan. Ha una popolazione (calcolata per il 2009) di 34.774 abitanti. La citt\u00e0 si trova nella valle di Fergana, sulla riva destra del fiume Kara Darya (\"Qaradaryo\"), nell'estrema parte orientale della regione, al confine con il Kirghizistan. \nXonobod si chiamava precedentemente Karabagisch, Sowjetabad (dal 1972 al 1991) e Chanabadski. Si trova sull'importante strada di collegamento M41 che attraversa il Kirghizistan e il Tagikistan. Un tempo era un villaggio sulla Via della seta."}
{"id": "3344146", "revid": "203463", "url": "https://it.wikipedia.org/wiki?curid=3344146", "title": "Memorial Capablanca", "text": ""}
{"id": "3344151", "revid": "628767", "url": "https://it.wikipedia.org/wiki?curid=3344151", "title": "Khodjaobod", "text": "Khodjaobod (in uzbeco Xo'jaobod; in russo \u0425\u043e\u0434\u0436\u0430\u0430\u0431\u0430\u0434, \"Chod\u017eaabad\"), anche Hocaobod, \u00e8 il capoluogo del distretto di Khodjaobod nella regione di Andijan, in Uzbekistan. Ha una popolazione (calcolata per il 2010) di 18.231 abitanti. La citt\u00e0 si trova nella valle di Fergana sulla via di collegamento A373 che conduce verso il Kirghizistan e si trova a met\u00e0 strada tra Andijan e Osh. "}
{"id": "3344171", "revid": "767487", "url": "https://it.wikipedia.org/wiki?curid=3344171", "title": "Journal of The Franklin Institute", "text": "Il Journal of The Franklin Institute \u00e8 una rivista scientifica statunitense, afferente al Franklin Institute ed \u00e8 una delle pi\u00f9 antiche riviste ancora in vita. Fu fondata nel 1826 e si occupava di brevetti ottenuti negli USA e di svariati argomenti scientifici, ad oggi si occupa principalmente di matematica applicata."}
{"id": "3344178", "revid": "292162", "url": "https://it.wikipedia.org/wiki?curid=3344178", "title": "Liber hymnorum", "text": "Il Liber hymnorum, o semplicemente Hymni, \u00e8 un'opera di Ilario di Poitiers, dottore della Chiesa, di cui rimangono solamente 140 versi di 3 inni incompleti.\nIlario fu il primo autore latino di cui \u00e8 nota una produzione innografica, sebbene i suoi inni, composti per acculturare dottrinalmente i fedeli, furono presto soppiantati dagli \"hymni\" di Ambrogio da Milano."}
{"id": "3344187", "revid": "292162", "url": "https://it.wikipedia.org/wiki?curid=3344187", "title": "Hymni (Ilario di Poitiers)", "text": ""}
{"id": "3344189", "revid": "292162", "url": "https://it.wikipedia.org/wiki?curid=3344189", "title": "Commentarius in Matthaeum", "text": ""}
{"id": "3344191", "revid": "307923", "url": "https://it.wikipedia.org/wiki?curid=3344191", "title": "Maiolo (disambigua)", "text": ""}
{"id": "3344192", "revid": "834", "url": "https://it.wikipedia.org/wiki?curid=3344192", "title": "Lestat", "text": ""}
{"id": "3344194", "revid": "84184", "url": "https://it.wikipedia.org/wiki?curid=3344194", "title": "Ermogene di Priene", "text": "Biografia.\nForse originario di Priene, Ermogene fu attivo tra la fine del III secolo e l'inizio del II secolo a.C. in Asia Minore. Fu anche un teorico dell'architettura e i suoi scritti, andati perduti, esercitarono un notevole influsso su Vitruvio.\nOpere.\nLe sue opere principali sono il tempio di Dioniso a Teo e i templi di Zeus Sosipoli e di Artemide Leucofriene a Magnesia al Meandro; quest'ultimo, costruito fra il 220 e il 206 a.C., rappresenta l'opera pi\u00f9 significativa di Ermogene. \nDi ordine ionico, ha otto colonne sulla fronte (ottastilo) e quindici sui lati lunghi, fregio scultoreo raffigurante un'amazzonomachia e grondaie leonine; gli ampi spazi della peristasi con stretti intercolumni conferiscono all'edificio snellezza, ariosit\u00e0 e l'aspetto scenografico tipico del gusto ellenistico."}
{"id": "3344195", "revid": "1305772", "url": "https://it.wikipedia.org/wiki?curid=3344195", "title": "Lethe", "text": ""}
{"id": "3344196", "revid": "292162", "url": "https://it.wikipedia.org/wiki?curid=3344196", "title": "De Trinitate (Ilario di Poitiers)", "text": "De Trinitate, noto anche come De fide o Adversus Arianos libri, \u00e8 un'opera di Ilario di Poitiers, dottore della Chiesa, scritta tra il 357 e il 360; appartiene al gruppo delle sue opere dogmatiche.\nL'opera, divisa in 12 libri, \u00e8 ritenuta il pi\u00f9 profondo trattato teologico latino del IV secolo, inferiore soltanto all'omonimo trattato di Agostino d'Ippona. La sua opera fu la prima sintesi occidentale della dottrina trinitaria."}
{"id": "3344197", "revid": "834", "url": "https://it.wikipedia.org/wiki?curid=3344197", "title": "Lettiga (antica Roma)", "text": ""}
{"id": "3344198", "revid": "124604006", "url": "https://it.wikipedia.org/wiki?curid=3344198", "title": "Eduard Norden", "text": "Biografia.\nEduard Norden proveniva da una famiglia ebrea e suo padre, Carl Joseph Norden, era un medico. Poco prima della laurea, si convert\u00ec al protestantesimo e successivamente studi\u00f2 filologia classica (1886-1890). Trascorse due semestri a Berlino, dove venne in contatto con Hermann Diels, Theodor Mommsen, Carl Robert ed Eduard Zeller. Si trasfer\u00ec poi all'Universit\u00e0 di Bonn. Qui impression\u00f2 il suo maestro Hermann Usener e soprattutto il latinista Franz B\u00fccheler. Consegu\u00ec il dottorato nel 1891 e divenne immediatamente assistente di Georg Kaibel a Strasburgo. Appena un anno dopo la laurea ebbe l'abilitazione con una tesi su \"Beitr\u00e4ge zur Geschichte der griechischen Philosophie\" (\"Contributi alla storia della filosofia greca.\") La sua carriera si svilupp\u00f2 molto velocemente e nel 1893 fu nominato professore associato a Greifswald e infine nel 1895 nominato da Guglielmo II professore ordinario.\nNel suo libro pubblicato nel 1898, \"Antike Kunstprosa\" (\"la Prosa d'arte antica\") mostr\u00f2 un particolare interesse per la retorica e per l'uso di elementi retorici nella prosa di autori greci e latini. Nel 1899 fu a Breslavia collega di Franz Skutsch. Lavor\u00f2 intensamente all'Eneide di Virgilio e nel 1903 realizz\u00f2 un commento molto apprezzato al libro VI, \"Vergils Aeneis VI, \"tuttora considerato uno dei migliori mai scritti sul poeta mantovano, e ancora oggi ristampato (ultima ed.2019) che dimostrava il suo interesse sugli studi religiosi (il VI \u00e8 il libro della discesa di Enea agli Inferi).\nGiunto nel 1906 a Berlino - diversamente da quanto sosteneva Ulrich von Wilamowitz-Moellendorff - disse che non era necessaria la conoscenza della topografia della Grecia per essere un grecista. Dopo la nomina come successore di Adolf Kirchhoff rimase titolare di quella cattedra fino al suo ritiro nel 1935.\nNel 1912, su proposta di Wilamowitz-Moellendorff venne inserito fra i membri effettivi della \"Reale Accademia delle Scienze di Prussia\" al posto di Johannes Vahlen. In Accademia fu responsabile del \"Thesaurus Linguae Latinae\". Succedette poi a Wilamowitz-Moellendorff nel \"Consiglio dell'Istituto archeologico tedesco\". Nel 1928 venne nominato rettore dell'Universit\u00e0 di Berlino.\nLa presa del potere da parte di Hitler peggior\u00f2 sensibilmente la posizione di Norden molto rapidamente, pur essendo egli almeno all'inizio un seguace di Hitler. A seguito della emanazione delle leggi razziali, venne estromesso da tutti i comitati a cui apparteneva. Tra le altre cose, fu espulso nel 1934 dal \"Comitato esecutivo dell'Istituto Archeologico tedesco\". Gi\u00e0 nel mese di febbraio gli venne tolta la cattedra che venne affidata a Johannes Stroux. A met\u00e0 ottobre 1938 dovette lasciare anche l'Accademia Prussiana delle Scienze. Dopo la \"Notte dei cristalli\" non aveva pi\u00f9 alcun futuro in Germania. Dopo il \"Decreto sulla espiazione della nazionalit\u00e0 ebraica\" dovette vendere la sua biblioteca per far fronte alle richieste del regime. Il 30 novembre 1938 chiese di partire per la Svizzera e nel gennaio del 1939 vendette la sua casa di Berlino. Poche settimane prima dell'inizio della seconda guerra mondiale, il 5 luglio emigr\u00f2 in Svizzera con la moglie. L\u00ec pubblic\u00f2 il suo ultimo lavoro, \"Priesterb\u00fccher\", che apparve a Lund. Egli mor\u00ec poi a Zurigo nel 1941."}
{"id": "3344199", "revid": "834", "url": "https://it.wikipedia.org/wiki?curid=3344199", "title": "Leubnitz (Vogtland)", "text": ""}
{"id": "3344202", "revid": "1305772", "url": "https://it.wikipedia.org/wiki?curid=3344202", "title": "Lezione di musica", "text": ""}
{"id": "3344203", "revid": "1494169", "url": "https://it.wikipedia.org/wiki?curid=3344203", "title": "De Trinitate", "text": ""}
{"id": "3344205", "revid": "709565", "url": "https://it.wikipedia.org/wiki?curid=3344205", "title": "Armand (personaggio letterario)", "text": "Armand \u00e8 un personaggio immaginario della saga delle \"Cronache dei vampiri\" di Anne Rice. Appare per la prima volta sin dal primo libro della saga, \"Intervista col vampiro\", come uno dei maggiori personaggi di supporto, per poi ricomparire in quasi tutti gli altri romanzi successivi; alla storia di questo personaggio viene inoltre dedicato un intero libro: \"Armand il vampiro\".\nVicende di Armand.\nLa maggior parte delle sue vicende, pur gi\u00e0 anticipate in diversi altri dei libri della saga, vengono narrate nei dettagli nel libro \"Armand il vampiro\".\nArmand, inizialmente chiamato Andrei, era un giovane novizio in un monastero di Kiev, che venne rapito come schiavo da alcuni predoni Tatari; data la sua straordinaria bellezza venne indirizzato al mercato di Costantinopoli e poi venduto per essere destinato ad un bordello di Venezia; laggi\u00f9, dove si stava lasciando morire per la sua triste condizione, Armand venne salvato dal grande artista Marius (in realt\u00e0 un vampiro millenario), che lo adott\u00f2 come apprendista, ribattezzandolo Amadeo, per il suo aspetto angelico e l'amore dimostrato nei confronti di Dio.\nA Venezia Marius aveva acquistato un palazzo dove viveva una vita lussuosa e stravagante, e dove, per pura passione, aveva anche iniziato l'attivit\u00e0 di pittore rinascimentale; inoltre, nel palazzo ospitava molti giovani ragazzi, che aveva fatto diventare suoi apprendisti (Marius provvedeva alla loro istruzione, ai loro bisogni in fatto di cibo e vestiti e a trovar loro un lavoro prestigioso, una volta raggiunta l'et\u00e0 adulta).\nIn quell'ambiente sereno Amadeo riusc\u00ec in breve tempo a risollevarsi dalla sua condizione di prostrazione ed anche a fare amicizia con gli altri ragazzi. Inoltre, vivendo a cos\u00ec stretto contatto, il rapporto fra Marius ed Amadeo si fece pi\u00f9 stretto, fino a sfociare in una vera e propria relazione amorosa (anche se non consumata carnalmente a causa della diversa natura dei due: l'uno un vampiro e l'altro un giovane mortale). Perci\u00f2 Amadeo dormiva nel letto di Marius, aveva diritto a numerosi privilegi rispetto agli altri ragazzi ed in poco tempo divent\u00f2 per loro una sorta di capo. Quando Amadeo raggiunse i 15 anni, Marius inizi\u00f2 ad occuparsi della sua educazione sessuale, inviandolo a passare diversi giorni in bordelli lussuosi, in compagnia sia femminile sia maschile, per fargli gustare il piacere e studiare le differenze nell'avere un rapporto sessuale con una donna o con un uomo.\nQuando Marius fu costretto a svelare la sua vera natura di vampiro al ragazzo, Amadeo inizi\u00f2 a richiedere con insistenza di essere trasformato a sua volta. Marius al contrario preferiva essere certo che Amadeo capisse in profondit\u00e0 cosa volesse dire essere un vampiro immortale in ogni sfacettatura, e per questo gli permise di osservarlo mentre andava a caccia del sangue degli uomini. Marius insistette sul fatto di nutrirsi solo di criminali e, come esempio, uccise un gruppo di uomini che ricattava una loro amica, Bianca Solderini, una nobildonna fiorentina, rifugiata a Venezia e che era conosciuta per gli interessanti incontri culturali che si svolgevano nel suo salotto (a cui ogni tanto prendeva parte anche Marius).\nAmadeo, infuriato con Marius che continuava a negargli il Dono oscuro, inizi\u00f2 perci\u00f2 a frequentare Lord Harlech, un nobiluomo inglese che fin\u00ec per innamorarsi di lui. Amadeo non ricambiava il sentimento e per questo motivo un giorno l'inglese irruppe nella villa di Marius uccidendo due ragazzi e sfidando Amadeo a duello. Amadeo uccise Lord Harlech, ma rimase ferito al volto da una spada avvelenata. Le condizioni del ragazzo si aggravarono ed in pochi giorni fu colto da febbre alta e deliri. Marius era all'oscuro di tutto, in quanto lontano per accudire Coloro-che-devono-essere-conservati, e quando torn\u00f2 trov\u00f2 Amadeo in punto di morte. Fu in questo momento drammatico che si decise a trasformarlo in vampiro, pur di non perderlo per sempre.\nMarius si occup\u00f2 di formare il giovane, sia come vampiro che come artista, non gli permise di abbandonare l'arte e gli mise a disposizione una bara negli stessi sotterranei segreti dove custodiva la sua. La trasformazione per Amadeo fu abbastanza semplice, l'unico cambiamento sconvolgente fu il continuo ritornare della sua mente ai tempi della sua infanzia ed alla sua contemplazione del divino nel monastero. Perci\u00f2 riusc\u00ec a convincere Marius ad accompagnarlo in patria, dove ritrov\u00f2 la sua scuola e la sua casa. Incontr\u00f2 anche i suoi genitori, che lo credevano morto (essendo un vampiro l'apparenza \u00e8 quello di un essere vivo, anche se il suo cuore non batte), ma li lasci\u00f2 subito dopo consegnando loro soldi e gioielli, perch\u00e9 potessero vivere una vita serena.\nRitornati a Venezia la vita di Amadeo sub\u00ec per\u00f2 un cambiamento profondo e traumatico: una notte il vampiro Santino e la sua congrega, i \"Figli della notte\", attaccarono il palazzo di Marius. Questi vampiri relativamente pi\u00f9 giovani non riconoscevano il diritto all'esistenza di Marius e degli altri \"Figli dei millenni\" ed il loro stile di vita, cos\u00ec diverso dal loro credo notturno ed infernale. Nel corso della lotta Marius stesso fu dato alle fiamme, mentre il palazzo bruciava e tutti i ragazzi vennero rapiti. Amadeo fu l'unico a sopravvivere, tutti gli altri furono bruciati vivi o, peggio, furono dati in pasto proprio ad Amadeo, dopo giorni di prigionia e di digiuno forzato. Santino fece questo in maniera crudele e studiata per educare Amadeo alle regole della sua congrega ed estirpare in lui ogni altro insegnamento di Marius. Il lavaggio del cervello fu tale che Amadeo divenne uno dei pi\u00f9 fervidi e migliori seguaci di Santino, tanto da essere pronto per venire inviato in altri luoghi a far rispettare il loro credo tenebroso.\nInfine Amadeo si trasfer\u00ec a Parigi, dove cambi\u00f2 nuovamente il suo nome in Armand e prese la guida dei vampiri della citt\u00e0, presso il Cimitero degli innocenti e dove Lestat de Lioncourt e poi Louis de Pointe du Lac lo avrebbero conosciuto molti secoli dopo. Armand fornisce a David la sua versione su molti fatti narrati da Louis nei romanzi precedenti, in special modo la fine del Teatro dei vampiri e il tempo che loro due passarono assieme. Parla anche dei sentimenti che lui prova verso tutti gli altri vampiri citati negli altri romanzi e nomina ancora Bianca, la nobildonna di Venezia, trasformata anch'essa in vampiro da Marius e che lui \u00e8 riuscito a rivedere di sfuggita nel XVIII secolo (in \"Il vampiro Marius\" abbiamo la conferma che l'anziano vampiro trasform\u00f2 la ragazza affinch\u00e9 lo curasse dalle bruciature riportate durante l'attacco di Santino).\nNell'ultima parte del libro a lui dedicato, Armand racconta cosa gli \u00e8 successo dopo la fine del romanzo \"Memnoch il diavolo\". Sconvolto dalle rivelazioni di Lestat sul mondo ultraterreno, Armand si \u00e8 esposto alla luce del sole per poter finalmente morire ed avere il contatto con Dio, che la sua immortalit\u00e0 vampiresca gli nega. Ma pur incendiatosi completamente, Armand non \u00e8 morto, per ragioni anche a lui sconosciute (ma dai romanzi precedenti si apprende che \u00e8 abbastanza anziano ed ha bevuto a sufficienza il potente sangue degli antichi, cos\u00ec da poter riuscire a sopravvivere ai raggi solari). Ricoperto di fortissime ustioni, \u00e8 caduto su un tetto in un luogo riparato dalla luce, dove \u00e8 rimasto per molti giorni, ferito e incapace di compiere qualsiasi movimento.\nMentre si trovava in quello stato Armand intrecci\u00f2 un contatto mentale con due ragazzi che vivevano nell'appartamento vicino: Benji e Sybelle. Il contatto fra loro era tenuto assieme dal continuo suono del pianoforte di Sybelle. Pi\u00f9 le sue condizioni miglioravano pi\u00f9 il contatto diventava forte e alla fine Armand riusc\u00ec a condurre i ragazzi nel suo rifugio. I due all'inizio lo scambiarono per un angelo e quando Armand gli rivel\u00f2 di essere un vampiro, non ci fu nessuno stupore da parte loro. In quel periodo furono i ragazzi a procuragli il sangue, dato che lui era ancora troppo debole per riuscire a cacciare.\nI due ragazzi erano diventati come i suoi figli, avevano una relazione simile a quella che era esistita fra lui e Marius secoli prima. Armand decise di non portarli con s\u00e9 durante la visita a Lestat, affidandoli a Marius affinch\u00e9 nessuno facesse loro del male; ma quando raggiunse l'anziano nella sua casa, scopr\u00ec che proprio lui aveva trasformato Benji e Sybelle in due vampiri. Armand era furioso, ma Marius gli spieg\u00f2 che aveva deciso di dare lui il Dono oscuro ai ragazzi in modo che la rabbia, che inevitabilmente nasce nei vampiri nei confronti del loro creatore, ricadesse su di lui e non su Armand, che poteva cos\u00ec continuare ad essere il loro \"angelo\"."}
{"id": "3344206", "revid": "292162", "url": "https://it.wikipedia.org/wiki?curid=3344206", "title": "De fide (Ilario di Poitiers)", "text": ""}
{"id": "3344207", "revid": "292162", "url": "https://it.wikipedia.org/wiki?curid=3344207", "title": "Adversus Arrianos libri", "text": ""}
{"id": "3344208", "revid": "2153076", "url": "https://it.wikipedia.org/wiki?curid=3344208", "title": "I'm Your Man (Leonard Cohen)", "text": "I'm Your Man \u00e8 l'ottavo album in studio di Leonard Cohen.\nDescrizione.\nIn un contesto di tastiere e ritmi propulsivi, Cohen osserva il panorama globale, con un preciso e inflessibile occhio: l'apertura di \"First We Take Manhattan\" \u00e8 Il brano \"Everybody Knows\" \u00e8 un catalogo cinico di come si pu\u00f2 scavare nell'amore distruggendolo.\nLa canzone Everybody Knows \u00e8 stata una delle prime canzoni scritte in collaborazione con Sharon Robinson, la quale diventer\u00e0 un'assidua collaboratrice nelle successive produzioni. Specialmente nell'album \"Ten New Songs\", Robinson sar\u00e0 coproduttrice di tutte le canzoni dell'album.\nTom Waits ha dichiarato che \"I'm Your Man\" \u00e8 uno dei suoi album preferiti.\nNick Cave ha cantato il brano \"I'm Your Man\" nell' dedicato a Leonard Cohen.\nTracce.\nTutte le canzoni sono state scritte da Leonard Cohen, alcune delle quali in collaborazione con altri artisti:\nLato A\nLato B"}
{"id": "3344213", "revid": "1216132", "url": "https://it.wikipedia.org/wiki?curid=3344213", "title": "De Synodis", "text": "De Synodis, noto anche come De Synodis seu de fide orientalium, \u00e8 un'opera di Ilario di Poitiers, dottore della Chiesa, scritta all'inizio del 359 in preparazione dei concili di Rimini e Seleucia; appartiene al gruppo delle sue opere dogmatiche.\nL'opera, indirizzata ai vescovi della Gallia, della Germania e della Britannia, contiene importanti formule sinodali."}
{"id": "3344220", "revid": "292162", "url": "https://it.wikipedia.org/wiki?curid=3344220", "title": "De Synodis seu de fide orientalium", "text": ""}
{"id": "3344221", "revid": "292162", "url": "https://it.wikipedia.org/wiki?curid=3344221", "title": "De synodis", "text": ""}
{"id": "3344223", "revid": "628767", "url": "https://it.wikipedia.org/wiki?curid=3344223", "title": "Bogot", "text": "Bogot (uzbeko: Bog\u2018ot, russo \u0411\u0430\u0433\u0430\u0442) \u00e8 una citt\u00e0 dell'Uzbekistan. \u00c8 il capoluogo del distretto di Bogot della regione di Xorazm (Khorezm). La citt\u00e0 si trova 30\u00a0km a sud-est di Urgench."}
{"id": "3344233", "revid": "2036605", "url": "https://it.wikipedia.org/wiki?curid=3344233", "title": "Liber adversus Valentem et Ursacium", "text": "Il Liber adversus Valentem et Ursacium \u00e8 un'opera di Ilario di Poitiers, dottore della Chiesa, scritta dopo il concilio di Beziers del 356; appartiene al gruppo delle sue opere storiche.\nL'opera \u00e8 rivolta contro i vescovi Valente di Mursa ed Ursacio di Singiduno, esponenti di spicco dell'Arianesimo."}
{"id": "3344238", "revid": "292162", "url": "https://it.wikipedia.org/wiki?curid=3344238", "title": "De fide contra Arianos", "text": ""}
{"id": "3344239", "revid": "1714743", "url": "https://it.wikipedia.org/wiki?curid=3344239", "title": "Adelaide d'Aquitania", "text": "Origine.\nAdelaide era figlia di Guglielmo III di Aquitania, detto Guglielmo Testa di Stoppa della dinastia dei Ramnulfidi, conte di Poitiers, conte di Alvernia e duca d'Aquitania, e di Adele di Normandia, figlia del duca Rollone.\nBiografia.\nNel 968 fu data in sposa a Ugo Capeto, duca dei Franchi.\nNel giugno del 987, dopo la morte di Luigi V il Fannullone, ultimo re della dinastia carolingia, l'assemblea dei grandi nobili del regno si riun\u00ec a Senlis e proclam\u00f2 come nuovo re Ugo Capeto. Adelaide divenne regina di Francia e fu accanto al marito quando il 3 luglio seguente venne unto e incoronato a Reims, dall'arcivescovo Adalberone. Ugo e Adelaide furono i fondatori della dinastia capetingia, che regn\u00f2 in Francia in linea diretta sino al 1328 (morte di Carlo il Bello) e attraverso i rami cadetti fino alla rivoluzione del 1848 (deposizione di Luigi Filippo di Francia, del casato d'Orl\u00e9ans).\nDonna molto pia e religiosa, guard\u00f2 impotente e inorridita il conflitto che scoppi\u00f2 tra suo figlio Roberto II e Papa Gregorio V, causato dal re che ripudi\u00f2 la sua prima moglie, Rozala d'Ivrea, per sposare la propria cugina Berta di Borgogna, un'unione ritenuta incestuosa.\nLa regina Adelaide fu la fondatrice della cappella reale della Collegiata Saint-Frambourg di Senlis.\nDiscendenza.\nDal matrimonio tra Ugo Capeto e Adelaide d'Aquitania nacquero tre figli:"}
{"id": "3344240", "revid": "287204", "url": "https://it.wikipedia.org/wiki?curid=3344240", "title": "Norgesmesterskapet 2007", "text": "La Norgesmesterskapet 2007 di calcio fu la 102\u00aa edizione della manifestazione. Inizi\u00f2 il 19 maggio e si concluse l'11 novembre 2007 con la finale all'Ullevaal Stadion, vinta dal Lillestr\u00f8m per due a zero sullo Haugesund. La squadra detentrice era il Fredrikstad.\nFormula.\nLa competizione fu interamente ad eliminazione diretta. Tutti i turni si svolsero in gara unica, con eventuali tempi supplementari e calci di rigore."}
{"id": "3344241", "revid": "110157", "url": "https://it.wikipedia.org/wiki?curid=3344241", "title": "Fragmenta historica", "text": "I Fragmenta historica, o Excerpta de opere historico deperdito, sono una raccolta di Ilario di Poitiers, dottore della Chiesa, composta probabilmente tra il 343 e il 366; appartiene al gruppo delle sue opere storiche.\nL'opera \u00e8 una raccolta di tutti i suoi documenti storici relativi alla controversia sull'arianesimo."}
{"id": "3344248", "revid": "15756", "url": "https://it.wikipedia.org/wiki?curid=3344248", "title": "Albo delle imprese artigiane", "text": "L\u2019Albo delle imprese artigiane \u00e8 il registro pubblico comprendente i nominativi di coloro che svolgono un'attivit\u00e0 che rientra nella categoria delle attivit\u00e0 artigiane.\nSono tenute a iscriversi all'Albo tutte le imprese che hanno le caratteristiche previste dalla legge quadro sull'artigianato L. 443/85.\n\u00c8 considerato imprenditore artigiano chi esercita personalmente, professionalmente e in qualit\u00e0 di titolare l'impresa artigiana e svolge in misura prevalentemente il proprio lavoro, anche manuale, nel processo produttivo.\n\u00c8 considerata artigiana l'impresa che ha come scopo prevalente lo svolgimento di un'attivit\u00e0 di produzione di beni, anche semilavorati, o di prestazioni di servizi, escluse le attivit\u00e0 agricole, commerciali, di intermediazione di beni o ausiliare di queste ultime, di somministrazione di\nalimenti o di bevande.\nForme giuridiche.\nLe forme giuridiche delle imprese artigiane sono:\nHanno facolt\u00e0, ma non obbligo, di iscriversi all'Albo:\nDevono iscriversi in un'apposita sezione:\nNon possono iscriversi all'Albo artigiani:\nRequisiti.\nI requisiti possono essere soggettivi od oggettivi.\nRequisiti soggettivi:\nPer i cittadini extracomunitari \u00e8 necessario il permesso di soggiorno per lavoro autonomo subordinato, (anche in attesa di occupazione) e per motivi familiari.\nRequisiti oggettivi:\nProcedimento.\nDal 2 maggio 2010 per comunicare la propria iscrizione, modifica o cancellazione \u00e8 necessario avvalersi obbligatoriamente della Comunicazione unica, con modalit\u00e0 diverse a seconda di quanto disposto in materia dalle singole Regioni.\nPer la predisposizione di pratiche tramite Comunicazione unica indirizzate al Registro Imprese, all'Albo Imprese Artigiane (ove la normativa regionale lo consenta), all'INPS, all'INAIL e all'Agenzia delle Entrate \u00e8 a disposizione on line gratuitamente l'applicativo Starweb."}
{"id": "3344251", "revid": "292162", "url": "https://it.wikipedia.org/wiki?curid=3344251", "title": "Excerpta de opere historico deperdito", "text": ""}
{"id": "3344256", "revid": "1752782", "url": "https://it.wikipedia.org/wiki?curid=3344256", "title": "Carl Robert", "text": "Biografia.\nEra figlio del medico e chirurgo Ferdinand Robert (1814-1878). Dopo gli studi 1863-1868 presso la scuola superiore di Wiesbaden inizi\u00f2, nel 1868, lo studio dei classici e dell'archeologia presso l'Universit\u00e0 di Bonn (insieme al suo amico Hermann Diels). I suoi studi vennero interrotti dalla guerra franco-prussiana del 1870-1871. Dopo la guerra continu\u00f2 gli studi presso l'Universit\u00e0 di Berlino nel 1873 e scrisse la dissertazione \"De Bibliotheca Apollodori\". Preso il dottorato vi rimase fino al 1875 con una borsa di studio dell\"'Istituto archeologico tedesco\" che gli consent\u00ec di viaggiare in Grecia e in Italia.\nOttenne l'abilitazione nel 1876 con \"Eratosthenis reliquiae catasterismorum\" pubblicata a Berlino, dove divenne professore nel 1877 e nel 1880 fu nominato professore associato di filologia classica. Nel 1890 divenne professore presso l'Universit\u00e0 di Halle, dove resse il \"Dipartimento di Archeologia Classica\" fino al suo ritiro nel 1920. Nell'anno accademico 1906/1907 fu rettore dell'universit\u00e0. Fu molto amico di Hermann Diels e Ulrich von Wilamowitz-Moellendorff con i quali aveva studiato a Bonn.\nRobert spos\u00f2 Clara Neumeister (\u2020 1899) ed ebbero tre figli."}
{"id": "3344258", "revid": "6923", "url": "https://it.wikipedia.org/wiki?curid=3344258", "title": "Campionato Italiano Rally 2008", "text": "Regolamento.\nPossono concorrere solo i piloti preventivamente iscritti al Campionato, entro le prime tre gare. A parte casi di forza maggiore documentati, un pilota non potr\u00e0 saltare nessun evento, pena 10 punti di penalit\u00e0 per ogni gara.\nLe vetture che posson prendere punti le vetture dei gruppi A fino a 2000 cm\u00b3 (escluse le varianti Kit), Gruppo N, Super 1600, Super 2000, R1, R2 e R3. Sono validi per l'aggiudicazione del titolo di Campionato Italiano Rally i migliori 8 risultati, mentre per il Campionato Italiano Costruttori (iscrizione obbligatoria) saranno validi tutti i risultati.\nGare.\nPer il campionato italiano di rally 2008, sono previste 10 prove (7 su asfalto e 3 su terra)"}
{"id": "3344259", "revid": "110157", "url": "https://it.wikipedia.org/wiki?curid=3344259", "title": "Tomai (Gagauzia)", "text": "Tomai (in gagauzo \"Tomay\", in russo \"\u0422\u043e\u043c\u0430\u0439\") \u00e8 un comune della Moldavia situato nella Gagauzia di 5.014 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3344260", "revid": "300067", "url": "https://it.wikipedia.org/wiki?curid=3344260", "title": "Davide Balletta", "text": ""}
{"id": "3344264", "revid": "599013", "url": "https://it.wikipedia.org/wiki?curid=3344264", "title": "Diego Censi", "text": ""}
{"id": "3344266", "revid": "54193", "url": "https://it.wikipedia.org/wiki?curid=3344266", "title": "Apologo delle membra e dello stomaco", "text": ""}
{"id": "3344268", "revid": "228587", "url": "https://it.wikipedia.org/wiki?curid=3344268", "title": "Berle-Kari", "text": "Biografia.\nAbit\u00f2 a Berle (lingua norrena: \"Ber\u00f0la\"), nell'odierna Bremanger nella contea di Vestland. Il \"Landn\u00e1mab\u00f3k\" lo cita come figlio di Vemund e fratello di Skjoldolf, uno dei primi coloni d'Islanda.\nSecondo la \"Egils saga\", Kari fu un berserkr. Ebbe tre figli: Olvir Hnufa, che divenne scaldo alla corte di Harald I di Norvegia, Eyvind Lambi, che fu uno degli hersir di Harald, ed una figlia, Salbjorg, la quale spos\u00f2 Kveldulf Bjalfason."}
{"id": "3344269", "revid": "38414861", "url": "https://it.wikipedia.org/wiki?curid=3344269", "title": "Fossa zigomatica", "text": ""}
{"id": "3344271", "revid": "38414866", "url": "https://it.wikipedia.org/wiki?curid=3344271", "title": "Regione infratemporale", "text": ""}
{"id": "3344272", "revid": "205197", "url": "https://it.wikipedia.org/wiki?curid=3344272", "title": "Cead\u00eer Lunga", "text": ""}
{"id": "3344273", "revid": "1543377", "url": "https://it.wikipedia.org/wiki?curid=3344273", "title": "Franco Testa", "text": "Professionista dal 1965 al 1967, fu campione olimpico ai Giochi della XVII Olimpiade nell'inseguimento a squadre e vicecampione olimpico, nella stessa specialit\u00e0, a quelli di ."}
{"id": "3344275", "revid": "767487", "url": "https://it.wikipedia.org/wiki?curid=3344275", "title": "The Miller and the Sweep", "text": "The Miller and the Sweep \u00e8 un film del 1897 di George Albert Smith, uno dei primi registi del cinema inglese, appartenente alla scuola di Brighton. Negli Stati UNiti \u00e8 conosciuto come \"The Miller and Chimney Sweep\".\nTrama.\nDa un mulino a vento esce un mugnaio con un sacco di farina, che si incammina verso la macchina da presa. Improvvisamente si scontra con uno spazzacamino e ne nasce una lite dove ognuno dei due prende colpi dal sacco dell'altro, macchiandosi di bianco e di nero. Spazzacamino e mugnaio scappano inseguiti dalla popolazione."}
{"id": "3344276", "revid": "767487", "url": "https://it.wikipedia.org/wiki?curid=3344276", "title": "Kevin Nicol", "text": "Carriera.\nClub.\nNicol gioc\u00f2, a livello giovanile, per Hill of Beath Hawthorn e Raith Rovers. Dopo aver debuttato per la prima squadra di questi ultimi, pass\u00f2 allo Hibernian. Debutt\u00f2 con il nuovo club nella Scottish Premier League il 21 aprile 2002, subentrando a Fr\u00e9d\u00e9ric Arpinon nel successo per quattro a zero sul Motherwell. Sempre contro il Motherwell, ma stavolta in data 24 marzo 2004, segn\u00f2 la prima rete della sua carriera in campionato con lo Hibernian: la sua squadra pareggi\u00f2 l'incontro per tre a tre. Totalizz\u00f2 19 partite nella massima divisione scozzese.\nNel 2005, fu ceduto in prestito allo Str\u00f8msgodset, squadra militante in Adeccoligaen. Esord\u00ec il 29 maggio, giocando da titolare nel successo per quattro a uno in casa del Follo. Il 19 giugno and\u00f2 in rete contro lo H\u00f8dd, contribuendo ad un altro successo per quattro a uno.\nAl termine del prestito, torn\u00f2 in patria per giocare nel Peterhead. Nel 2006, per\u00f2, torn\u00f2 in Norvegia per vestire la maglia dello Haugesund. Debutt\u00f2 ufficialmente in un match contro lo H\u00f8dd, datato 2 luglio. Con lo Haugesund, raggiunse la finale di Coppa di Norvegia 2007, dove rimase in panchina: il Lillestr\u00f8m si impose per\u00f2 per due a zero. Divent\u00f2 anche capitano della squadra.\nNel 2009, pass\u00f2 al Mj\u00f8ndalen: esord\u00ec il 5 aprile, nella sconfitta per uno a zero in casa del Nybergsund-Trysil. Il 6 settembre arriv\u00f2 la prima e unica rete in campionato per la squadra: contribu\u00ec al successo per tre a zero sul Tromsdalen.\nNel 2010, si trasfer\u00ec al Moss: gioc\u00f2 la prima partita nella vittoria per uno a zero contro il Sandnes Ulf del 5 aprile. Il 22 agosto realizz\u00f2, su calcio di rigore, il gol del definitivo due a zero sull'Alta. A fine stagione, rest\u00f2 svincolato. Nel 2011, pass\u00f2 al Frigg Oslo.\nIl 16 dicembre 2011 fu ufficializzato il suo passaggio all'Asker. Debutt\u00f2 con questa maglia in data 16 aprile 2012, schierato titolare nel successo per 3-0 sul Troms\u00f8 2. Il 14 novembre 2014 venne nominato nuovo allenatore dell'Asker, a partire dal 1\u00ba gennaio 2015."}
{"id": "3344284", "revid": "1543377", "url": "https://it.wikipedia.org/wiki?curid=3344284", "title": "Milton Kuelle", "text": " \u00c8 considerato tra i migliori giocatori della storia del Gr\u00eamio nel suo ruolo.\nCaratteristiche tecniche.\nGiocava come centrocampista, ricoprendo il ruolo di mediano. Spiccava per la sua determinazione nell'inseguire il pallone per recuperarlo, rilanciando poi l'azione una volta riconquistatolo. Era inoltre un giocatore molto corretto, dato che negli undici anni di carriera non ricevette mai alcun cartellino rosso.\nCarriera.\nClub.\nInizi\u00f2 a giocare a calcio nel Gr\u00eamio nel 1954. Con la squadra visse uno dei periodi di maggior successo della storia, componendo la squadra titolare assieme a vari altri giocatori di rilievo. Divenne campione del campionato cittadino per cinque volte consecutive dal 1956 al 1960, e nove volte campione statale, dal 1956 al 1960 e dal 1962 al 1965. Abbandon\u00f2 l'attivit\u00e0 agonistica per divenire dentista.\nNazionale.\nFu tra i giocatori che Tet\u00e9, nominato dalla CBD commissario tecnico della Nazionale, incluse nella lista dei convocati per il Campionato Panamericano 1956. Tuttavia, durante questa competizione non fu mai impiegato. Fu presente anche nella successiva edizione del torneo, nel 1960, stavolta ricoprendo un ruolo di maggior spessore. Debutt\u00f2 il 6 marzo 1960 contro il , giocando tutta la partita per intero; nell'incontro successivo contro la venne sostituito da Meng\u00e1lvio. Dopo aver disputato gli incontri con , Messico e Costa Rica, si rese decisivo durante la seconda gara contro l'Argentina del 20 marzo, mettendo a segno il gol della vittoria per 1-0."}
{"id": "3344286", "revid": "1925088", "url": "https://it.wikipedia.org/wiki?curid=3344286", "title": "Vulcane\u0219ti", "text": "Vulcane\u0219ti (in gagauzo \"Valkane\u015f\", in russo \"Vulkane\u0161ty\" \u2013 \u0412\u0443\u043b\u043a\u0430\u043d\u0435\u0448\u0442\u044b, in ucraino \"Vulkane\u0161ty\" \u2013 \u0412\u0443\u043b\u043a\u0430\u043d\u0435\u0448\u0442\u0438) \u00e8 una citt\u00e0 della Moldavia situato nella Gagauzia di 155.729 abitanti al censimento del 2020.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3344293", "revid": "38415393", "url": "https://it.wikipedia.org/wiki?curid=3344293", "title": "Ammontare di sostanza", "text": ""}
{"id": "3344296", "revid": "124123", "url": "https://it.wikipedia.org/wiki?curid=3344296", "title": "Bernard il Dani", "text": "Biografia.\nSi mise al servizio di un altro jarl insediato alla foce della Senna, Rollone (prima del 911). In seguito al Trattato di Saint-Clair-sur-Epte che dava ufficialmente vita al Ducato di Normandia (911), Bernard si convert\u00ec al Cristianesimo a Rouen l'anno seguente (912), e poco dopo ricevette da Rollone il titolo di conte prima di Pont-Audemer a Roumois (oggi nel dipartimento dell'Eure), e poi di Harcourt. \nSotto a Rollone ed al suo successore Guglielmo I di Normandia, Bernard fu incaricato poco dopo il 930 di reprimere una rivolta guidata da un certo Riouf (un Normanno dell'ovest che aveva assediato il duca a Rouen). Attorno al 935 sed\u00f2 una rivolta a Bessin e Cotentin mossa dalle comunit\u00e0 vichinghe indipendenti dal giovane e debole ducato, mentre nella parte orientale il potere era ben saldo.\nDopo la prematura morte di Guglielmo I, morto assassinato, Bernard divenne reggente del ducato di Normandia nel dicembre del 942, assieme ad Anslech de Bricquebec, Osmond de Conteville e Raoul Taisson. \nNel 945-946 chiese ad Aroldo I di Danimarca ed ai suoi Dani di difendere il ducato quando fu attaccato dal re carolingio Luigi IV di Francia e da Ugo il Grande, duca dei Franchi. Luigi stava cercando di riconquistare le terre della Normandia occidentale, garantitegli da bande vichinghe trenta anni prima.\nBernard mor\u00ec pochi anni dopo (prima del 960). Fu l'antenato di due grandi famiglie baronali Anglo-Normanne, i Beaumont e gli Harcourt."}
{"id": "3344299", "revid": "559014", "url": "https://it.wikipedia.org/wiki?curid=3344299", "title": "I Am Number Four", "text": ""}
{"id": "3344304", "revid": "767487", "url": "https://it.wikipedia.org/wiki?curid=3344304", "title": "Let Me Dream Again", "text": "Let Me Dream Again \u00e8 un film del 1900 di George Albert Smith, uno dei primi registi del cinema inglese, appartenente alla scuola di Brighton.\nTrama.\nUn uomo e una donna festeggiano in costume, ridendo, scherzando, bevendo e fumando. Ma l'effetto sfocato tradisce la realt\u00e0: era un sogno, e l'uomo si ritrova nel letto coniugale con una moglie bruttina e per la quale non prova pi\u00f9 simpatia, ricambiato da lei."}
{"id": "3344305", "revid": "1442080", "url": "https://it.wikipedia.org/wiki?curid=3344305", "title": "Ferrovia Lugano-Cadro-Dino", "text": "La ferrovia Lugano-Cadro-Dino (LCD), talvolta citata come tranvia, era una breve linea ferroviaria a scartamento metrico, che collegava la citt\u00e0 di Lugano con i piccoli centri montani posti sul versante orientale della valle del Cassarate.\nFu in esercizio dal 1911 al 1970.\nStoria.\nIn seguito alla costruzione della ferrovia Lugano\u2013Tesserete, che serviva il versante occidentale della valle del Cassarate, anche i paesi del versante orientale si attivarono per essere collegati a Lugano da una linea ferroviaria.\nLa \"Societ\u00e0 per la Ferrovia Elettrica Lugano-Cadro-Dino (Sonvico)\", in sigla LCD, costituita il 29 dicembre 1908, inizi\u00f2 pertanto i lavori di costruzione della linea, che venne attivata il 2 gennaio 1911 per la tratta urbana di Lugano dalle caratteristiche tranviarie, e il successivo 27 giugno per la tratta extraurbana, pi\u00f9 specificamente ferroviaria.\nLa linea fu interessata sin dall'inizio da un intenso traffico vicinale e turistico, a cui si sommava l'intensissimo traffico nella tratta urbana, effettuato con mezzi tranviari.\nI problemi per la linea iniziarono negli anni sessanta, quando l'aumento del traffico automobilistico rese difficile la convivenza dei treni sulla sede stradale. Pertanto, dal 1\u00ba gennaio 1965 fu soppresso il servizio urbano di Lugano, sostituito da un'autolinea dell'azienda dei trasporti municipale, precipitando la LCD in una grave crisi a causa della riduzione degli introiti (i viaggiatori passarono da 1.064.807 nel 1964 a 475.164 l'anno successivo). La tratta urbana continu\u00f2 comunque ad essere percorsa dai treni extraurbani.\nDal 27 settembre 1967, a causa dei problemi viabilistici, il capolinea luganese fu arretrato in piazza Indipendenza, abbandonando la stazione sul lungolago, che fino ad allora aveva consentito un comodo interscambio con la navigazione lacuale, apprezzato soprattutto dai turisti.\nIl 7 giugno 1969 la LCD fu assorbita dalla LT, che eserciva la ferrovia Lugano\u2013Tesserete da poco sospesa; la LT, che mut\u00f2 ragione sociale nel 1971 in Autolinee Regionali Luganesi (ARL), decise la chiusura della ferrovia e la sua sostituzione con un'autolinea.\nLe ultime corse ferroviarie furono effettuate il 30 maggio 1970.\nCaratteristiche.\nLa linea, a scartamento metrico, era lunga 7,834\u00a0km, di cui i primi due in sede stradale e il resto in sede propria. La linea era elettrificata a corrente continua alla tensione di 1.000 V; la pendenza massima era del 40 per mille.\nPercorso.\nLa linea aveva inizio sul lungolago di Lugano, di fronte al debarcadero centrale, quindi percorreva in sede stradale riva Albertolli, corso Elvezia, via Madonnetta e via La Santa, raggiungendo l'omonima stazione nel quartiere di Viganello, dove era posta la rimessa delle vetture.\nDa qui iniziava la tratta ferroviaria, che guadagnava quota con due stretti tornanti, seguendo poi a breve distanza la strada cantonale, a mezza costa sul fianco della valle.\nMateriale rotabile.\nAll'apertura la LCD possedeva quattro motrici a due assi, due rimorchiate (di cui una \"giardiniera\") e di un carro merci aperto (utilizzato talvolta per il trasporto dei passeggeri). Tra il 1943 e il 1948 le motrici della dotazione originaria vennero modificate con l'installazione di un truck a tre assi orientabili e del comando multiplo, di cui venne dotata anche la motrice Be 4/4 9, acquistata nuova nel 1955."}
{"id": "3344310", "revid": "1543377", "url": "https://it.wikipedia.org/wiki?curid=3344310", "title": "Arab Gas Pipeline", "text": "La Arab Gas Pipeline \u00e8 un gasdotto di gas naturale in Medio Oriente. Esporta gas naturale in Egitto, Giordania, Siria e Libano, con una linea separata per Israele. Ha una lunghezza totale di 1.200 km (750 miglia) e un costo di 1,2 miliardi di dollari.\nIl gasdotto parte da Arish in Egitto e arriva fino a Tripoli in Libano."}
{"id": "3344314", "revid": "2149408", "url": "https://it.wikipedia.org/wiki?curid=3344314", "title": "Force India VJM04", "text": "La Force India VJM04 \u00e8 una vettura di Formula 1 con la quale la scuderia anglo-indiana affronta il campionato mondiale 2011. Viene presentata l'8 febbraio 2011 on-line. I piloti sono, oltre al confermato Adrian Sutil, l'esordiente britannico Paul di Resta. Il britannico nel 2010 ha vinto il DTM, e nel corso della stagione ha spesso guidato per il team indiano nelle prove libere del venerd\u00ec.\nLivrea.\nLa livrea \u00e8 quella tradizionale del team indiano, coi colori del proprio Paese.\nStagione 2011.\nTest.\nNei primi test, svolti sul Circuito Ricardo Tormo di Valencia la scuderia presenta ancora la vettura dello scorso anno, guidata da Nico H\u00fclkenberg, poi sostituito da Paul di Resta e Adrian Sutil.\nL'esordio della vettura avviene il 10 febbraio presso il Circuito di Jerez con Adrian Sutil alla guida, che ottiene il settimo tempo di giornata. Il pilota tedesco ha testato la vettura anche il giorno seguente, mentre il 12 e 13 febbraio \u00e8 stato il turno dello scozzese di Resta. L'ultimo giorno un incidente ha danneggiato l'ala posteriore.\nI test di febbraio sul Circuito di Barcellona sono stati rallentati per la mancanza di alcune parti della vettura. Il giorno seguente di Resta \u00e8 stato autore di un'uscita di pista.\nNei test di marzo, svolti sempre sul circuito catalano, la vettura si \u00e8 confermata con tempi da met\u00e0 schieramento. Il 9 marzo la vettura ha scontato dei problemi alla pompa della benzina\nCampionato.\nNella prima gara, in Australia, entrambe le vettura vanno a punti. Nella prima parte della stagione i risultati sono poco frequenti, con pochi arrivi a punti. Nella seconda fase della stagione la monoposto conquista posizioni migliori, con la migliore classifica i sesti posti di Adrian Sutil in Germania e Brasile e Paul di Resta a Singapore. La Force India chiude al sesto posto nella classifica costruttori."}
{"id": "3344317", "revid": "1649409", "url": "https://it.wikipedia.org/wiki?curid=3344317", "title": "Arkadij Ter-Tadevosjan", "text": "\u00c8 stato un capo militare delle forze armene durante la guerra del Nagorno Karabakh. Ter-Tadevosjan \u00e8 conosciuto per aver attivamente organizzato le operazioni militari durante la battaglia di Shushi che port\u00f2 alla conquista della citt\u00e0 l'8 maggio 1992.\n\u00c8 insignito del titolo di Eroe dell'Artsakh, la pi\u00f9 alta onorificenza della Repubblica dell'Artsakh.\nNel 2000 ha fondato l'associazione dei \"Veterani della guerra di liberazione\" ed \u00e8 tutt'oggi considerato un eroe nazionale in Armenia e nell'Artsakh."}
{"id": "3344319", "revid": "1272592", "url": "https://it.wikipedia.org/wiki?curid=3344319", "title": "L\u00f8v-Ham Fotball", "text": "Il L\u00f8v-Ham Fotball era una societ\u00e0 calcistica norvegese con sede a Bergen.\n\u00c8 stato fondato il 29 dicembre 1975 ed \u00e8 stato creato grazie alla fusione di due squadre, \"L\u00f8v\u00e5sen\" e \"Hamre\". Nel 1999, furono create due sezioni del club: il L\u00f8v-Ham Fotball e il L\u00f8v-Ham Handball.\nIl L\u00f8v-Ham \u00e8 maggiormente noto, per\u00f2, come club calcistico, avendo pi\u00f9 di 600 membri. Nel 2010, la squadra arriv\u00f2 fino ai play-off per la promozione nella Tippeligaen, ma furono sconfitti dal Fredrikstad.\nLa promozione nella massima divisione non \u00e8 comunque una priorit\u00e0 per il club, che punta piuttosto alla valorizzazione dei giovani della zona di Bergen. A causa proprio del basso budget a disposizione per la squadra, il L\u00f8v-Ham non ha la possibilit\u00e0 economica di tentare la scalata nella Tippeligaen. Al termine del campionato 2011, la formazione retrocesse nella 2. divisjon.\nSempre alla fine del 2011, il L\u00f8v-Ham raggiunse un accordo con il Fyllingen per creare una nuova societ\u00e0, il FK Fyllingsdalen."}
{"id": "3344320", "revid": "149727", "url": "https://it.wikipedia.org/wiki?curid=3344320", "title": "Soragno", "text": ""}
{"id": "3344321", "revid": "149727", "url": "https://it.wikipedia.org/wiki?curid=3344321", "title": "Davesco", "text": ""}
{"id": "3344322", "revid": "767487", "url": "https://it.wikipedia.org/wiki?curid=3344322", "title": "Ortunho", "text": " \u00c8 considerato tra i migliori giocatori della storia del Gr\u00eamio nel suo ruolo.\nCaratteristiche tecniche.\nGiocava come difensore, ricoprendo il ruolo di laterale sinistro. Aveva una peculiare abilit\u00e0 nella marcatura e nel servire gli attaccanti. Somigliava a Washington Ortu\u00f1o, ex calciatore della Nazionale di calcio dell'Uruguay vincitrice del ; da l\u00ec prese il suo pseudonimo.\nCarriera.\nClub.\nDopo gli inizi nel Nacional-RS, venne acquistato dal Vasco da Gama, dove entr\u00f2 a far parte di una buona squadra, che vinse il titolo statale per due volte. Nel 1959 pass\u00f2 al Gr\u00eamio, ove venne incluso tra i titolari della compagine che, sotto la guida di Foguinho prima e Carlos Froner poi, vinse per sei volte il campionato Ga\u00facho. Lasci\u00f2 il club con otto titoli in nove anni, una media tra le migliori per la societ\u00e0, e si trasfer\u00ec dapprima al Metropol e poi al Cruzeiro, ove si ritir\u00f2.\nNazionale.\nFu tra i giocatori che Tet\u00e9, nominato dalla CBD commissario tecnico della Nazionale, incluse nella lista dei convocati per il Campionato Panamericano 1956. Tuttavia, durante questa competizione non fu mai impiegato. Fu presente anche nella successiva edizione del torneo, nel 1960. Debutt\u00f2 il 6 marzo 1960 contro il , subentrando a Calvet, ma non fu poi richiamato in causa per i due successivi incontri. Torn\u00f2 in campo il 15 marzo, nel secondo confronto con il Messico, giocando da titolare al posto di Soligo; lo stesso avvenne contro e ."}
{"id": "3344323", "revid": "2060716", "url": "https://it.wikipedia.org/wiki?curid=3344323", "title": "Les playboys", "text": "I Playboys sono un gruppo francese formatosi a Nizza nel 1977."}
{"id": "3344332", "revid": "117557905", "url": "https://it.wikipedia.org/wiki?curid=3344332", "title": "Classe Strade Romane", "text": "La classe Strade Romane era composta da sei navi traghetto costruite tra il 1979 ed il 1981 per conto della Tirrenia di Navigazione. Battezzate tutte con nomi di strade consolari romane (\"Domiziana\", \"Emilia\", \"Clodia\", \"Nomentana\", \"Aurelia\" e \"Flaminia\"), hanno subito negli anni diverse trasformazioni e adeguamenti. Nel 1992 tali opere hanno interessato particolarmente la \"Clodia\", l\"'Aurelia\" e la \"Nomentana\", al punto tale da farle rientrare in una sottoclasse chiamata \"Strade Romane Trasformate\" o \"Nuove Strade\".\nCaratteristiche.\nLe sei navi della classe furono ordinate da Tirrenia di Navigazione a met\u00e0 degli anni settanta per far fronte al grande aumento dei traffici, soprattutto turistici, tra Sardegna e continente e per sostituire alcune delle unit\u00e0 pi\u00f9 vecchie ormai inadatte al servizio. I sei traghetti, consegnati tra il 1979 ed il 1981, erano lunghi 136 metri e avevano una stazza lorda di 9.485 tonnellate. Potevano trasportare circa 1000 passeggeri e 470 automobili ad una velocit\u00e0 di venti nodi. Tutte le unit\u00e0 furono costruite all'Italcantieri di Castellammare di Stabia, ad eccezione della \"Clodia\" che fu costruita a Sestri Ponente.\nNegli anni ottanta il volume di traffico tra la Sardegna ed il continente crebbe in modo esponenziale e nell'inverno 1986-87 la Tirrenia decise di sottoporre le sei unit\u00e0 della classe ad un intervento di allungamento, durante il quale alle navi furono aggiunti un troncone di 12,5 metri a met\u00e0 scafo e un ulteriore ponte. La trasformazione aument\u00f2 la capacit\u00e0 di trasporto a 2.000 passeggeri e 610 automobili, portando la stazza lorda a 12.523 tonnellate.\nNel 1990 le poltrone di prima classe furono sostituite da cabine, in modo da ottenere 300 posti letto aggiuntivi.\nNel 1992 \"Clodia\", \"Aurelia\" e \"Nomentana\" furono sottoposte a un'ulteriore trasformazione ai cantieri navali INMA di La Spezia e SMEB di Messina, che comport\u00f2 l'aggiunta di due ulteriori ponti e di controcarene laterali per aumentare la stabilit\u00e0. L'intervento, inizialmente previsto per tutte le unit\u00e0 della classe, fu poi limitato a queste tre navi perch\u00e9, pur aumentando considerevolmente il numero di posti letto e di passeggeri trasportabili, rendeva le navi molto pi\u00f9 lente (la velocit\u00e0 si ridusse a circa 17 nodi) e soggette all'\"effetto vela\" per via della grande superficie laterale. La stazza lorda delle tre unit\u00e0 trasformate pass\u00f2 a 14.834 tonnellate.\nTra il 2002 ed il 2004 \"Aurelia\", \"Clodia\" e \"Nomentana\" furono sottoposte ad ulteriori lavori di ristrutturazione per migliorare il livello del comfort a bordo e adeguarlo a quello delle unit\u00e0 pi\u00f9 moderne in flotta; anche \"Flaminia\" e \"Domiziana\" subirono lavori di questo tipo, sebbene meno estensivi.\nPropulsione.\nLe navi sono dotate di due motori Diesel GMT A420 sedici cilindri, capaci di erogare 14120\u00a0kW di potenza. In questo modo i traghetti potevano raggiungere la velocit\u00e0 di 20 nodi, ridotta in seguito a causa dei vari interventi di ristrutturazione ai quali sono stati sottoposti.\nServizio.\nLa \"Domiziana\", prima nave della classe, fu varata il 19 aprile 1978 a Castellammare di Stabia, entrando in servizio l'anno seguente tra Genova e Porto Torres. La seconda unit\u00e0 ad entrare in servizio fu l'\"Emilia\", che fu varata il 19 luglio 1978 e fu immessa, nel dicembre 1979, sul collegamento Napoli - Palermo. Seguirono la \"Clodia\" (entrata in servizio nel marzo 1980 tra Genova e Palermo), la \"Nomentana\" (completata nel settembre 1980), l\"'Aurelia\" (in servizio dal novembre 1980 tra Genova, Palermo e Porto Torres) e la \"Flaminia\" (entrata in servizio il 30 aprile 1981).\nLe navi della classe Strade Romane hanno prestato servizio su gran parte delle linee del Tirreno, in particolare nei collegamenti con la Sardegna.\nNel 2003 la \"Domiziana\" fu noleggiata all'Adriatica di Navigazione per essere impiegata tra Bari e Durazzo; le altre due unit\u00e0 non trasformate passarono alla societ\u00e0 veneziana nel 2004, preludio della cessione della compagnia a Tirrenia avvenuta nel novembre 2004. Nel 2006 l\"'Emilia\" fu venduta alla Enermar, prendendo il nome di \"Adriatica\" e venendo successivamente immessa nei collegamenti sul Mar Rosso. \"Aurelia\", \"Clodia\" e \"Nomentana\" rimasero in servizio nel Tirreno, operando prevalentemente sulle linee Genova - Olbia - Arbatax, Civitavecchia - Cagliari e, dopo il grave incendio che colp\u00ec il \"Vincenzo Florio\" nel maggio 2009, Napoli - Palermo.\nNel 2010 la \"Domiziana\", ancora con i leoni alati di San Marco, simbolo dell'Adriatica, sul fumaiolo, torn\u00f2 in servizio nel Tirreno, collegando Genova e Olbia. La nave fu poi messa in vendita e posta in disarmo a Crotone a partire dal 1\u00ba ottobre dello stesso anno, in seguito all'entrata in vigore di nuove norme di sicurezza alle quali non era stata adeguata. Il 15 gennaio 2011 fu definitivamente sospeso anche il collegamento Bari - Durazzo operato dalla \"Flaminia\", che fu quindi fermata nel porto di Bari. L'unit\u00e0 fu successivamente impiegata come nave di riserva della flotta Tirrenia, venendo occasionalmente utilizzata anche per il trasporto di immigrati clandestini da Lampedusa a diversi porti italiani.\nNel maggio 2011 la \"Domiziana\" fu venduta alla compagnia di navigazione italiana Adria Ferries, prendendo bandiera cipriota e venendo immessa nei collegamenti tra Bari e Durazzo. Terminata la stagione estiva, la nave fu rinominata \"Af Francesca\" e sottoposta a lavori di ristrutturazione in Turchia. \"Clodia\" e \"Nomentana\" furono utilizzate tra Civitavecchia e Cagliari, mentre la \"Aurelia\" fu impiegata sulla rotta Genova - Olbia - Arbatax. Nei primi mesi del 2012 l'Aurelia rimase sulla Genova-Olbia-Arbatax, tranne una breve parentesi sulla Civitavecchia-Arbatax-Cagliari, la Clodia dopo la manutenzione nel porto di Crotone ritorn\u00f2 sulla stessa linea, mentre la \"Nomentana\" serv\u00ec diverse rotte tra cui la Napoli-Palermo e la Civitavecchia-Olbia. A partire da giugno la \"Clodia\" viene posta in disarmo nel porto di Civitavecchia e successivamente a Olbia, mentre \"Aurelia\" e \"Nomentana\" continuarono a coprire la tradizionale tratta Civitavecchia-Arbatax-Cagliari, in attesa di essere sostituite da due navi gemelle battenti bandiera greca noleggiate dalla compagnia. La sostituzione avvenne a fine luglio: \"Aurelia\" rimase in servizio tra il porto laziale e Arbatax, mentre \"Nomentana\" fu posta in disarmo nel porto di Trapani.\nNell'ottobre 2012 la \"Flaminia\" fu venduta per la demolizione, cambiando bandiera e prendendo il nome di \"New York\". La stessa sorte tocc\u00f2, nel febbraio 2013, a \"Nomentana\" e \"Clodia\", che presero rispettivamente i nomi di \"Nomt\" e \"Clodiar\" e partirono, rispettivamente dai porti di Trapani e Olbia per i cantieri di demolizione in India nel mese successivo.\nLa \"Aurelia\" continu\u00f2 invece a essere impiegata come nave di riserva da Tirrenia - CIN, entrando in servizio all'occorrenza. Nell'agosto 2013 fu brevemente noleggiata alla siciliana Compagnia delle Isole per collegare Porto Empedocle con Linosa e Lampedusa, mentre nella stagione estiva seguente fu noleggiata ad Adria Ferries e SNAV per servizi nell'Adriatico.\nIncidenti.\nIl 12 giugno 1998 a causa del forte vento la \"Clodia\" urt\u00f2 contro uno scoglio a Porto Torres, riportando una falla nello scafo e dovendo recarsi a Napoli per le riparazioni.\nIl 20 agosto 2005 la \"Emilia\", in fase di ormeggio a Palermo dopo essere arrivata da Cagliari, urt\u00f2 violentemente contro la banchina per un'avaria dei sistemi di controllo della nave. L'urto caus\u00f2 circa trenta feriti e danni a diverse autovetture imbarcate, oltre che al portellone e alla poppa del traghetto, che dovette essere fermato per le riparazioni.\nOrigine dei nomi.\nI nomi delle unit\u00e0 della classe sono stati ripresi da quelli di alcune strade consolari romane: Via Domiziana, Via Emilia, Via Clodia, Via Nomentana, Via Aurelia e Via Flaminia."}
{"id": "3344340", "revid": "149727", "url": "https://it.wikipedia.org/wiki?curid=3344340", "title": "Ferrovia Lugano-Dino", "text": ""}
{"id": "3344342", "revid": "121239669", "url": "https://it.wikipedia.org/wiki?curid=3344342", "title": "Lemma di Fitting", "text": "In matematica, in particolare in algebra astratta, il lemma di Fitting, dal nome del matematico Hans Fitting, \u00e8 un lemma che afferma che ogni endomorfismo di un modulo indecomponibile di lunghezza finita \u00e8 un isomorfismo oppure \u00e8 nilpotente nella categoria dei funtori compatti.\nQuesto lemma \u00e8 usato ad esempio nella teoria delle rappresentazioni di gruppi, in quanto ogni rappresentazione dell'algebra formula_1 \u00e8 in particolare un modulo su formula_1."}
{"id": "3344347", "revid": "110157", "url": "https://it.wikipedia.org/wiki?curid=3344347", "title": "Codru", "text": "Codru \u00e8 una citt\u00e0 della Moldavia appartenente al municipio di Chi\u0219in\u0103u di 14.277 abitanti al censimento del 2004"}
{"id": "3344351", "revid": "149727", "url": "https://it.wikipedia.org/wiki?curid=3344351", "title": "Ferrovia Lugano-Cadro-Dino-Sonvico", "text": ""}
{"id": "3344352", "revid": "149727", "url": "https://it.wikipedia.org/wiki?curid=3344352", "title": "Ferrovia Lugano-Dino-Sonvico", "text": ""}
{"id": "3344371", "revid": "322321", "url": "https://it.wikipedia.org/wiki?curid=3344371", "title": "Diocesi di Lilongwe", "text": ""}
{"id": "3344379", "revid": "125709636", "url": "https://it.wikipedia.org/wiki?curid=3344379", "title": "Tranvia Bisuschio-Viggi\u00f9", "text": "La tranvia Bisuschio-Viggi\u00f9 era una breve tranvia elettrica, a scartamento metrico, che collegava il paese di Viggi\u00f9, posto in cima a un colle, con la stazione ferroviaria di Bisuschio-Viggi\u00f9, posta nel fondovalle, sulla linea Varese-Porto Ceresio. Fu in esercizio dal 1912 al 1951.\nStoria.\nIn seguito all'apertura della linea ferroviaria Varese-Porto Ceresio, il paese di Viggi\u00f9 ebbe la necessit\u00e0 di approntare un migliore collegamento con la stazione ferroviaria di Bisuschio, sia per la comodit\u00e0 dei viaggiatori, sia per il trasporto delle merci, in particolare i marmi che nella zona venivano estratti e lavorati in grande quantit\u00e0.\nDopo la proposta di una funicolare, che non ebbe seguito, si pens\u00f2 a costruire una tranvia elettrica; dopo l'elaborazione di un primo progetto presentato nel 1907, il 28 febbraio 1909 si costitu\u00ec la Societ\u00e0 Anonima Tranvia Viggi\u00f9 (SATV), a cui vennero concessi la costruzione e l'esercizio, il cui direttore era Vincenzo Caporali, medico primario dell'Ospedale Maggiore di Milano. Dopo tre anni di lavori la linea entr\u00f2 in servizio l'8 aprile 1912, con una solenne cerimonia cui le cronache locali diedero ampio risalto.\nData la brevit\u00e0 della linea, l'alimentazione elettrica fu prelevata direttamente dalla linea ferroviaria, che all'epoca era elettrificata a terza rotaia, con la tensione \"tranviaria\" di 600 V.\nLa linea conobbe fin dall'inizio un buon traffico viaggiatori e merci, portando il secondo a registrare nel 1933 punte di 4399 tonnellate di prodotti, costituiti prevalentemente da lastre di marmo e pietrisco; tali valori iniziarono tuttavia a scemare fin dagli anni trenta a causa della concorrenza dell'autotrasporto.\nNel 1932 il capitale della societ\u00e0 esercente pass\u00f2 sotto il controllo dell'industriale Piantanida, di Busto Arsizio.\nLa linea super\u00f2 indenne la seconda guerra mondiale e i primi anni del dopoguerra, continuando a trasportare un buon numero di viaggiatori. Dopo pochi anni le Ferrovie dello Stato decisero di trasformare l'alimentazione elettrica della ferrovia Varese-Porto Ceresio, dai 600 V a terza rotaia ai 3000 V con linea aerea. Nonostante gli sforzi del Piantanida per reperire i capitali necessari alla costruzione di una sottostazione elettrica di trasformazione, la tranvia si trov\u00f2 quindi senza possibilit\u00e0 di alimentazione e dovette essere sostituita da un'autolinea gestita dall'impresa Giuliani &amp; Laudi la quale sostitu\u00ec definitivamente la tranvia il 27 marzo 1951.\nCaratteristiche.\nArmata con un binario a scartamento metrico, realizzato mediante rotaie Vignoles da 21\u00a0kg/m con curve di raggio minimo di 16 metri, la linea consentiva di passare dai 345 metri di altitudine di Bisuschio ai 428 di Viggi\u00f9 con pendenze massime del 9 per mille.\nL'alimentazione elettrica a 600 V in corrente continua era derivata dalla ferrovia Milano-Varese-Porto Ceresio dalle Ferrovie dello Stato, allora alimentata con sistema a terza rotaia e tensione di tale valore. Il filo di contatto aveva una sezione di circa 75\u00a0mm2 ed era sospeso mediante pali a traliccio e mezzo mensole in ferro.\nLa velocit\u00e0 di esercizio non superava i 12\u00a0km/h; l'esercizio era strutturato mediante 10 corse giornaliere portate a 12 nel periodo estivo, che coprivano l'intero percorso in 15 minuti.\nPercorso.\nLa linea aveva inizio sul piazzale esterno della stazione di Bisuschio-Viggi\u00f9, posta in localit\u00e0 Piamo. A lato del piazzale sorgeva la rimessa tranviaria e il piccolo fabbricato viaggiatori SATV. Un binario raccordava la linea con lo scalo merci delle Ferrovie dello Stato.\nLa linea affrontava quindi un arco di cerchio in terrapieno, per prendere quota evitando gli stretti tornanti della strada, quindi tornava in sede stradale (sull'attuale viale Milano) e si attestava all'ingresso dell'abitato di Viggi\u00f9, nell'attuale piazza Europa, dove era posto un binario di raddoppio.\nMateriale rotabile.\nInizialmente la dotazione della SATV comprendeva tre elettromotrici a due assi e tre carri per il trasporto merci.\nNel 1932 furono acquistate dalla Societ\u00e0 Sicula Tramways e Omnibus due ulteriori vetture a due assi, provenienti dalle tranvie palermitane, costruite nel 1899-1900 da Schuckert."}
{"id": "3344380", "revid": "149727", "url": "https://it.wikipedia.org/wiki?curid=3344380", "title": "Tranvia di Viggi\u00f9", "text": ""}
{"id": "3344386", "revid": "1305772", "url": "https://it.wikipedia.org/wiki?curid=3344386", "title": "Swiss Open Gstaad 1982 - Singolare", "text": "Il singolare del torneo di tennis Swiss Open Gstaad 1982, facente parte della categoria Grand Prix, ha avuto come vincitore Jos\u00e9 Luis Clerc che ha battuto in finale Guillermo Vilas 6-1, 6-3, 6-2."}
{"id": "3344390", "revid": "1543377", "url": "https://it.wikipedia.org/wiki?curid=3344390", "title": "Manlio Germozzi", "text": "Biografia.\nAssurge a notoriet\u00e0 nazionale nel 1946 in qualit\u00e0 di protagonista della formazione della Confartigianato, la pi\u00f9 grande associazione di rappresentanza dell'artigianato in Italia.\nAncorato ai principi della dottrina sociale della Chiesa e dell'economia sociale di mercato, ha contribuito a far crescere una cultura imprenditoriale moderna che ha caratterizzato le fasi della ricostruzione e dello sviluppo economico nazionale.\nHa fornito contributi decisivi alle maggiori conquiste dell'artigianato e dello \"small business\", ottenute mediante battaglie politiche a livello nazionale e internazionale.\n\u00c8 stato tra i fondatori a Bruxelles di UEAPME (Unione Europea Artigianato e PMI). Ha operato ai vertici di Artigiancassa, ICE, CNEL, e Comitato Economico Sociale dell'UE, nonch\u00e9 dell'OCSE di Parigi, per gli aiuti ai paesi in via di sviluppo con il rango di ambasciatore. Fra le onorificenze ricevute, quella di Cavaliere di Gran Croce al merito della Repubblica Italiana.\nDopo quattro decenni, esattamente nel 1986, prima in qualit\u00e0 di segretario generale poi di presidente Nazionale, Germozzi \u00e8 stato acclamato presidente onorario di Confartigianato: ha dedicato il suo ultimo decennio allo sviluppo dei gruppi giovani (Giovani Imprenditori) e alla valorizzazione delle imprenditrici (Movimento Donne Impresa). \u00c8 morto nel gennaio 1997, dopo una breve malattia, a Roma. Proprio a Roma, nei pressi di San Giovanni in Laterano, gli \u00e8 stata dedicata una via."}
{"id": "3344392", "revid": "1442080", "url": "https://it.wikipedia.org/wiki?curid=3344392", "title": "Hall of Fame Tennis Championships 1982 - Singolare", "text": "Il singolare del torneo di tennis Hall of Fame Tennis Championships 1982, facente parte della categoria Grand Prix, ha avuto come vincitore Hank Pfister che ha battuto in finale Mike Estep 6-1, 7-5."}
{"id": "3344393", "revid": "767487", "url": "https://it.wikipedia.org/wiki?curid=3344393", "title": "Il villaggio delle streghe", "text": "Il villaggio delle streghe (\"The Offspring - From a Whisper to a Scream\") \u00e8 un film del 1987 diretto da Jeff Burr.\nTrama.\nIn una cittadina del Tennessee, Oldfield, avvengono degli omicidi commessi dagli abitanti della citt\u00e0 vittima di una maledizione. Una giornalista si reca nel villaggio ad intervistare un anziano bibliotecario, Julian White (Vincent Price), dopo aver assistito alla pena di morte della nipote. Quest'ultimo le racconter\u00e0 quattro storie sinistre avvenute ad Oldfield in passato.\nLa prima storia narra l\u2019amore non ricambiato di Stanley Burnside verso una sua collega di lavoro, Grace. Stanley abita con la sorella che, affetta da una febbre reumatica, necessita di continue attenzioni e di stare perennemente a casa. La sorella cercher\u00e0 di creare un legame morboso con il fratello che invece risulter\u00e0 allontanarsi da essa fino ad ucciderla tramite soffocamento e strangolamento nella vasca da bagno. Stanley arriver\u00e0 anche ad uccidere la propria amata ed avr\u00e0 un rapporto con lei all\u2019obitorio per dimostrare con Grace \u00e9 sua e di nessun altro. Le morti da esso provocate gli si ritorceranno contro.\nIl secondo episodio narra la storia di Jesse Hardwick. Questi verr\u00e0 ritrovato in un fiume da Felden Evans possessore dell\u2019elisir di lunga vita che Jesse tenter\u00e0 di rubare tentando di uccidere invano Fender. Quest\u2019ultimo si vendicher\u00e0 cospargendo il corpo di Jesse con l\u2019elisir che lo far\u00e0 vivere per altri settant\u2019anni per poi dargli fuoco. La vendetta \u00e8 stata cos\u00ec attuata: Jesse sar\u00e0 costretto a vivere con il proprio corpo ustionato.\nLa terza storia vede come protagonista Steven Arden, ragazzo che lavora all\u2019interno di un circo, capace di triturare con i propri denti lamette, bulloni e in particolar modo il vetro. Questa dote gli \u00e8 stata conferita da Snakewoman nonch\u00e9 la proprietaria del circo che considera il ragazzo di sua propriet\u00e0. Dato che questi svilupper\u00e0 una relazione con la giovane Amarrillis, subir\u00e0 varie torture provocatogli dalla proprietaria tramite l\u2019utilizzo di una bambola vodoo fino a procurargli la morte.\nInfine vi \u00e8 la vicenda di quattro combattenti di guerra che verranno ritrovati da alcuni bambini e subiranno varie tipi di torture poich\u00e9 i bambini, rimasti ormai orfani a causa della guerra che ha portato via loro i propri genitori, decideranno di placare il loro animo uccidendo coloro che hanno preso parte alla guerra.\nIl film si conclude con la discussione ancora aperta tra il bibliotecario e la giornalista e quest\u2019ultima gli riveler\u00e0 che conosceva gi\u00e0 la bambina e che ha commesso dei crimini poich\u00e9 la sua mente \u00e8 stata stimolata dallo stesso zio affetto dalla maledizione. L\u2019ultima scena vede Julian White accasciato sulla propria poltrona poich\u00e9 accoltellato dalla stessa scrittrice."}
{"id": "3344396", "revid": "599013", "url": "https://it.wikipedia.org/wiki?curid=3344396", "title": "Swedish Open 1982 - Singolare", "text": "Il singolare del torneo di tennis Swedish Open 1982, facente parte della categoria Grand Prix, ha avuto come vincitore Mats Wilander che ha battuto in finale Henrik Sundstr\u00f6m 6-4, 6-4."}
{"id": "3344397", "revid": "287204", "url": "https://it.wikipedia.org/wiki?curid=3344397", "title": "Aplodinotus grunniens", "text": "Aplodinotus grunniens \u00e8 un pesce osseo d'acqua dolce della famiglia Sciaenidae, unica specie del genere Aplodinotus. \nDistribuzione e habitat.\n\u00c8 un pesce endemico del Nord e Centro America. Si trova nella parte del Nordamerica a est delle Montagne Rocciose a nord fino al Canada (Qu\u00e9bec, Manitoba e Saskatchewan) e a sud fino al Guatemala (fiume Usumacinta). \u00c8 uno dei pesci d'acqua dolce nordamericani con l'areale pi\u00f9 esteso. \u00c8 stato introdotto in Giappone, senza acclimatazione.\nVive nei pressi del fondale di laghi e fiumi di medie e grandi dimensioni. Preferisce fondali sabbiosi o fangosi.\nDescrizione.\nL'aspetto assomiglia a quello dei pi\u00f9 comuni Sciaenidae marini. \u00c8 evidente una gobba dorsale. La pinna caudale \u00e8 arrotondata. La bocca \u00e8 posta in basso sul profilo del capo. La linea laterale percorre la pinna caudale. Il colore \u00e8 argenteo pi\u00f9 o meno scuro.\nLa taglia massima nota \u00e8 di 95 cm per 24,7 kg, la taglia comune \u00e8 sui 45 cm.\nBiologia.\nPu\u00f2 vivere fino a 13 anni.\nRiproduzione.\n\u00c8 in grado, come molti Sciaenidae, di emettere suoni attraverso la vescica natatoria da cui il nome comune inglese di \"drum\" ovvero \"tamburo\". Questi suoni sono emessi dal maschio durante il corteggiamento.\nAlimentazione.\nCarnivoro. L'adulto si nutre di insetti acquatici, pesci (soprattutto \"Alosa\" e giovanili della sua specie), molluschi e crostacei (anfipodi e gamberi di fiume). I giovanili si nutrono di avannotti e di zooplancton.\nPesca.\nQuesto pesce ha una modesta importanza per la pesca commerciale mentre \u00e8 preda ambita dei pescatori sportivi.\nCuriosit\u00e0.\nGli otoliti di questo pesce vengono utilizzati come portafortuna."}
{"id": "3344398", "revid": "63756", "url": "https://it.wikipedia.org/wiki?curid=3344398", "title": "ITSF", "text": ""}
{"id": "3344404", "revid": "38416990", "url": "https://it.wikipedia.org/wiki?curid=3344404", "title": "Pesce tamburo d'acqua dolce", "text": ""}
{"id": "3344405", "revid": "38417000", "url": "https://it.wikipedia.org/wiki?curid=3344405", "title": "Pesce tamburo dell'Arkansas", "text": ""}
{"id": "3344406", "revid": "38417012", "url": "https://it.wikipedia.org/wiki?curid=3344406", "title": "Tamburo d'acqua dolce", "text": ""}
{"id": "3344409", "revid": "110157", "url": "https://it.wikipedia.org/wiki?curid=3344409", "title": "Chiesa di San Lorenzo (Cont\u00e0)", "text": "La chiesa di San Lorenzo \u00e8 un monumento di importanza storica situato a Cunevo, frazione di Cont\u00e0 in Trentino. Fa parte della zona pastorale delle Valli del Noce e si presume che risalga ai secoli XIII e XIV.\nStoria.\nAi nostri giorni non \u00e8 arrivato alcun documento riguardante la costruzione della chiesa di San Lorenzo di Cunevo, ma data la presenza di una famiglia feudale che menzionava tra i suoi membri anche degli ecclesiastici, si pensa che essa risalga all'inizio del XIII secolo o addirittura a qualche decennio prima. \u00c8 difficile da stabilire, ma grazie ad alcuni resti pervenuti, si presume che essa sia stata costruita su una preesistente cappella o chiesetta, costruita precedentemente.\nGi\u00e0 durante il secolo successivo la chiesa venne sottoposta a modifiche e ristrutturazioni che le fecero cambiare in parte il primitivo arte romanica che la caratterizzava.\nCon la costruzione della nuova e pi\u00f9 grande chiesa del S. Redentore (1858-1862), la chiesa di San Lorenzo pass\u00f2 in secondo piano. Inizi\u00f2 un lento abbandono sia da parte della curia che da parte del comune, il quale era intenzionato a demolire la piccola chiesa. Fortunatamente l'operazione non fu mai portata a termine e dopo vari interventi di ristrutturazione da parte della Provincia autonoma di Trento (i pi\u00f9 recenti nel 1977, 1982 e 1994) viene attualmente usata per le funzioni minori lungo l'intero arco dell'anno.\nIl 10 di agosto viene celebrata in questa chiesa la messa in onore san Lorenzo, patrono di Cunevo.\nDescrizione.\nLa chiesa di San Lorenzo, costituita in arte romanica, con volte a capriate, rappresenta ora l'insieme di stili differenti; ci\u00f2 \u00e8 dovuto alle numerose modifiche avvenute nel corso dei secoli. Infatti, gi\u00e0 nel XVI secolo fu ristrutturata e le capriate furono sostituite con una volta a crociera che copr\u00ec alcuni affreschi presenti.\nQuesta piccola chiesa ha elevata importanza artistica grazie a delle pregevoli peculiarit\u00e0. Prime tra tutte, ci sono gli affreschi dei fratelli pittori Giovanni e Battista Baschenis, attivi in Trentino alla fine del XV secolo. Questi dipinti sono stati scoperti casualmente nel 1923, quando la chiesa venne ristrutturata. Sono arrivati sino ai giorni nostri dei bassorilievi e due rozze facce di angeli, posti sopra la porta della sagrestia, mentre del grande affresco raffigurante l\"'Ultima Cena\" sono ancora perfettamente riconoscibili le rappresentazioni del \"Cristo\" con la mano sinistra appoggiata sulla spalla di \"Giovanni Evangelista\" e la testa di un secondo apostolo non riconosciuto. Questo ciclo di affreschi dei fratelli Baschenis ricorda quello della chiesa di Sant'Udalrico di Corte Inferiore di Rumo.\nL'impianto \u00e8 a croce latina, \u00e8 presente una sola navata con orientamento a mattina divisa in due campate, le quali sono a loro volta divise in due archi gemelli in pietra che separano le volte a crociera di tipo gotico. Il portale rinascimentale in pietra chiara, decorato con motivi floreali di rose in rilievo e a punte di diamante, conserva un'epigrafe di difficile lettura e l'anno 1559. Si presume che questa sia la data in cui sia stata terminata la ristrutturazione della chiesa in stile gotico. La chiesa ha ora un solo altare in legno dove sono rappresentati \"San Lorenzo\", \"San Giovanni Battista\" e la \"Madonna col Bambino\". Originariamente era presente un ulteriore altare dedicato ai SS. Innocenti.\nIl campanile \u00e8 posizionato a sud ovest ed \u00e8 alto circa 20 metri. Le storiche campane invece, sono posteriori e risalgono alla met\u00e0 del XVIII secolo. La copertura del tetto, sia della chiesa che del campanile \u00e8 in scandole di legno trattato."}
{"id": "3344410", "revid": "1442080", "url": "https://it.wikipedia.org/wiki?curid=3344410", "title": "Mercedes Cup 1982 - Singolare", "text": "Il singolare del torneo di tennis Mercedes Cup 1982, facente parte della categoria Grand Prix, ha avuto come vincitore Ramesh Krishnan che ha battuto in finale Sandy Mayer 5-7, 6-3, 6-3, 7-6."}
{"id": "3344418", "revid": "110157", "url": "https://it.wikipedia.org/wiki?curid=3344418", "title": "The Best of Rod Stewart (1976)", "text": "The Best of Rod Stewart \u00e8 la seconda raccolta di Rod Stewart, pubblicata in doppio vinile nel 1976 dalla Mercury Records.\n\u00c8 stato ristampato in CD nel 1998."}
{"id": "3344419", "revid": "84604", "url": "https://it.wikipedia.org/wiki?curid=3344419", "title": "Tio \u00e5r med Agnetha", "text": "Tio \u00e5r med Agnetha (Dieci anni con Agnetha) \u00e8 una compilation del 1979 della cantante svedese degli ABBA Agnetha F\u00e4ltskog. L'album, pubblicato quando gli ABBA erano all'apice della loro carriera, contiene i migliori brani incisi dalla cantante, come solista, prima e durante la carriera parallela come membro del gruppo svedese. Si tratta dell'ultimo album pubblicato sotto l'etichetta discografica Cupol.\nL'album, pubblicato nel 1979, contiene un inedito, \"N\u00e4r du tar mej i din famn\" (Quando mi prendi nelle tue braccia), composto e prodotto da Agnetha F\u00e4ltskog negli studi della Polar con gli stessi musicisti e gli stessi ingegneri del suono (Michael B. Tretow) con cui ha collaborato insieme agli ABBA. I testi furono scritti da Ingela \"Pling\" Forsman, che da allora divenne uno dei parolieri pi\u00f9 produttivi e di successo della Svezia, con ben 25 brani inviati al Melodifestivalen, molti dei quali hanno anche partecipato all'Eurovision Song Contest. Il brano \"N\u00e4r du tar mej i din famn\" scal\u00f2 la classifica svedese Svensktoppen nella seconda met\u00e0 del 1979 e fu anche pubblicato come singolo, avente sul lato B la canzone \"Jag var s\u00e5 k\u00e4r\", brano d'esordio della cantante. Verso la fine degli anni '90, negli archivi della Cupol, fu trovata una versione demo in inglese dello stesso inedito, dal titolo \"The Queen of hearts\", (La regina di cuori), che fu poi inserita nella raccolta di grandi successi \"That's me\", pubblicata dalla Polar Music/Universal Music nel 1998.\nLa raccolta \"Tio \u00e5r med Agnetha\" contiene tre tracce estratte dall'album del 1975 \"Elva kvinnor i ett hus\", compresa la versione in svedese del famosissimo brano degli ABBA \"S.O.S.\", e fu rimasterizzata e ripubblicata dalla Sony BMG Music Entertainment verso la met\u00e0 degli anni novanta.\nDel brano \"N\u00e4r du tar mej i din famn\" fu successivamente realizzata una cover dalla cantante svedese Lotta Engberg."}
{"id": "3344423", "revid": "599013", "url": "https://it.wikipedia.org/wiki?curid=3344423", "title": "Dutch Open 1982 - Singolare", "text": "Il singolare del torneo di tennis Dutch Open 1982, facente parte della categoria Grand Prix, ha avuto come vincitore Bal\u00e1zs Tar\u00f3czy che ha battuto in finale Christopher Mottram 7-6 6-7 6-3 7-6."}
{"id": "3344426", "revid": "628767", "url": "https://it.wikipedia.org/wiki?curid=3344426", "title": "Gurlan", "text": "Gurlan (uzbeko: Gurlan; russo \u0413\u0443\u0440\u043b\u0435\u043d) \u00e8 una citt\u00e0 dell'Uzbekistan. \u00c8 il capoluogo del distretto di Gurlan nella regione di Xorazm (Khorezm) e ha una popolazione di 29.431 (calcolati per il 2010). La citt\u00e0 si trova 40 km a nord di Urgench, nella parte pi\u00f9 settentrionale della regione."}
{"id": "3344427", "revid": "28592", "url": "https://it.wikipedia.org/wiki?curid=3344427", "title": "Cimitero Novodevi\u010dij", "text": ""}
{"id": "3344428", "revid": "1149807", "url": "https://it.wikipedia.org/wiki?curid=3344428", "title": "Koichi Kimura", "text": ""}
{"id": "3344429", "revid": "287204", "url": "https://it.wikipedia.org/wiki?curid=3344429", "title": "Greatest Hits, Vol. 1 (Rod Stewart)", "text": "Greatest Hits, Vol. 1 \u00e8 la terza raccolta di Rod Stewart, pubblicata nel 1979 dalla Warner Bros."}
{"id": "3344430", "revid": "28592", "url": "https://it.wikipedia.org/wiki?curid=3344430", "title": "Cimitero di Novodevichy", "text": ""}
{"id": "3344433", "revid": "1149807", "url": "https://it.wikipedia.org/wiki?curid=3344433", "title": "Duskmon", "text": ""}
{"id": "3344434", "revid": "1149807", "url": "https://it.wikipedia.org/wiki?curid=3344434", "title": "Velgemon", "text": ""}
{"id": "3344435", "revid": "1149807", "url": "https://it.wikipedia.org/wiki?curid=3344435", "title": "Lowemon", "text": ""}
{"id": "3344436", "revid": "1149807", "url": "https://it.wikipedia.org/wiki?curid=3344436", "title": "JagerLowemon", "text": ""}
{"id": "3344437", "revid": "327773", "url": "https://it.wikipedia.org/wiki?curid=3344437", "title": "Lingua manipuri", "text": "Manipuri (\u09ae\u09a3\u09bf\u09aa\u09c1\u09b0\u09bf) o Meitei-lon (\u09ae\u09c8\u09a4\u09c8\u09b2\u09cb\u09a8\u09cd) oppure Meitei-lol (\u09ae\u09c8\u09a4\u09c8\u09b2\u09cb\u09b2\u09cd) (e talvolta nell'inglese del XIX secolo Meithei (\u09ae\u09c8\u09a5\u09c8), che \u00e8 in realt\u00e0 il nome del popolo, non della lingua), \u00e8 la lingua predominante e la lingua franca dello stato del Manipur, che si trova geograficamente nel sud-est della catena himalayana e politicamente nel nord-est dell'India. \u00c8 inoltre la lingua ufficiale usata dall'amministrazione pubblica. Il Manipuri, che \u00e8 una lingua del ceppo birmano legato alle lingue N\u0101ga, \u00e8 parlato anche negli stati indiani di Assam e Tripura, in Bangladesh e in Birmania.\nQuesto linguaggio ha dimostrato di essere un grande fattore di integrazione tra tutti i gruppi etnici del Manipur, che lo usano per comunicare tra di loro.\nIl Manipuri \u00e8 materia di studio, in India, sino al livello post-laurea (Ph.D.), oltre ad essere una lingua di insegnamento fino al livello di laurea in Manipur.\nLingua ufficiale.\n\u00c8 una delle 22 lingue ufficialmente riconosciute dall'allegato VIII della Costituzione dell'India."}
{"id": "3344438", "revid": "2153076", "url": "https://it.wikipedia.org/wiki?curid=3344438", "title": "The Best of Rod Stewart (1989)", "text": "The Best of Rod Stewart \u00e8 la quarta raccolta di Rod Stewart, pubblicata nel 1989 dalla Warner Bros."}
{"id": "3344441", "revid": "484362", "url": "https://it.wikipedia.org/wiki?curid=3344441", "title": "Governatorato di Arcangelo", "text": "La Gubernija di Arcangelo, era una gubernija dell'Impero russo, che occupava l'attuale territorio dell'Oblast' di Arcangelo. Istituita nel 1784, esistette fino al 1929. Il capoluogo era Arcangelo."}
{"id": "3344446", "revid": "628767", "url": "https://it.wikipedia.org/wiki?curid=3344446", "title": "Shovot", "text": "Shovot (uzbeko: \"Shovot\"; russo: \u0428\u0430\u0432\u0430\u0442, \"\u0160avat\") \u00e8 una citt\u00e0 dell'Uzbekistan. \u00c8 il capoluogo del distretto di Shovot nella regione di Xorazm (Khorezm) e conta 28.836 abitanti (2010). La citt\u00e0 si trova 37 km a nord-ovest di Urgench sulla strada che conduce in Turkmenistan, alla citt\u00e0 di Da\u015foguz, da cui dista 35 km.\nL'economia locale \u00e8 basata sul cotone."}
{"id": "3344448", "revid": "28592", "url": "https://it.wikipedia.org/wiki?curid=3344448", "title": "Lev Rudnev", "text": ""}
{"id": "3344450", "revid": "106571053", "url": "https://it.wikipedia.org/wiki?curid=3344450", "title": "Vera Il'ina", "text": "Biografia.\n\u00c8 una delle pi\u00f9 titolate tuffatrici europee, in particolare l'atleta donna pi\u00f9 medagliata nell'ambito dei campionati europei. Ai Giochi olimpici estivi di , insieme alla connazionale Julija Pachalina, ha conquistato la prima medaglia d'oro olimpica della storia dei Giochi nella specialit\u00e0 dei tuffi dal trampolino 3 metri sincro.\nNel 2001 le \u00e8 stato conferito il titolo di Maestro onorario dello sport. \nSi \u00e8 ritirata dopo i Giochi olimpici di durante i quali ha conquistato la medaglia d'argento nel trampolino 3 metri sincro.\n\u00c8 laureata presso l'Universit\u00e0 del Texas e risiede a Houston, negli Stati Uniti d'America."}
{"id": "3344455", "revid": "94902", "url": "https://it.wikipedia.org/wiki?curid=3344455", "title": "Disgenesi degli Ibridi", "text": ""}
{"id": "3344459", "revid": "28592", "url": "https://it.wikipedia.org/wiki?curid=3344459", "title": "Duca di Sassonia-Coburgo", "text": ""}
{"id": "3344464", "revid": "28592", "url": "https://it.wikipedia.org/wiki?curid=3344464", "title": "Federico Augusto I, re di Sassonia", "text": ""}
{"id": "3344466", "revid": "1873017", "url": "https://it.wikipedia.org/wiki?curid=3344466", "title": "Ibuki", "text": "Ibuki (in giapponese \u606f\u5439) \u00e8 una tecnica di respiro rumoroso, adoperata nelle arti marziali, con l'obiettivo di assorbire qualsiasi forza contraria; essa \u00e8 fatta con una lunga espirazione e si conclude con un respiro breve e vocalizzato.\nQuesta tecnica \u00e8 il canale attraverso il quale il \"tanden\" collega lo spirito al corpo, attraverso il \"Ki\". Questa tecnica serve per contrarre tutti i muscoli del corpo in un solo momento ed \u00e8 atta ad assorbire un colpo ricevuto senza risentire alcun danno, o comunque una minima parte. Questa contrazione, che avviene tramite la respirazione \"ibuki\", \u00e8 detta contrazione \"kime\".\nCon la respirazione \"ibuki\" e con il \"kime\", si ottiene il \"Kiai\".\nPer ottenere tale respirazione, occorre:\nIl suono che si sente uscire attraverso la respirazione \"ibuki\" \u00e8 un suono forte, animalesco e quasi minaccioso. Questo \u00e8 dovuto alla contrazione muscolare dell'intero corpo, compresi bocca e gola, e dal fatto che l'aria \u00e8 spinta fuori dall'addome..\nLa respirazione ibuki si divide in due tecniche:"}
{"id": "3344468", "revid": "28592", "url": "https://it.wikipedia.org/wiki?curid=3344468", "title": "Giovanni II Casimiro Wasa", "text": ""}
{"id": "3344470", "revid": "1442080", "url": "https://it.wikipedia.org/wiki?curid=3344470", "title": "South Orange Open 1982 - Singolare", "text": "Il singolare del torneo di tennis South Orange Open 1982, facente parte della categoria Grand Prix, ha avuto come vincitore Yannick Noah che ha battuto in finale Ra\u00fal Ram\u00edrez 6-3, 7-6."}
{"id": "3344471", "revid": "287204", "url": "https://it.wikipedia.org/wiki?curid=3344471", "title": "Determinanti spagnoli", "text": "I determinanti della lingua spagnola vengono usati in modo simile all'italiano e concordano con il nome per quanto concerne il numero (singolare/plurale) e il genere (maschile/femminile).\nDeterminanti dimostrativi.\nSimilmente all'italiano, lo spagnolo ha tre tipi di dimostrativi, il cui uso dipende dalla distanza tra il parlante e la cosa/persona descritta.\nCome per le forme italiane (questo, codesto e quello), \"este\" si riferisce di solito a qualcosa vicino al parlante (la prima persona), \"ese\" in genere a qualcosa pi\u00f9 vicino all'ascoltatore (la seconda persona) e \"aquel\" a qualcosa lontano da chi parla e da chi ascolta.\nI determinati dimostrativi possono essere usati come pronomi, con l'aggiunta delle forme singolari neutre \"esto\", \"eso\", \"aquello\".\nUn tale sistema tripartito dei dimostrativi si trova inoltre nel portoghese, come pure nelle lingue slave, nel giapponese e nel turco.\nArticoli.\nArticoli definiti.\nSimilmente all'italiano, l'articolo definito in spagnolo concorda nel genere e numero come segue:\nLa forma maschile comune \"el\" viene utilizzata al posto di \"la\" davanti a nomi femminili inizianti con il suono \"a\" accentato:\nEccezioni: ci\u00f2 nonostante, \"la\" viene impiegato quando l'uso di \"el\" implicherebbe altrimenti il riferimento a un uomo:\n\"Az\u00facar\" \u00e8 un caso molto particolare. La sua \"a-\" iniziale \u00e8 atona, e prende di solito ugualmente \"el\" anche al femminile; inoltre, \"az\u00facar\" pu\u00f2 essere nello spagnolo di entrambi i generi (altre parole con doppio genere sono \"sal\" (sale), \"mar\" (mare) e \"sart\u00e9n\" (padella per friggere):\nN.B.: questo femminile \"el\" non ha la stessa origine etimologica dell'omonimo maschile \"el\". Quest'ultimo deriva dall'\"ele\" dell'antico castigliano, mentre il primo (cos\u00ec come \"la\") da \"ela\".\nQuesta finezza storica si \u00e8 persa per coloro che usano le forme non-standard, come per es. \"los \u00e1guilas\".\nEsiste inoltre l'\"articolo neutro\", usato davanti ad aggettivi che vengono cos\u00ec sostantivati:\nSi usa inoltre \"lo\", sempre con funzione sostantivante, davanti a participi, avverbi e pronomi possessivi, per es. \"lo perdido, lo bien, lo suyo\".\nL'articolo determinativo neutro \"lo\" anteposto al relativo \"cual\" rende le forme italiane \"il che\", \"la qual cosa\", \"cosa che\".\nLe preposizioni articolate dello spagnolo sono: al (a + el) e del (de + el).\nCome succede per l'inglese, ma diversamente dall'italiano, gli articoli determinativi spagnoli non si usano davanti ai possessivi: \"es su chaqueta\" (\"\u00e8 la sua giacca\")\nArticoli indefiniti.\nDiversamente dall'italiano gli articoli indefiniti spagnoli hanno anche le forme plurali partitive (\"unos\", \"unas\"), rese in italiano, a seconda dei casi, con le preposizioni articolate formate da \"di\" + \"i, gli, le\", oppure dagli indefiniti come \"alcuni, alcune, qualche\", ecc.\nSinonimi di \"unos\" sono: \"unos cuantos\", \"algunos\" e \"unos pocos\".\nNello spagnolo non esiste l'articolo partitivo singolare, per cui si dir\u00e0: \u00bfQuieres az\u00facar? (\"Vuoi dello zucchero?\")\nCome per l'italiano, e anche per l'inglese, l'articolo indefinito plurale pu\u00f2 essere omesso.\nLe forme plurali \"unos\" e \"unas\" davanti a un numerale corrispondono a \"circa\", \"quasi\".\nDiversamente dai termini italiani \"altro, simile, certo e quarto\", quelli corrispettivi spagnoli, \"otro, semejante, cierto e cuarto\", non possono essere preceduti dall'articolo indeterminativo, per cui avremo:\nDeterminanti possessivi.\nSpesso conosciuti come determinanti possessivi o genitivi, vengono anteposti al nome (e al resto dell'intero sintagma nominale, per esempio quando un aggettivo precede il nome) e concordano con il nome nel numero e talvolta anche nel genere.\nConsiderazioni:\nVariazione dialettale:\nCombinazione di dimostrativi e possessivi.\nI pronomi dimostrativi possono essere combinati con i possessivi come segue:\nStrettamente parlando, la presenza del primo determinante significa che il possessivo deve essere interpretato come un aggettivo piuttosto che come determinante. Da notare tuttavia che la forma aggettivale normale (\"m\u00edo, tuyo, suyo...\") non viene utilizzata in questa costruzione.\n\u00c8 possibile per\u00f2 usare la forma aggettivale normale. In questo caso, essa va dopo il nome.\nDeterminanti eterogenei.\nNello spagnolo ci sono molte pi\u00f9 parole usabili come determinanti. In maggior parte terminano in \"-o\" ed hanno le quattro forme usuali (\"-o, -a, -os, -as\") che concordano con i loro nomi."}
{"id": "3344475", "revid": "287204", "url": "https://it.wikipedia.org/wiki?curid=3344475", "title": "Augusto di Sassonia", "text": ""}
{"id": "3344476", "revid": "452415", "url": "https://it.wikipedia.org/wiki?curid=3344476", "title": "Michael Aschbacher", "text": ""}
{"id": "3344478", "revid": "1410376", "url": "https://it.wikipedia.org/wiki?curid=3344478", "title": "Tiziana Valpiana", "text": "Biografia.\nDiplomata alla scuola universitaria per assistenti sociali, lavora appunto come operatrice nel settore. Nata a Brescia, si \u00e8 trasferita poi in Veneto. \u00c8 residente a Verona\nIscritta a Rifondazione Comunista fin dalla nascita di tale partito, con cui \u00e8 stata eletta Deputata per la prima volta nella XII Legislatura, compresa tra il 1994 ed il 1996. In questo periodo, nel 1995, fu nel gruppo di deputati comunisti che vot\u00f2 a favore del Governo Dini, ma poi quando essi promossero la scissione dei Comunisti Unitari, lei decise di rimanere nel PRC.\nHa confermato il suo seggio, nella quota proporzionale della circoscrizione Veneto 1, anche nella XIII Legislatura nella quale il suo partito dava l'appoggio esterno al Governo Prodi I. In occasione della crisi di governo dell'autunno 1998, che port\u00f2 alla caduta di Prodi ed alla scissione tra Rifondazione e Comunisti Italiani la Valpiana risult\u00f2 decisiva, infatti era considerata una delle deputate pi\u00f9 vicine ad Armando Cossutta e pertanto si riteneva scontato il suo voto di fiducia a favore del Governo Prodi. All'avvicinarsi del voto per\u00f2 decise di rimanere fedele alla linea del segretario Fausto Bertinotti e quindi vot\u00f2 contro il Governo, che cadde poi per un solo voto.\nNel 2001 ha nuovamente confermato il suo seggio alla Camera, nella quota proporzionale della circoscrizione Veneto 1, per la XIV Legislatura.\nNel 2006 \u00e8 stata eletta al Senato per la XV Legislatura, conclusasi nel 2008."}
{"id": "3344480", "revid": "599013", "url": "https://it.wikipedia.org/wiki?curid=3344480", "title": "Columbus Open 1982 - Singolare", "text": "Il singolare del torneo di tennis Columbus Open 1982, facente parte della categoria Grand Prix, ha avuto come vincitore Jimmy Connors che ha battuto in finale Brian Gottfried 7-5, 6-0."}
{"id": "3344482", "revid": "767487", "url": "https://it.wikipedia.org/wiki?curid=3344482", "title": "Downtown Train - Selections from the Storyteller Anthology", "text": "Downtown Train - Selections from the Storyteller Anthology \u00e8 la sesta raccolta di Rod Stewart, pubblicata nel 1990 dalla Warner Bros. esclusivamente per il mercato statunitense.\n\u00c8 una selezione di brani dalla precedente raccolta \"\" del 1989."}
{"id": "3344483", "revid": "110157", "url": "https://it.wikipedia.org/wiki?curid=3344483", "title": "Daniel Gorenstein", "text": ""}
{"id": "3344487", "revid": "729019", "url": "https://it.wikipedia.org/wiki?curid=3344487", "title": "Pelham Park and City Island Railway", "text": "La Pelham Park and City Island Railway fu una ferrovia urbana monorotaia operante tra il 1910 ed il 1914 nel quartiere del Bronx a New York, dalla stazione di Bartow a Marshall's Corner. La vettura ferroviaria, una automotrice elettrica, era soprannominata dai cittadini \"The Flying Lady\" (la signora volante, in inglese).\nTecnica.\nL'infrastruttura ferroviaria era costituita da una singola rotaia Vignoles che fungeva da via di corsa, e da una struttura reticolare metallica soprastante con funzione di vincolo superiore per mantenere il veicolo nell'assetto verticale. Tale sistema con singola rotaia inferiore e superiore, era analogo a quello gi\u00e0 utilizzato a Brooklyn alla fine del secolo XIX per la Boynton Bicycle Electric Railroad."}
{"id": "3344492", "revid": "149727", "url": "https://it.wikipedia.org/wiki?curid=3344492", "title": "Ferrovia Porto Ceresio-Varese", "text": ""}
{"id": "3344506", "revid": "287204", "url": "https://it.wikipedia.org/wiki?curid=3344506", "title": "Torello Santini", "text": "Biografia.\nNato a Porto di Mezzo \u2013 frazione di Lastra a Signa, opta per i corsi di scultura all'Accademia di belle arti di Firenze con Domenico Trentacoste, frequentati dal 1889 al 1993. Santini viene incoraggiato dal Trentacoste a praticare a tempo pieno la scultura e a partecipare nel 1896 alla grande Mostra Internazionale dell'Arte e dei Fiori di Firenze con la Gravoche morente.\nPersonaggio sommosso da grandi tensioni emotive, cade in una sindrome maniacale che lo obbliga ad abbandonare la scultura per una presunta incompatibilit\u00e0 alla polvere di marmo e da allora si dedica integralmente alla pittura e come insegnante di disegno e di plastica; attivit\u00e0 con le quali pu\u00f2 a malapena a sopravvivere fino al suo internamento in manicomio, durante la seconda guerra mondiale.\nTra coloro che si formarono o si perfezionarono attraverso le lezioni di \u2018sor Torello\u2019, vi erano Giuseppe Santelli, Lido Bagni, Alvaro Cartei, Cesare Bellini, Ugo Mori, Otello Masi, Mario Pieri."}
{"id": "3344512", "revid": "28592", "url": "https://it.wikipedia.org/wiki?curid=3344512", "title": "Pace di Augsburg", "text": ""}
{"id": "3344515", "revid": "547992", "url": "https://it.wikipedia.org/wiki?curid=3344515", "title": "Statistiche della Primera Divisi\u00f3n (Spagna)", "text": "La pagina raccoglie statistiche e record significativi del massimo livello professionistico del calcio spagnolo.\nRecord di squadra.\n\"Aggiornato al 20 maggio 2018.\"\nRecord individuali.\nCannonieri.\nIn grassetto i giocatori in attivit\u00e0 nella Liga 2020-2021.\n\"Aggiornato al 2 maggio 2021.\"\nPresenze.\nI giocatori in grassetto sono ancora in attivit\u00e0.\n\"Aggiornato al 15 marzo 2021.\""}
{"id": "3344516", "revid": "1543377", "url": "https://it.wikipedia.org/wiki?curid=3344516", "title": "Elementi P", "text": "In biologia molecolare, si definiscono elementi P (in inglese \"P elements\") un tipo di elementi trasponibili presenti esclusivamente nel genoma del dittero \"Drosophila melanogaster\". Assumono una notevole importanza in ingegneria genetica, in quanto vengono proficuamente utilizzati dai ricercatori per trasdurre DNA nelle mosche (trasformazione genetica), o per indurre mutazioni controllate nel loro corredo genetico (mutagenesi).\nCaratteristiche.\nGli elementi P sono trasposoni di classe II, e in quanto tali possono muoversi tra diversi punti del genoma per effetto di un enzima, la trasposasi; elementi P completi -lunghi 2907 bp- includono il gene che codifica per tale enzima, e vengono pertanto detti \"autonomi\". Esistono comunque anche elementi P non autonomi, privi del gene per la trasposasi ed incapaci quindi di muoversi, a meno che non sia presente un secondo elemento trasponibile che fornisca l'enzima in \"trans\". Altra loro caratteristica \u00e8 la presenza di sequenze ripetute invertite ai bordi, lunghe 31 bp, che hanno un importante ruolo nel riconoscimento della trasposasi e, dunque, nella trasposizione.\nDisgenesi degli ibridi.\nGli elementi P possono causare nei moscerini della frutta una situazione patologica nota come disgenia o \"sindrome della disgenesi degli ibridi\" (\"hybrid dysgenesis syndrome\").\nIn base alla presenza o assenza di elementi P completi nei loro cromosomi, le cellule di \"Drosophila\" -e di conseguenza gli individui che le portano- vengono distinte in citotipo M o P. Le cellule M non presentano elementi P nei cromosomi, ma ne consentono il movimento; mentre le cellule P portano elementi P, ma non ne permettono il movimento, in quanto esprimono una proteina repressore che impedisce la trascrizione dei geni per la trasposasi.\nIn ogni caso, la trasposizione avviene solo nelle cellule germinali e non in quelle somatiche, in quanto in queste ultime non avviene un evento di splicing necessario per la formazione del corretto mRNA per la trasposasi (l'introne fra il secondo e il terzo esone non viene rimosso).\nLa disgenia degli ibridi avviene nella progenie degli incroci maschio P x femmina M, quando cio\u00e8 uno spermatozoo che porta gli elementi P nel suo genoma penetra in un ovulo che ne consente il movimento. La trasposizione degli elementi P nella cellula uovo fecondata causa nella progenie risultante la sindrome disgenica, caratterizzata da elevato tasso di mutagenesi, sterilit\u00e0, alti livelli di ricombinazione e aberrazione cromosomica.\nUtilizzi in ingegneria genetica.\nSin dagli anni ottanta, gli elementi P sono stati usati in biologia molecolare come strumenti di ingegneria genetica in \"Drosophila\", con due diversi scopi:\nTrasformazione.\nPer effettuare la trasformazione si utilizzano elementi P privati dei geni per la trasposasi, impedendone quindi la trasposizione autonoma, e rimpiazzandoli con i geni che si intende trasdurre (oltre, generalmente, a un gene reporter che permetta di discriminare gli individui trasformati). L'elemento P cos\u00ec ingegnerizzato viene introdotto in un plasmide e iniettato in un embrione di \"Drosophila\" in via di sviluppo, insieme ad un altro plasmide che fornisca \"in trans\" (a distanza) i geni per la trasposasi. A questo punto nelle cellule dell'embrione dovrebbe avvenire la trasposizione, con inserzione dell'elemento P nel genoma dell'individuo ed espressione dei geni di interesse presenti su di esso, i cui effetti saranno visibili nell'individuo stesso e nella sua progenie.\nIl primo esperimento di mutagenesi tramite utilizzo degli elementi P venne effettuato nel 1982 dai biologi Spradlin e Rubin.\nMutagenesi inserzionale.\nLa mutagenesi inserzionale consiste nell'utilizzare degli elementi trasponibili per danneggiare un gene, limitandone o azzerandone l'espressione; l'osservazione del fenotipo mutato dar\u00e0 indicazioni sulla funzione del gene represso. Il processo \u00e8 in parte simile a quello utilizzato per la trasformazione: anche in questo caso, l'elemento P viene ingegnerizzato, tramite le strategie del DNA ricombinante, con l'eliminazione dei geni per la trasposasi. Al loro posto vengono inseriti dei geni reporter, che permettano l'identificazione degli individui in cui l'inserzione ha avuto successo (tipici geni reporter in drosophila sono quelli che determinano il colore degli occhi delle mosche, come \"white+\") oltre ad un genere di resistenza agli antibiotici e dei siti riconosciuti da enzimi di restrizione. L'elemento P viene poi inserito in un plasmide, e microiniettato in un embrione di \"Drosophila\" insieme ad un altro che porti i geni per la trasposasi. L'elemento P si integrer\u00e0 a caso nel genoma dell'individuo, ma solitamente all'interno di un gene attivamente trascritto (in quanto una zona dove la cromatina \u00e8 rilasciata e quindi pi\u00f9 facilmente accessibile) reprimendone o spegnendone l'attivit\u00e0. Il fenotipo risultante potr\u00e0 essere osservato nell'individuo o nella sua progenie (riconoscibile dall'espressione del gene reporter) e potr\u00e0 dare indicazioni sulla funzione del gene mutato."}
{"id": "3344517", "revid": "287204", "url": "https://it.wikipedia.org/wiki?curid=3344517", "title": "Augusto I di Sassonia (disambigua)", "text": ""}
{"id": "3344518", "revid": "117791516", "url": "https://it.wikipedia.org/wiki?curid=3344518", "title": "Oded Schramm", "text": ""}
{"id": "3344519", "revid": "94902", "url": "https://it.wikipedia.org/wiki?curid=3344519", "title": "Elemento P", "text": ""}
{"id": "3344521", "revid": "28592", "url": "https://it.wikipedia.org/wiki?curid=3344521", "title": "Ernesto Augusto I di Sassonia", "text": ""}
{"id": "3344522", "revid": "38418441", "url": "https://it.wikipedia.org/wiki?curid=3344522", "title": "Ismael Urz\u00e1iz", "text": ""}
{"id": "3344523", "revid": "287204", "url": "https://it.wikipedia.org/wiki?curid=3344523", "title": "Ernesto Augusto di Sassonia", "text": ""}
{"id": "3344524", "revid": "38418465", "url": "https://it.wikipedia.org/wiki?curid=3344524", "title": "Fran Gonz\u00e1lez", "text": ""}
{"id": "3344526", "revid": "125353698", "url": "https://it.wikipedia.org/wiki?curid=3344526", "title": "Battaglia di Leyte", "text": "La battaglia di Leyte si svolse nell'ambito della Guerra del Pacifico durante la seconda guerra mondiale tra gli statunitensi, sotto il comando del generale Douglas MacArthur, e le forze armate imperiali giapponesi, poste sotto il comando del generare Tomoyuki Yamashita, per il possesso dell'isola di Leyte nelle Filippine, dal 17 ottobre 1944 al 31 dicembre 1944. La Battaglia fa parte della campagna delle Filippine attuata dagli Alleati per riconquistare l'arcipelago, occupato dalle truppe giapponesi durante una lunga campagna fra il 22 dicembre 1941 e il 6 maggio 1942.\nAntefatti.\nLe Filippine sono state una fonte importante di approvvigionamento, soprattutto per la gomma e il controllo dei traffici marittimi di petrolio fra il Giappone, il Borneo e Sumatra. Per gli Stati Uniti, la cattura delle Filippine \u00e8 stato un passo strategico fondamentale per isolare l'impero Giapponese dalle zone di occupazione in Cina e nel resto del Pacifico. \u00c8 stata anche una questione personale per MacArthur: due anni prima infatti aveva lasciato le Filippine con la promessa di tornare e ha insistito anche sul fatto che era un obbligo morale per gli Stati Uniti liberare pi\u00f9 presto possibile l'arcipelago.\nDa settembre a inizio ottobre 1944, i piloti della Terza Flotta al comando dell'ammiraglio William Halsey effettuarono con successo azioni nelle Marianne e a Morotai; distruggendo circa 500 aerei nemici e 180 navi mercantili. Questi successi nel mare delle Filippine, a Okinawa e a Formosa dimostrarono che l'invasione dell'arcipelago filippino era fattibile.\nLeyte \u00e8 una delle isole pi\u00f9 grandi delle Filippine, ci sono numerose zone con acque profonde e spiagge di sabbia che offrono un territorio perfetto per gli sbarchi anfibi e rifornimenti veloci. Le strade e le pianure che si estendono nell'entroterra offrono la possibilit\u00e0 di una rapida avanzata per la fanteria e le divisioni corazzate, le pianure danno la possibilit\u00e0 di costruire campi di aviazione da cui le forze aeree americane possono colpire basi nemiche e aeroporti in tutte le Filippine.\nUna catena montuosa di origine vulcanica ricoperta da una foresta molto fitta divide l'isola da nord a sud in due zone. Il territorio pi\u00f9 vasto dell'isola, detto Leyte Valley, si estende dalla costa settentrionale lungo tutta la costa orientale e vi \u00e8 concentrata la maggior parte delle citt\u00e0 e strade dell'isola. La zona occidentale, detta Ormoc Valley, \u00e8 collegata all'altra parte dell'isola da una sola strada (\"Highway 2\") che parte dalla citt\u00e0 di Palo sulla costa est, giunge al porto di Ormoc sulla costa ovest, continua a sud verso la citt\u00e0 di Baybay, e poi si congiunge ad Abuyog alla \"Highway 1\", che termina sullo stretto di San Juanico. Le vette della catena di montagne non sono molto alte, ma grazie alle forme frastagliate, alle grotte e agli anfratti offriranno un'eccellente posizione difensiva alle truppe giapponesi.\nLa popolazione di Leyte era di oltre 900.000 persone, per lo pi\u00f9 contadini e pescatori; molti dei residenti erano entrati a far parte della guerriglia contro i giapponesi per opporsi alla dura repressione a cui la popolazione civile era sottoposta. I servizi segreti statunitensi stimavano il numero delle truppe giapponesi su Leyte a circa 20.000, in gran parte del facenti parte della16\u00aa Divisione al comando del tenente generale Shiro Makino.\nSchieramenti.\nAlleati.\nL'invasione di Leyte fu il pi\u00f9 grande sbarco anfibio effettuato dagli Stati Uniti e i loro alleati nel teatro del Pacifico. Il Gen. MacArthur fu messo a capo di tutte le forze aeree, terrestri e navali del pacifico centrale e meridionale. Le forze aeree e navali a sostegno delle truppe da sbarco consistevano principalmente nella 7\u00aa Flotta degli Stati Uniti sotto il comando del Vice Ammiraglio Thomas C. Kinkaid composta da 701 navi, comprese 127 navi da guerra. La flotta di Kinkaid avrebbe avuto il compito di trasportare e di far sbarcare le truppe sulle spiagge. La Royal Australian Navy distaccata presso la Settima Flotta disponeva cinque navi da guerra, tre navi da sbarco e cinque navi ausiliarie. La 6\u00aa Armata dell'esercito degli Stati Uniti sotto il comando del tenente generale Walter Krueger era la principale forza di combattimento, consisteva in due corpi d'armata di due divisioni ciascuno. Il 10\u00ba corpo del Magg. Gen. Franklin C. Sibert comprendeva la 1\u00aa Divisione di Cavalleria e 24\u00aa Divisione di fanteria tranne il 21\u00ba reggimento di fanteria che agiva da RCT. Il 14\u00ba corpo alla guida del Magg. Gen. John R. Hodge includeva la 7\u00aa Divisione di fanteria e alcuni reggimenti della 96\u00aa Divisione di fanteria. La 32\u00aa, la 77\u00aa di fanteria e il 381\u00ba reggimento di fanteria della 96\u00aa Divisione erano disposte come forze di riserva. Unit\u00e0 supplementari fra cui il 6\u00ba battaglione Ranger,avevano il compito di garantire il controllo di isole periferiche e di guidare le forze da sbarco e il supporto di fuoco delle navi da guerra sulle spiagge dello sbarco. Il nuovo Army Service Command della 6\u00aa a capo del maggior generale Hugh J. Casey era responsabile dell'organizzazione della testa di ponte, rifornendo le unit\u00e0 a terra, costruendo o migliorando le strade e gli aeroporti. In tutto, il Gen. Krueger aveva sotto il suo comando 202.500 truppe di terra. Su Leyte, circa 3.000 guerriglieri filippini al comando del tenente colonnello Ruperto Kangleon erano pronti ad aiutare le forze da sbarco attaccando le retrovie giapponesi.\nLa missione della 6\u00aa Armata era di occupare Leyte in tre fasi. La prima avrebbe avuto inizio il 17 ottobre, tre giorni prima a circa 80\u00a0km a est delle spiagge dello sbarco, con l'occupazione di tre isole da cui comandare gli sbarchi sulla zona orientale del golfo di Leyte. La seconda parte, chiamata \"A-Day\", doveva svolgersi il 20 ottobre, il 10\u00ba e il 14\u00ba Corpo sarebbero atterrati in spiagge separate, sulla costa orientale di Leyte, il primo a nord, il secondo 24\u00a0km a sud. Il 10\u00ba Corpo avrebbe preso Tacloban City e il suo campo di aviazione a nord della testa di ponte per rendere sicuro lo stretto tra Leyte e le Isole Samar, quindi si sarebbe diretto attraverso la \"Leyte Valley\" fino alla costa settentrionale. Il compito del 14\u00ba Corpo era quello di assicurare la parte meridionale della Leyte Valley per costruire un campo d'aviazione e creare una base per il supporto logistico. Nel frattempo, la RCT formata dal 21\u00ba Reggimento avrebbe garantito il controllo dello stretto tra Leyte e Isole Panaon. Nella terza fase, i due corpi d'armata avrebbero preso strade separate attraverso le montagne per eliminare il nemico dalla \"Ormoc Valley\" e dalla costa occidentale dell'isola, e allo stesso tempo, occupare l'avamposto sull'isola di Samar 60\u00a0km a nord di Tacloban.\nGiapponesi.\nL'esercito imperiale giapponese secondo le stime dei servizi segreti statunitensi poteva contare su 20.000 uomini, inquadrati nella 16\u00aa Divisione di fanteria, le truppe giapponesi nel proseguire della battaglia aumenteranno fino a raggiungere le 55.000 unit\u00e0.\nLa Battaglia.\nGli Sbarchi.\nLe operazioni preliminari per l'invasione di Leyte iniziarono all'alba del 17 ottobre con le operazioni di sminamento e il movimento del 6\u00b0 Rangers accompagnati da un distaccamento del 21\u00ba Reggimento fanteria verso le tre piccole isole del Golfo di Leyte. Anche se in ritardo a causa di una tempesta, i Rangers presero il controllo delle isole Suluan e Dinagat alle 12:30. Su Suluan, i Rangers dispersero un piccolo gruppo di giapponesi e distrussero una stazione radio, mentre su Dinagat non incontrarono resistenza. Su entrambe, i Rangers procedettero con l'installazione di luci di navigazione per le navi da sbarco che sarebbero arrivate tre giorni dopo. Il giorno successivo, la terza isola Homonhon, fu occupata senza opposizione. Nel frattempo alcune squadre di ricognizione rivelarono che le spiagge dello sbarco erano libere per le truppe d'assalto.\nDopo quattro ore di pesante fuoco navale, il 20 ottobre,l'\"A-Day\", la 6\u00aa Armata dell'esercito sbarc\u00f2 sulle spiagge assegnate alle ore 10:00. Il 10\u00ba Corpo su tratto di 6\u00a0km di spiaggia tra il campo d'aviazione Tacloban e il fiume Palo. Mentre 24\u00a0km pi\u00f9 a sud, il 14\u00ba Corpo sbarco su di un tratto di 5\u00a0km tra San Jos\u00e9 e il fiume Daguitan. Le truppe ebbero molte difficolt\u00e0 dovute al terreno paludoso e dal fuoco di sbarramento giapponese. Nel giro di un'ora dallo sbarco in molti settori, le unit\u00e0 si erano assicurate teste di ponte abbastanza salde da ricevere veicoli pesanti e grandi quantit\u00e0 di materiali di supporto. Solo nel settore della 24\u00aa Divisione le forze giapponesi bloccarono i soldati distruggendo diversi mezzi da sbarco. Ma anche questo settore alle 13:30 era abbastanza sicuro per consentire al generale MacArthur di fare il suo ingresso trionfante sbarcando da un mezzo anfibio e annunciando al popolo filippino l'inizio della loro liberazione:\"popolo delle Filippine, Sono tornato! per grazia di Dio onnipotente, le nostre forze sono di nuovo sul suolo filippino.\"\nEntro la fine di una giornata, la 6\u00aa Armata dell'esercito era penetrata di 3\u00a0km sull'isola e controllava lo Stretto Panaon a sud di Leyte. Nel settore del 10\u00ba Corpo d'armata, la 1\u00aa Divisione di cavalleria aveva preso il controllo del campo d'aviazione di Tacloban, e la 24\u00aa Divisione di fanteria aveva occupato la cima collina pi\u00f9 alta della zona dello sbarco. Nel settore del 14\u00ba Corpo, la 96\u00aa Divisione di fanteria aveva lanciato l'attacco alla Catmon Hill. La 7\u00aa Divisione di fanteria aveva preso la citt\u00e0 di Dulag, e aveva costretto il generale Makino a spostare il suo posto di comando di 16\u00a0km nella citt\u00e0 di Dagami. Il combattimento iniziale fu una vittoria statunitense con un costo di 49 morti, 192 feriti e 6 dispersi.\nCampagna del Sud della Leyte Valley.\nNei giorni seguenti la 6\u00aa Armata fece notevoli passi avanti dovuti alla scarsa organizzazione delle difese giapponesi. La 1\u00aa Divisione di Cavalleria del Mag.Gen. Verne D. Mudge si assicur\u00f2 il controllo del capoluogo della regione, Tacoblan, il 21 ottobre. Il 23 ottobre il generale MacArthur con una cerimonia ripristin\u00f2 formalmente il governo filippino. Lo stesso giorno la 1\u00aa e la 2\u00aa Brigata di cavalleria avviarono un'azione preventiva atta ad impedire il contrattacco giapponese dalla zone centrali dell'isola. Alla fine di queste operazioni la 1\u00aa Brigata venne spostata nelle retrovie per rifiatare dopo i lunghi combattimenti dei giorni precedenti.\nLa 24\u00aa Divisione di fanteria, del Mag. Gen. Frederick A. Irving, incontr\u00f2 una forte resistenza nemica. Dopo parecchi giorni e notti di duro combattimento il 19\u00ba e il 34\u00ba Reggimento di fanteria ampliarono la propria testa di ponte, uccidendo circa 800 giapponesi, e presero il controllo dell'altura che domina l'ingresso nord della Valle di Leyte. Nei giorni seguenti due reggimenti di fanteria e diversi mezzi corazzati supportati da fuoco di artiglieria, penetrarono nella Leyte Valley; entro il 1\u00ba novembre furono in vista della costa nord e del porto di Carigara. Il giorno seguente, la 2\u00aa Brigata di cavalleria occup\u00f2 Carigara. Nel suo cammino attraverso la Leyte Valley la 24\u00aa Divisione aveva inflitto quasi 3.000 perdite al nemico. Questi progressi lasciarono ai giapponesi soltanto Ormoc City sull'isola di Leyte.\nIl 14\u00ba Corpo d'armata del generale Hodge mand\u00f2 due divisioni nel sud Leyte Valley, poich\u00e9 erano presenti quattro campi di aviazione e un centro di approvvigionamento di grandi dimensioni. Il maggior generale James L. Bradley al comando della 96\u00aa Divisione di fanteria doveva occupare Catmon Hill, un promontorio alto 430 m, il punto pi\u00f9 alto in mezzo alle due teste di ponte, e era utilizzato dai giapponesi come punto di osservazione per indirizzare il fuoco dell'artiglieria sui mezzi da sbarco che si avvicinavano alla spiaggia. Sotto l'incessante copertura di artiglieria e cannoni navali, Bradley e le sue truppe si fecero strada attraverso le paludi a sud e ad ovest delle alture a Labiranan Head. Dopo un lungo scontro di tre giorni, il 28 ottobre il 382\u00ba Reggimento di fanteria prese la base chiave delle difese giapponesi, Tabontabon circa 8\u00a0km all'interno, e ucciso circa 350 giapponesi. Contemporaneamente due battaglioni del 381\u00ba e del 383\u00ba Reggimento di fanteria avanzarono lentamente su lati opposti della Catmon Hill e incontrarono una feroce resistenza giapponese. Quando la cima di Catmon Hill fu catturata, il 31 ottobre, gli americani avevano superato 53 casematte, 17 grotte, e diverse posizioni di artiglieria pesante.\nSul fianco sinistro del 14\u00ba Corpo la 7\u00aa Divisione di fanteria sotto il comando del maggior generale Archibald V. Arnold si spost\u00f2 nell'entroterra per occupare i quattro campi d'aviazione giapponese tra le cittadine di Dulag e Burauen. Il 21 ottobre il 184\u00ba fanteria occup\u00f2 il campo d'aviazione di Dulag, mentre il 32\u00ba Reggimento di fanteria liber\u00f2 entrambe le rive del fiume Calbasag. La lotta sanguinosa per la cattura degli aeroporti e del villaggio fu decisa dalla presenza dei carri armati americani M4 Sherman che spianarono la strada per i fanti. A Burauen, il 17\u00ba Reggimento fanteria sconfisse una resistenza fanatica, ma inutile dal nemico che con attacchi suicidi tentava di fermare i carri armati americani attaccando l'esplosivo agli scafi corazzati. Circa 2\u00a0km a nord, il 32\u00ba fanteria uccise pi\u00f9 di 400 giapponesi al campo d'aviazione Buri. Mentre due battaglioni di fanteria del 184\u00b0 pattugliavano il fianco sinistro, il 17\u00ba fanteria e il 2\u00ba Battaglione del 184\u00b0, con un'operazione verso nord, cercarono di occupare Dagami, 10\u00a0km a nord Burauen. Usando lanciafiamme per scacciare i giapponesi dalle loro casematte e da un cimitero, le truppe statunitensi catturarono Dagami il 30 ottobre, costringendo il Gen. Makino ad evacuare il suo posto di comando diversi km pi\u00f9 ad ovest. Nel frattempo, il 29 ottobre, il 2\u00ba Battaglione di fanteria del 32\u00b0, preceduto dal 7\u00ba reggimento di Cavalleria da ricognizione, si spost\u00f2 di 24\u00a0km a sud lungo la costa orientale fino a Abuyog per sondare la zona, nel corso dei quattro giorni seguenti pattugliarono verso ovest attraverso le montagne per osservare Ormoc Bay, durante queste operazioni non incontrarono alcuna resistenza.\nContrattacco Giapponese.\nNon appena la 6\u00aa Armata si spinse pi\u00f9 in profondit\u00e0 su Leyte, i giapponesi contrattaccarono via mare e via aria. Il 24 ottobre, circa 150-200 velivoli nemici attaccarono le teste di ponte americane da nord, ma una cinquantina di caccia americani decollarono per intercettare il nemico. Si stima che l'aviazione giapponese perse tra i 66 e 84 velivoli in questa azione. Per i quattro giorni seguenti continuarono i raid aerei nipponici, che danneggiarono gravemente i depositi di viveri e munizioni, minacciando quindi il successo dell'operazione americana. Gli americani risposero bombardando i campi di aviazione giapponesi su Leyte e sulle isole vicine, entro il 28 ottobre la minaccia dei raid aerei convenzionali nemici era cessata. L'aviazione imperiale si trovava in una situazione di carenza di mezzi e piloti, cos\u00ec ricorse per la prima volta all'uso dei \"kamikaze\", un gruppo di piloti suicidi che utilizzava i propri aerei, carichi di carburante e bombe, come veri e propri proiettili lanciandosi contro le navi alleate. I bersagli furono le navi da trasporto e la flotta di scorta che si trovavano nel golfo di Leyte per proteggere le operazioni sull'isola. I giapponesi riuscirono ad affondare una portaerei di scorta e danneggiare gravemente molte altre navi.\nIl pericolo pi\u00f9 grave per le forze statunitensi \u00e8 rappresentato dalla flotta nipponica. L'Alto Comando della Marina imperiale giapponese decise di mandare tutte le navi a sua disposizione a distruggere le forze della marina statunitense a sostegno della 6\u00aa Armata, creando cos\u00ec i presupposti per una battaglia campale di notevole importanza per il proseguimento della guerra in tutto il pacifico. Il piano della marina imperiale era di attaccare in tre gruppi la flotta nel golfo di Leyte. Il primo gruppo, che comprendeva quattro portaerei per\u00f2 prive di aerei a bordo, doveva di fungere da esca, attirando la 3\u00aa flotta statunitense a nord lontano dal Golfo di Leyte. Se l'esca avesse avuto successo, gli altri due gruppi, costituiti principalmente da flotta di superficie pesante, fra cui la supercorazzata Yamato, sarebbero entrati nel golfo di Leyte da ovest distruggendo le navi di supporto rimaste ormai completamente isolate e alla merc\u00e9 dei cannoni giapponesi.\nIl 23 ottobre la marina statunitense rilev\u00f2 la presenza del primo gruppo nipponico costituito dalle portaerei esca. Le unit\u00e0 della marina statunitense cominciarono immediatamente le manovre per affrontare il nemico, cos\u00ec ebbe inizio la battaglia aeronavale pi\u00f9 grande della guerra nel pacifico e una delle pi\u00f9 grandi dell'intera storia dell'umanit\u00e0: la Battaglia del Golfo di Leyte. Si combatt\u00e9 per tre lunghi giorni dal 23 ottobre al 26 ottobre, ma alla fine la battaglia si risolse con una decisiva sconfitta per i giapponesi che diminuir\u00e0 notevolmente le loro capacit\u00e0 di bloccare l'avanzata alleata. Tuttavia dall'11 dicembre, i giapponesi riuscirono ad inviare a Leyte pi\u00f9 di 34.000 soldati e oltre 10.000 tonnellate di materiale, principalmente attraverso il porto di Ormoc sulla costa occidentale dell'isola, nonostante le pesanti perdite inflitte ai convogli dalle continue missioni di intercettazione da parte dell'aviazione statunitense, che portarono alle due battaglie nella baia di Ormoc.\nAvanzata nel Nord della Leyte Valley.\nI rifornimenti giapponesi crearono gravi problemi ad entrambi i comandanti Krueger e MacArthur. Invece di passare alle operazioni di rastrellamento nella parte orientale di Leyte, la 6\u00aa Armata dovette affrontare duri combattimenti sulle montagne sul lato occidentale dell'isola; in questi scontri vennero utilizzante anche le tre divisioni di riserva che si trovavano su Leyte. Tutto questo ha portato a notevoli ritardi nelle operazioni del generale MacArthur per la campagna delle Filippine e nei piani di guerra nel pacifico del Ministero della Guerra.\nLa 1\u00aa Divisione di Cavalleria e la 24\u00aa Divisione di fanteria di stanza a Carigara il 2 novembre riuscirono a sfondare le linee nemiche dando nuovo slancio alla campagna alleata. Dopo 17 giorni di combattimento, la 6\u00aa Armata aveva conseguito tutti i suoi obiettivi della prima e seconda fase, e anche uno degli obiettivi della terza fase, Abuyog. Inoltre, alcuni elementi della 7\u00aa Divisione si erano spinti verso l'estremit\u00e0 meridionale dell'isola nel settore 14\u00ba Corpo d'armata ed avevano preso il controllo della citt\u00e0 di Baybay sulla costa occidentale. Solo un settore chiave, Ormoc sulla costa occidentale dell'isola, \u00e8 rimasto in mani nipponiche.\nPer occupare la Ormoc Valley, il generale Krueger aveva in previsione di utilizzare un gigantesco movimento a tenaglia, con le forze del 10\u00ba Corpo in movimento verso sud attraverso le montagne e le unit\u00e0 del 14\u00ba Corpo in movimento verso nord lungo la sponda occidentale dell'isola. Per superare la resistenza del nemico, e soprattutto nel barriera montuosa a nord, Krueger mobilit\u00f2 le sue forze di riserva, la 32\u00aa e la 77\u00aa Divisione di fanteria, mentre MacArthur attiv\u00f2 la 11\u00aa Divisione Paracadutisti e il 21\u00ba Reggimento richiamato dalla zona di Panaon per ricongiungersi al resto della 24\u00aa Divisione; venne sostituito da un battaglione di fanteria della 32\u00aa. Il 3 novembre, il 34\u00ba Reggimento di Fanteria fu spostato a ovest di Carigara per rastrellare il resto della costa settentrionale prima di passare a sud sulle montagne. Il 1\u00ba Battaglione presto venne attaccato da un crinale lungo l'autostrada. Supportato dal 63\u00ba Battaglione di artiglieria, elimin\u00f2 l'unit\u00e0 giapponese sulla cresta, e il 34\u00ba fanteria continu\u00f2 incontrastato verso la citt\u00e0 di Pinamopoan per tutta la notte, riusc\u00ec a recuperare numerose armi pesanti abbandonate dal nemico, e si ferm\u00f2 nel punto in cui la \"Highway2\" prosegue a sud verso le montagne.\nBattaglie di Breakneck e delle Kilay Ridges.\nIl 7 novembre il 21\u00ba Reggimento di fanteria sostenne il suo battesimo di fuoco a Leyte quando si trasfer\u00ec sulle montagne lungo la Highway 2, vicino alla baia di Carigara. Il 21\u00b0, con l'aiuto del 3\u00ba Battaglione fanteria del 19\u00ba reggimento, affront\u00f2 la 1\u00aa Divisione imperiale giapponese, anch'essa appena arrivata sull'isola, che si stava trincerando lungo la strada che correva da est a ovest dell'isola. I giapponesi stavano erigendo una fitta rete difensiva lungo un crinale costituita da tunnel, casematte, trincee, bunker, postazioni per mitragliatrici, mortai e artiglieria e innumerevoli trappole esplosive e fosse in cui si nascondevano i soldati nipponici per poi sferrare all'improvviso attacchi banzai contro le truppe alleate. Questo crinale divenne noto come \"Breakneck Ridge\".\nIl tifone iniziato l'8 novembre, e le forti piogge che seguirono nei giorni seguenti ostacolarono ulteriormente l'avanzata americana. La tempesta peggior\u00f2 notevolmente la situazione aggiungendo alle difese nemiche anche alberi caduti e frane di fango, creando inoltre notevoli ritardi nel trasporto degli approvvigionamenti, il 21\u00ba Fanteria continu\u00f2 il suo attacco lento e faticoso, con anche il problema di dover spesso ritirarsi e recuperare le colline che erano state prese in precedenza. Dopo lunghi combattimenti gli americani lanciarono l'attacco la collina \"1525\", strategicamente molto importante, situata 3\u00a0km ad est, consentendo al Gen. Irving di impegnare le difese nemiche su un fronte di 6\u00a0km lungo la Highway 2.\nCinque giorni di lotta contro le posizioni sulla collina, apparentemente inespugnabile, e due notti passate a respingere contrattacchi nemici costrinsero il Gen. Irving a lanciare un attacco da due fronti sui difensori. Il 2\u00ba Battaglione del 19\u00ba fanteria pass\u00f2 da est intorno alla collina 1525 dietro il fianco destro nemico, tagliando la Highway 2 5\u00a0km a sud di Breakneck Ridge. Per prendere il fianco sinistro a ovest, Irving invi\u00f2 da Carigara il 1\u00ba battaglione del 34\u00ba fanteria, sotto il tenente colonnello Thomas E. Clifford, a un punto situato 3\u00a0km a ovest della Highway 2. Dopo aver attraversato un crinale e il fiume Leyte, le truppe americane attaccarono il nemico sul fianco sinistro a 270 m da Kilay Ridge, il terreno pi\u00f9 alto dietro la zona di battaglia principale. Il 13 novembre entrambi i battaglioni raggiunsero posizioni a soli 900 m dalla Highway 2, nonostante la forte opposizione nemica e le forti piogge. Ma un contrattacco giapponese a Kilay Ridge contro il battaglione di Clifford e da una collina a est del 2\u00ba Battaglione costrinse gli americani a ritirarsi. Nessuno dei due battaglioni complet\u00f2 gli obbiettivi assegnati.\nCi sono voluti due settimane di dura lotta nel fango e sotto la pioggia per portare gli uomini di Clifford a sfondare le linee nemiche lungo la salita a Kilay Ridge. Il 2 dicembre, finalmente, il battaglione di Clifford occup\u00f2 la cima della collina e rapidamente la 32\u00aa Divisione prese il sopravvento sulle restanti difese nipponiche a Kilay Ridge. Il battaglione di Clifford sub\u00ec 26 morti, 101 feriti e 2 dispersi, mentre uccisero pi\u00f9 di 900 giapponesi. Per il loro arduo impegno a Kilay Ridge e nelle zone adiacenti, i due battaglioni ricevettero il \"Presidential Unit Citations\" e Clifford ricevette la \"Distinguished Service Cross\" presidenziale l'equivalente individuale dell'onorificenza ricevuta dai battaglioni. Soltanto il 14 dicembre la 1\u00aa Divisione di cavalleria e la 32\u00aa Divisione presero il totale controllo dell'area Breakneck-Kilay Ridge, mettendo le porzioni pi\u00f9 difese della Highway 2, tra Carigara Bay e la Ormoc Valley, sotto il controllo del 10\u00ba Corpo.\nIn tutta questa fase, gli sforzi americani furono sempre pi\u00f9 ostacolati da problemi logistici. Terreno e strade di montagna invalicabili costrinsero le unit\u00e0 dedicate al trasporto della 6\u00aa Armata dell'esercito ad improvvisare colonne di rifornimenti con mezzi da sbarco della Marina, mezzi da sbarco cingolati, lanci aerei, trattori d'artiglieria, camion, anche carabaos e centinaia di portatori volontari filippini a piedi nudi. Comprensibilmente queste difficolt\u00e0 nei rifornimenti portarono al rallentare dell'avanzata, in particolare nelle montagne a nord e ad est della Ormoc Valley e successivamente nel lungo i crinali della Ormoc Bay."}
{"id": "3344527", "revid": "38418531", "url": "https://it.wikipedia.org/wiki?curid=3344527", "title": "Crist\u00f3bal Parralo", "text": ""}
{"id": "3344530", "revid": "592396", "url": "https://it.wikipedia.org/wiki?curid=3344530", "title": "Arteria mascellare interna", "text": ""}
{"id": "3344532", "revid": "122206440", "url": "https://it.wikipedia.org/wiki?curid=3344532", "title": "Instance", "text": "Nei videogiochi di tipo massively multiplayer online (MMOG), un'instance (\"istanza\") \u00e8 un'area particolare, generalmente un dungeon, di cui viene generata una nuova copia per ogni giocatore o gruppo di giocatori che vi entra.\nUtilit\u00e0 delle instance.\nA differenza dei giochi a giocatore singolo, dove i giocatori interpretano il solo personaggio al centro dell'intera avventura, nei videogiochi di tipo MMOG essi si trovano in una situazione dove il gioco non ruota pi\u00f9 attorno a loro, e vi sono decine, quando non centinaia o pi\u00f9, di altri giocatori che devono \"uccidere il mostro che terrorizza il paese\" o \"recuperare il magico artefatto per salvare il mondo\". Viene cos\u00ec a crearsi una competizione, in cui lo stesso obiettivo \u00e8 perseguito da pi\u00f9 persone: il problema era evidente nel gioco \"EverQuest\", dove gruppi di giocatori finivano spesso per scontrarsi e molestarsi in uno stesso dungeon. L'introduzione delle instance risolse in buona parte tali problemi, impedendo a giocatori non alleati di venirsi a trovare nella stessa zona.\nLa riduzione dell'eccessiva competizione nel gioco porta anche ad un abbassamento di comportamenti come il \"kill stealing\", il \"camping\" e il \"ninja looting\". In diversi MMOG, le instance contengono mob pi\u00f9 forti e drop migliori del normale. Possono inoltre essere soggette a restrizioni riguardanti il numero o il livello dei giocatori che vi entrano.\nConsiderazioni tecniche.\nLa partecipazione dei giocatori alle instance, che sono zone separate dai server di gioco, riduce la popolazione di questi ultimi, diminuendo la quantit\u00e0 di lavoro dei server e dei client, vista la minore interazione fra i giocatori e il gioco. Visto che i giocatori nelle instance non necessitano di essere aggiornati su ci\u00f2 che accade al di fuori, e viceversa, vi \u00e8 un calo delle informazioni da elaborare e quindi della lag per i giocatori\nLe instance nei videogiochi.\nIl primo utilizzo delle instance si ebbe forse nel MMORPG \"The Realm Online\", uscito nel 1996. L'utilizzo in quel caso era estensivo, ed ogni battaglia si svolgeva in una stanza istanziata dal resto del mondo virtuale.\n\"\" non utilizza il sistema delle instance. Tuttavia, tramite un sistema denominato \"Advanced Encounter System\" (AES, non implementato nel gioco inizialmente), alcuni boss possono essere attivati una volta entrati in un'area, e sono di conseguenza legati al giocatore o al gruppo di giocatori che ne hanno causato l'apparizione; altri giocatori non hanno modo di interagire con quel \"mob\".\nIn \"RuneScape\", le instance sono utilizzate soprattutto per lo svolgimento delle \"quest\", impedendo ad altri giocatori di interferire col loro svolgimento, nonch\u00e9 in alcuni minigiochi.\nIn World of Warcraft.\nIl sistema delle instance \u00e8 stato implementato nel MMORPG \"World of Warcraft\" fin dalla sua uscita. Ad essere istanziati erano tutti i dungeon. In \"World of Warcraft\", esistono due diverse classificazioni per le instance, i dungeon e i raid:\nInoltre, tale sistema \u00e8 utilizzato anche per i \"battleground\", zone specificatamente dedicate al PvP, e dall'uscita di \"Wrath of the Lich King\" si \u00e8 diffuso il loro uso anche per lo svolgimento di \"quest\" ed eventi importanti (come la battaglia per Sepulcria)."}
{"id": "3344534", "revid": "592396", "url": "https://it.wikipedia.org/wiki?curid=3344534", "title": "Arteria auricolare profonda", "text": ""}
{"id": "3344535", "revid": "592396", "url": "https://it.wikipedia.org/wiki?curid=3344535", "title": "Arteria timpanica anteriore", "text": ""}
{"id": "3344536", "revid": "28592", "url": "https://it.wikipedia.org/wiki?curid=3344536", "title": "Re di Sassonia", "text": ""}
{"id": "3344538", "revid": "28592", "url": "https://it.wikipedia.org/wiki?curid=3344538", "title": "Duca di Varsavia", "text": ""}
{"id": "3344542", "revid": "38418673", "url": "https://it.wikipedia.org/wiki?curid=3344542", "title": "Pirelli Tyres", "text": ""}
{"id": "3344543", "revid": "592396", "url": "https://it.wikipedia.org/wiki?curid=3344543", "title": "Arteria buccale", "text": ""}
{"id": "3344545", "revid": "592396", "url": "https://it.wikipedia.org/wiki?curid=3344545", "title": "Arteria alveolare posteriore superiore", "text": ""}
{"id": "3344546", "revid": "592396", "url": "https://it.wikipedia.org/wiki?curid=3344546", "title": "Arteria infraorbitaria", "text": ""}
{"id": "3344548", "revid": "592396", "url": "https://it.wikipedia.org/wiki?curid=3344548", "title": "Arteria palatina discendente", "text": ""}
{"id": "3344549", "revid": "592396", "url": "https://it.wikipedia.org/wiki?curid=3344549", "title": "Arteria palatina maggiore", "text": ""}
{"id": "3344562", "revid": "592396", "url": "https://it.wikipedia.org/wiki?curid=3344562", "title": "Arteria alveolare inferiore", "text": ""}
{"id": "3344565", "revid": "599013", "url": "https://it.wikipedia.org/wiki?curid=3344565", "title": "Fed Cup 2011 Spareggi Gruppo Mondiale", "text": "Gli spareggi per il Gruppo Mondiale 2011 sono i principali spareggi della Fed Cup 2011, e collegano il Gruppo Mondiale al Gruppo Mondiale II. Ad essi partecipano le 4 squadre sconfitte nel primo turno del Gruppo Mondiale (Australia, Francia, Slovacchia e Stati Uniti) e le 4 squadre vincitrici del Gruppo Mondiale II (Germania, Serbia, Spagna e Ucraina) incrociandosi in scontri ad eliminazione diretta. Le 4 squadre vincenti gli spareggi avranno il diritto a partecipare al Gruppo Mondiale del 2012 e lottare quindi per la conquista della Fed Cup 2012, mentre le perdenti retrocedono al Gruppo Mondiale II."}
{"id": "3344571", "revid": "336956", "url": "https://it.wikipedia.org/wiki?curid=3344571", "title": "Mod\u00e8le 50 (obice)", "text": ""}
{"id": "3344575", "revid": "46291", "url": "https://it.wikipedia.org/wiki?curid=3344575", "title": "Pulicaria dysenterica", "text": "LIncensaria comune (nome scientifico Pulicaria dysenterica ) \u00e8 una pianta erbacea, perenne a fiori gialli, appartenente alla famiglia delle Asteraceae.\nEtimologia.\nIl nome generico (\"pulicaria\") deriva dal latino \u201cpulicarius\u201d (= simile alle pulci) e si riferisce alle propriet\u00e0 \u201canti-pulci\u201d di alcune sostanze contenute nella pianta; mentre L'epiteto specifico (\"dysenterica\") fa riferimento ad un'altra propriet\u00e0 medicamentosa contro la dissenteria.\n&lt;br&gt;\nIl binomio scientifico attualmente accettato (\"Pulicaria dysenterica\") \u00e8 stato proposto inizialmente da Carl von Linn\u00e9 (1707\u00a0\u2013 1778) biologo e scrittore svedese, considerato il padre della moderna classificazione scientifica degli organismi viventi, e successivamente perfezionato dal medico tedesco e botanico Johann Jakob Bernhardi (1774-1850) nella pubblicazione \"\u201d Systematisches Verzeichnis der Pflanzen, welche in Gegend Erfurt gefunden werden um der\u201d\" del 1800.\nDescrizione.\nL'altezza di queste piante pu\u00f2 variare normalmente da 3 a 7 dm. La forma biologica della specie \u00e8 emicriptofita scaposa (H scap); ossia sono piante perennanti con gemme poste al livello del suolo con fusto allungato e mediamente foglioso. Tutta la pianta si presenta con debole odore aromatico non molto gradevole e simile alla menta. Pu\u00f2 essere considerata di tipo cespitosa in quanto diffondendo dalle radici forma densi ammassi di piante.\nRadici.\nLe radici sono secondarie da rizoma.\nFoglie.\nSono presenti sia foglie basali che caulinari (tutte comunque inserite sul fusto). La lamina \u00e8 intera a forma lanceolata e sessile. La superficie \u00e8 percorsa da nervi reticolati ed \u00e8 pubescente.\nDimensione delle foglie: larghezza 2\u00a0cm; lunghezza 5\u00a0cm.\nInfiorescenza.\nL'infiorescenza \u00e8 formata da medi capolini su pi\u00f9 ramificazioni. La struttura dei capolini \u00e8 quella tipica delle Asteraceae: un peduncolo sottile sorregge un involucro emisferico, composto da pi\u00f9 squame a disposizione embricata (a spirale) e poste in 3 - 4 serie che fanno da protezione al ricettacolo nudo sul quale s'inseriscono due tipi di fiori: quelli esterni ligulati (da 20 a 30) di colore giallo brillante, molto pi\u00f9 lunghi dell'involucro e quelli interni tubulosi (altrettanto numerosi\u00a0\u2013 da 40 a 100 - e di colore giallo pi\u00f9 scuro). Diametro dei capolini: 15\u00a0\u2013 30\u00a0mm. Diametro dell'involucro: 6\u00a0mm.\nFiore.\nI fiori sono zigomorfi (quelli ligulati), attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni con pappo. L'epidermide dell'achenio \u00e8 caratterizzata da lunghi cristalli. Il pappo \u00e8 composto da peli (14\u00a0\u2013 20) circondati alla base da una corona di squame membranose. Dimensione dell'achenio: 1,5\u00a0mm. Lunghezza dei peli: 4\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Pulicaria dysenterica\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Pulicaria\") \u00e8 abbastanza numeroso comprendente secondo alcuni autori fino a un centinaio di specie.\n&lt;br&gt;\nIl numero cromosomico di \"P. dysenterica\" \u00e8: 2n = 18.\n&lt;br&gt;\nIl basionimo per questa specie \u00e8 \"Inula dysenterica\" \nVariabilit\u00e0.\nQuesta specie presenta un certo dimorfismo in base al clima caldo-freddo. Al sud i capolini sono pi\u00f9 piccoli, mentre al nord sono pi\u00f9 grandi.\nNella flora orientale \u00e8 descritta la seguente variet\u00e0:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nOltre alle specie dello stesso genere (\"Pulicaria vulgaris\" - Incensaria fetida: le foglie sono pi\u00f9 piccole, ondulate e quasi accartocciate, mentre l'infiorescenza non \u00e8 corimbosa in quanto i capolini sono disposti in posizioni intermedie lungo il fusto) l'Incensaria comune pu\u00f2 essere confusa con specie di altri generi quali \"Inula\", \"Buphthalmum\", \"Telekia\" e altre ancora.\nUsi.\nAltri usi.\nInsetticida: anticamente si usava il suo profumo per allontanare le pulci e altri insetti."}
{"id": "3344576", "revid": "547034", "url": "https://it.wikipedia.org/wiki?curid=3344576", "title": "Fed Cup 2011 Spareggi Gruppo Mondiale II", "text": "Gli spareggi per il Gruppo Mondiale II 2011 sono gli spareggi che collegano il Gruppo Mondiale II e i gruppi zonali (rispettivamente il secondo e terzo livello di competizione) della Fed Cup 2011.\nLe 4 squadre sconfitte nel Gruppo Mondiale II (Canada, Estonia, Slovenia e Svezia) disputano i play-off contro le 4 squadre qualificate dai rispettivi gruppi zonali (Bielorussia e Svizzera per la zona Euro-africana, Giappone per la zona Asia/Oceania, Argentina per le Americhe). Le vincitrici vengono incluse nel Gruppo Mondiale II della successiva edizione, le sconfitte vengono retrocesse nei gruppi zonali."}
{"id": "3344577", "revid": "47767", "url": "https://it.wikipedia.org/wiki?curid=3344577", "title": "Chiesa di San Lorenzo a Cunevo", "text": ""}
{"id": "3344578", "revid": "110157", "url": "https://it.wikipedia.org/wiki?curid=3344578", "title": "Compositions", "text": "Compositions \u00e8 il quarto album della cantante statunitense soul e R&amp;B Anita Baker, uscito nel 1990, registrato presso gli studi della Elektra Records. \u00c8 stato certificato Disco di Platino nel 1990 ed ha vinto il Grammy Award per la migliore performance femminile ai Grammy Awards nel 1991."}
{"id": "3344579", "revid": "339392", "url": "https://it.wikipedia.org/wiki?curid=3344579", "title": "FK 18/40 10,5cm", "text": ""}
{"id": "3344580", "revid": "339392", "url": "https://it.wikipedia.org/wiki?curid=3344580", "title": "10,5 cm FK 18/40", "text": ""}
{"id": "3344581", "revid": "767487", "url": "https://it.wikipedia.org/wiki?curid=3344581", "title": "Nigel Hitchin", "text": ""}
{"id": "3344583", "revid": "199745", "url": "https://it.wikipedia.org/wiki?curid=3344583", "title": "Incensaria comune", "text": ""}
{"id": "3344590", "revid": "110157", "url": "https://it.wikipedia.org/wiki?curid=3344590", "title": "Ralph Abraham", "text": ""}
{"id": "3344593", "revid": "580197", "url": "https://it.wikipedia.org/wiki?curid=3344593", "title": "Coppa dei Campioni 1971-1972 (pallamano maschile)", "text": "La Coppa dei Campioni 1971-1972 \u00e8 stata la 12\u00aa edizione della massima competizione europea di pallamano riservata alle squadre di club. Il torneo ha avuto inizio il 6 ottobre 1971 e si \u00e8 concluso il 19 febbraio 1972. Il titolo \u00e8 stato conquistato dagli jugoslavi del per la terza volta nella loro storia, la seconda consecutiva, sconfiggendo in finale i campioni in carica, i tedeschi del ."}
{"id": "3344595", "revid": "92723", "url": "https://it.wikipedia.org/wiki?curid=3344595", "title": "Gubernija di Archangel'sk", "text": ""}
{"id": "3344597", "revid": "767487", "url": "https://it.wikipedia.org/wiki?curid=3344597", "title": "Due cuori", "text": "Due cuori \u00e8 un film del 1943 diretto da Carlo Borghesio"}
{"id": "3344598", "revid": "486946", "url": "https://it.wikipedia.org/wiki?curid=3344598", "title": "Agente Harris", "text": ""}
{"id": "3344602", "revid": "228587", "url": "https://it.wikipedia.org/wiki?curid=3344602", "title": "Fontana monumentale del lungomare Falcomat\u00e0", "text": "La fontana del lungomare Falcomat\u00e0, conosciuta anche con il nome \"la luminosa\", \u00e8 una fontana monumentale ubicata nel centro storico di Reggio Calabria di fronte all'albergo Miramare e palazzo Giuffr\u00e8 in corrispondenza con la via Giudecca.\nStoria.\nFu eretta nel 1936 su progetto dell'ingegnere Camillo Autore e originariamente fu concepita come corredo del monumento ai caduti di tutte le guerre ma fu poi sistemata in sede autonoma, nell'attuale posizione, per ornare la striscia botanica del lungomare.\nDescrizione.\nLa fontana \u00e8 un gruppo marmoreo composto da un'ampia vasca semicircolare che raccoglie l'acqua di due piccole cascate laterali e da una seconda vasca pi\u00f9 piccola e concentrica alla prima che raccoglie l'acqua di getti a zampillo. Al centro, sopra un basamento con modanatura sporgente a profilo curvilineo dalla quale in origine sgorgava l'acqua, si erge una grande colonna a sezione rettangolare con capitello di ordine ionico sulla quale \u00e8 apposta una scultura bronzea in rilievo, che raffigura un tedoforo. Ai suoi lati si snodano due piccole scalinare in marmo che collegano il lungomare Falcomat\u00e0 con il corso Vittorio Emanuele III. La pavimentazione intorno al perimetro della fontana \u00e8 realizzata con acciottolato nero e bianco sistemato in modo da formare un mosaico con disegno a motivo geometrico."}
{"id": "3344605", "revid": "336956", "url": "https://it.wikipedia.org/wiki?curid=3344605", "title": "10,5 cm FK 18", "text": ""}
{"id": "3344606", "revid": "1543377", "url": "https://it.wikipedia.org/wiki?curid=3344606", "title": "Western Digital MCP-1600", "text": "L'MCP-1600 (o MCP1600) \u00e8 un microprocessore multi-chip presentato da Western Digital nel 1975 e commercializzato fino all'inizio degli anni ottanta. Il processore \u00e8 stato usato nei microcomputer della serie Pascal MicroEngine di Western Digital, nell'AM100 di Alpha Micro, e nel DEC LSI-11, una versione economica e pi\u00f9 compatta del PDP-11.\nCome usava all'epoca, l'MCP-1600 non era un singolo chip bens\u00ec un chipset composto da pi\u00f9 chip TTL che insieme formavano una CPU ad 8 bit. I componenti base derivavano da quelli del PDP-11 ed inizialmente comprendevano un'unit\u00e0 aritmetica (CP1611 RALU, da \"Register ALU\"), un chip di controllo (CP1621 CON) ed un chip ROM (CP1631 MICROM, da \"Microcode ROM\") contenente il microcodice (512 parole da 22 bit per chip). Il microcodice contenuto nel chip ROM impostava le caratteristiche della CPU: la prima originale dell'MCP-1600 conteneva solo 1 chip di ROM ed impostava la CPU ad 8 bit. Successivamente Western Digital utilizz\u00f2 2 chip ROM per impostare la CPU in una modalit\u00e0 che emulava una CPU a 16 bit: questa versione fu commercializzata come MP-1600 (anche MP1600) o WD-16 (anche WD16). Successivamente furono presentate anche versioni con fino a 4 chip ROM.\nLe logiche TTL lavoravano con un clock a 3,3 MHz a 4 fasi, erano realizzate in tecnologia NMOS e richiedevano 4 tensioni di alimentazione: -5, -12, +12 e +5 Volt."}
{"id": "3344607", "revid": "122871", "url": "https://it.wikipedia.org/wiki?curid=3344607", "title": "MCP-1600", "text": ""}
{"id": "3344609", "revid": "767487", "url": "https://it.wikipedia.org/wiki?curid=3344609", "title": "Pahi\u00f1o", "text": "Carriera.\nInizi\u00f2 la carriera nel Celta Vigo; nella stagione 1947-1948 la sua squadra termin\u00f2 il campionato al quarto posto e raggiunse la finale di Copa del General\u00edsimo. Quell'anno Pahi\u00f1o si laure\u00f2 anche \"Pichichi\" del campionato e venne acquistato a fine stagione dal assieme al compagno Miguel Mu\u00f1oz.\nNella capitale vinse un secondo titolo di capocannoniere nel 1952. In seguito all'arrivo di Alfredo Di St\u00e9fano il Real decise di cederlo al Deportivo La Coru\u00f1a.\nSi ritir\u00f2 nel 1957, dopo un anno al Granada.\nIn Nazionale esord\u00ec con gol in un pareggio contro la Svizzera e vi gioc\u00f2 altre 2 partite, nell'ultima delle quali (contro l'Irlanda) segn\u00f2 una doppietta."}
{"id": "3344610", "revid": "447535", "url": "https://it.wikipedia.org/wiki?curid=3344610", "title": "Europa sudorientale", "text": ""}
{"id": "3344612", "revid": "287204", "url": "https://it.wikipedia.org/wiki?curid=3344612", "title": "Peter Platenik", "text": ""}
{"id": "3344616", "revid": "92723", "url": "https://it.wikipedia.org/wiki?curid=3344616", "title": "Gubernija di Char'kov", "text": ""}
{"id": "3344617", "revid": "1543377", "url": "https://it.wikipedia.org/wiki?curid=3344617", "title": "Haunt (fumetto)", "text": "Haunt \u00e8 un fumetto creato da Todd McFarlane e Robert Kirkman e pubblicato dalla Image Comics per la prima volta nell'ottobre 2009.\nLo sceneggiatore della storia \u00e8 Robert Kirkman stesso, i disegnatori sono Greg Capullo e Ryan Ottley, mentre l'inchiostratore \u00e8 Todd McFarlane, che si occupa anche delle copertine.\nIn Italia i capitoli di \"Haunt\" sono pubblicati a partire dal numero 111 dell'albo Spawn, dalla casa editrice Panini Comics. In ogni albo vi sono, oltre al capitolo dedicato a Spawn, due capitoli della serie Haunt.\nTrama.\nI protagonisti della storia sono Daniel e Kurt Kilgore.\nDaniel \u00e8 un prete cattolico, mentre Kurt \u00e8 un agente segreto. Durante una missione, Kurt salva delle persone vittime di un esperimento, ed uccide Shillinger, lo scienziato a capo del progetto. Un gruppo di terroristi guidato, all'insaputa di tutti, dal vicedirettore del dipartimento investigativo di Kurt stesso, tortura il ragazzo, creduto in possesso del taccuino con i progetti dello scienziato ucciso in missione. Accorgendosi dell'estraneit\u00e0 di Kurt dall'accaduto, i terroristi lo uccidono ed il suo fantasma si reca da Daniel chiedendogli di proteggere la moglie, Amanda, in pericolo perch\u00e9 obiettivo dei terroristi.\nNel tentativo di proteggere Amanda da alcuni assalitori, Kurt entra nel corpo del fratello dando cos\u00ec vita ad Haunt, un supereroe in cui si uniscono le volont\u00e0 dei due fratelli.\nHaunt uccide quindi i terroristi e, grazie a Kurt, chiama un ripulitore che si occupi dei cadaveri. Il mattino seguente, Daniel si imbatte in Cobra, che vuole sapere cosa ha fatto l'altra notte. Daniel e Kurt diventano Haunt e combattono Cobra, che per\u00f2 gli spara, facendolo scivolare nel sangue. I due fratelli si dirigono dopo nella base operativa dell'Agenzia, il dipartimento dove lavorava Kurt.\nDaniel, preso dal panico, viene addormentato con dei sonniferi. Si risveglia in una cella dove sono rinchiuse le persone che aveva salvato Kurt. Tra queste c'\u00e8 anche una donna che riesce a vedere Kurt, nonostante sia un fantasma e pronuncia per la prima volta il loro nome: Haunt. Dice che sono legati spiritualmente e che questo impedisce a Kurt di andare nell'aldil\u00e0. Daniel viene poi interrogato dal direttore Morgan Stans e dalla vicedirettrice Beth Tosh. Il prete racconta cos\u00ec quello che \u00e8 successo, ma Beth non gli crede e gli d\u00e0 un pugno. Daniel si risveglia in cella, dove viene assalito dallo stesso uomo che ha ucciso Kurt. I due fratelli diventano perci\u00f2 Haunt e uccidono l'uomo. Daniel viene di nuovo interrogato e il fratello gli suggerisce di dire a Beth \"foglie d'autunno\", la quale se ne va piangendo. Daniel capisce quindi che Kurt ha tradito Amanda con quella donna e si arrabbia con lui.\nPi\u00f9 tardi Amanda viene rapita dagli uomini di Hurg. Haunt va a salvarla, ma viene attaccato di nuovo da Cobra. Nel loro scontro per\u00f2 Daniel si stanca perch\u00e9 non pu\u00f2 rimanere legato a Kurt troppo tempo e Cobra lo sta per uccidere. Haunt per\u00f2, con un ultimo sforzo, colpisce Cobra, sfigurandolo e lo costringe a ritirarsi.\nIntanto Mirage si incontra con Hurg per vendere il taccuino dello scienziato, che ha recuperato. Durante lo scambio tra i soldi e il taccuino, inizia per\u00f2 un conflitto e Haunt salva la vita a Mirage e prende il taccuino. Nell'Agenzia intanto Rhodes si rivela essere una traditrice e, dopo aver ucciso il direttore, ruba il taccuino. Beth diventa quindi la nuova direttrice e offre a Daniel di diventare un agente segreto.\nDopo duri allenamenti, Daniel diventa finalmente un agente attivo con il nome in codice \"Haunt\". Gli viene affidata come prima missione il recupero degli agenti sperduti di una missione. Haunt uccide quindi una squadra di mercenari e ritrova gli agenti tutti morti. Poi combatte su un aereo contro Cobra, che vuole vendicarsi di lui per averlo sfigurato nell'ultimo scontro. Daniel per\u00f2 si stanca a causa dell'eccessiva durata della fusione con Kurt e viene sconfitto da Cobra e portato da Hurg. Daniel viene quindi torturato da Hurg, ma tornato Haunt, i due fratelli riescono a fuggire e a catturare Hurg. Nell'interrogatorio irrompono per\u00f2 alcuni soldati potenziati di Hurg (prodotti grazie agli appunti di Shillinger) e lo liberano. Haunt dopo averne sconfitto uno si ritira per salvare Beth, che \u00e8 stata ferita mortalmente. Dopo aver scoperto la posizione di Hurg, Haunt si prepara ad attaccare.\nPoteri e Abilit\u00e0 di Haunt.\nQuando Daniel e Kurt si fondono generano una sostanza bianca e nera, che esce dagli occhi, dalla bocca e dalle orecchie di Daniel e gli ricopre il corpo. La sostanza \u00e8 in realt\u00e0 ectoplasma. Mentre sono Haunt, Daniel \u00e8 il \"capitano\" e Kurt \u00e8 \"il secondo in comando\", anche se nei combattimenti e nelle situazioni pericolose, Kurt prende il sopravvento. Haunt possiede forza, agilit\u00e0 e resistenza sovrumane e pu\u00f2 creare tentacoli affilati, armi bianche e viticci di ectoplasma. Ha mostrato addirittura la capacit\u00e0 di volare, tramite ali di ectoplasma. Inoltre Haunt \u00e8 dotato di artigli affilati come rasoi e di un fattore rigenerante. Oltre ai poteri, sia Kurt che Daniel sono degli agenti segreti addestrati, abili nel combattimento corpo a corpo e nell'uso di armi."}
{"id": "3344621", "revid": "120822244", "url": "https://it.wikipedia.org/wiki?curid=3344621", "title": "Geoff Bradford", "text": "Biografia.\nGeoff Bradford \u00e8 un chitarrista britannico, artefice insieme a Cyril Davies e Alexis Korner, del fenomeno del British blues .\nAncora adolescente impara a suonare il piano dai dischi di Meade Lux Lewis e poi si arruola in marina e gira il mondo per tre anni. Quando la sua nave approda in Sicilia, si compra una chitarra e impara a suonarla ascoltando i dischi di blues e di jazz. \nA 20 anni ritorna in patria e sposa Jean nel 1954. Inizia la sua carriera alla fine degli anni cinquanta, quando ben pochi conoscevano la musica blues in Inghilterra, suonando con Korner e Davies, anni prima di formare la Blues Incorporated al club Round House di Londra. Il loro stile \u00e8 vicino allo Skiffle, suonato inizialmente da Ken Colyer, Chris Barber e Lonnie Donegan. \nFonda un suo gruppo, i Sunrisers. Bradford \u00e8 principalmente un ottimo virtuoso di chitarra, si rif\u00e0 ai maestri del country blues come Blind Blake e Blind Willie McTell e ai jazzisti Django Reinhardt e Wes Montgomerye ascolta i primi musicisti americani di colore che fanno tourn\u00e9e in Inghilterra, com Big Bill Broonzy, Josh White e Leadbelly. \u00c8 poco proponso alle aperture verso un blues elettrico di Korner e Davies, molto influenzati dalle due tourn\u00e9e di Muddy Waters e dal suo blues. Suon\u00f2 per un po' con la Cyril Davies All-Stars anche quando divent\u00f2 The Hoochie Coochie Men con Long John Baldry a dirigere la band. \nBradford era anche amico di un giovane chitarrista di nome Brian Jones,\ncon il quale a volte suonava nei pub e nei club. Brian gli chiese se voleva diventare il chitarrista di un nuovo gruppo che si stava formando,\nma visto il tergiversare di Bradford (che riteneva troppo 'commerciale' la musica che stava ascoltando da loro), Brian Jones opt\u00f2 per un giovane chitarrista di nome Keith Richards e di l\u00ec a poco nacquero i Rolling Stones. \nPoich\u00e9 il suono del British blues era ormai orientato verso una timbrica a suo giudizio pi\u00f9 dura (tipo Rolling Stones, Jimmy Page, Eric Clapton, Jeff Beck), Jeff Bradford intraprende una carriera solista, come chitarrista di blues acustico, ragtime e jazz, diventando un punto di riferimento per molti chitarristi, nella tecnica particolare di suonare la chitarra, chiamata finger picking. La tecnica \u00e8 di origine pianistica, cercando di riprodurre sulla chitarra il lavoro delle due mani sulla tastiera, pizzicando le corde con il pollice per produrre dei bassi alternati regolari (come la mano sinistra del piano) e l'uso delle altre dita per la melodia (come la mano destra del piano). Tecnica derivante anche dal suo iniziale amore per il piano. Incide qualche disco solista molto apprezzato dai critici musicali ma che passa quasi inosservato dal grosso pubblico."}
{"id": "3344624", "revid": "115472699", "url": "https://it.wikipedia.org/wiki?curid=3344624", "title": "Kachorra", "text": "Kachorra \u00e8 una telenovela argentina, trasmessa in Argentina, Paraguay e in tutta l'America Latina, dal 20 maggio 2002 al 13 dicembre 2002.\nNel 2006/2007 in Portogallo \u00e8 stata prodotta uno remake, dal titolo \"Doce Fugitiva\"."}
{"id": "3344631", "revid": "290948", "url": "https://it.wikipedia.org/wiki?curid=3344631", "title": "Crampi muscolari", "text": ""}
{"id": "3344635", "revid": "111754931", "url": "https://it.wikipedia.org/wiki?curid=3344635", "title": "When It's Time", "text": "When It's Time \u00e8 un singolo del gruppo musicale statunitense Green Day, pubblicato dalla Reprise Records l'11 giugno 2010. Estratto da \"American Idiot - The Original Broadway Cast Recording\", colonna sonora del musical \"American Idiot\", viene pubblicato come singolo solo in formato digitale su iTunes."}
{"id": "3344636", "revid": "1573940", "url": "https://it.wikipedia.org/wiki?curid=3344636", "title": "Saara (zoologia)", "text": "Saara \u00e8 un genere di sauri della famiglia Agamidae, diffusi nelle zone desertiche dell'Iran e della parte nord-occidentale dell'India.\nDescrizione.\nCaratteristica che li accomuna agli \"Uromastyx\", con i quali formano la sottofamiglia Uromasticinae, \u00e8 la forma depressa del corpo, il muso corto con mascelle forti e compatte, e la coda carnosa ricoperta da anelli di squame indurite, formanti serie di spine pi\u00f9 o meno evidenti a seconda della specie.\nIl genere \u00e8 formato da tre specie: \"Saara hardwickii\", il rappresentante indiano nonch\u00e9 il pi\u00f9 piccolo, con una lunghezza media tra i 30 ed i 45\u00a0cm e un peso compreso tra i 200 ed i 350gr; \"Saara loricata\", caratterizzato da una serie di squame simili a spine non solo sulla coda, ma anche lateralmente sul dorso e sul collo, lungo da 45 a 55\u00a0cm e con un peso compreso tra i 500gr ed il kg; medesime dimensioni per \"Saara asmussi\", anch'esso presentante spine extra-caudali ma meno accentuate.\nTassonomia.\nIl genere, coniato nel 1845 da Gray, \u00e8 stato successivamente accorpato ad \"Uromastyx\" sino al 2009, quando \u00e8 stato riesumato da Thomas M. Wilms.\nComprende le seguenti specie:"}
{"id": "3344638", "revid": "92723", "url": "https://it.wikipedia.org/wiki?curid=3344638", "title": "Gubernija di \u010cernigov", "text": ""}
{"id": "3344642", "revid": "125817977", "url": "https://it.wikipedia.org/wiki?curid=3344642", "title": "Hiroshi Tanahashi", "text": "Carriera.\nHa debuttato il 10 ottobre 1999 per la NJPW ed \u00e8 sempre stato fedele alla federazione d'origine, nella quale, nel giro di pochi anni, si \u00e8 imposto come un favorito dei tifosi. Le ragioni del suo rapido successo sono state, oltre alla sua bravura sul ring (\"workrate\") e il suo carisma, anche la sua avvenenza fisica e il suo modo di presentarsi, in linea con le mode giovanili giapponesi.\nRientrato da un infortunio nel 2005, l'anno successivo si \u00e8 consacrato lottatore di punta della federazione conquistando il suo primo IWGP Heavyweight Championship. Da allora \u00e8 sempre stato nel giro del titolo, finendo per vincerlo ulteriori sei volte.\nAssieme a Kazuchika Okada e Shinsuke Nakamura \u00e8 il volto simbolo della NJPW e uno dei volti pi\u00f9 riconoscibili del \"puroresu\" in generale, tanto da essere stato scelto per rappresentare la propria federazione all'estero tanto nella Consejo Mundial de Lucha Libre (CMLL) quanto nella Total Nonstop Action Wrestling (TNA).\nComplessivamente nella NJPW ha vinto otto IWGP Heavyweight Championship, due IWGP Intercontinental Championship, due IWGP Tag Team Championship e due IWGP U-30 Championship. Detiene inoltre il record per il maggior numero di regni con l'IWGP Heavyweight Championship, mentre il suo quinto regno detiene il record del maggior numero di difese titolate (undici).\nHa inoltre vinto numerosi tornei quali il G1 Climax (nel 2007, 2015 e 2018), la New Japan Cup (2014) e altri ancora, tra cui il G2 U-30 Climax (2003), l'IWGP Heavyweight Title Tournament (2007), l'IWGP U-30 Openweight Championship League (2005) e l'U-30 One Night Tag Tournament (2004) con Taiji Ishimori.\nTra gli altri titoli nel CMLL ha vinto un CMLL World Tag Team Championship con Jushin Thunder Liger e un CMLL World Trios Championship con Okumura e Taichi, oltre al torneo CMLL Universal Championship (2013), mentre nella Pro Wrestling Noah (NOAH) ha conquistato l'GHC Tag Team Championship con Y\u016bji Nagata, giungendo a un totale di quindici titoli e nove tornei vinti.\nTanahashi \u00e8 stato anche elogiato dalla stampa specializzata, ricevendo numerosi riconoscimenti da riviste statunitensi e giapponesi quali il \"Wrestling Observer Newsletter\" e il \"Tokyo Sports\".\nLucha de Apuestas.\nRecord: 2-0"}
{"id": "3344648", "revid": "92723", "url": "https://it.wikipedia.org/wiki?curid=3344648", "title": "Gubernija di Che\u0142m", "text": ""}
{"id": "3344651", "revid": "92723", "url": "https://it.wikipedia.org/wiki?curid=3344651", "title": "Gubernija di Grodno", "text": ""}
{"id": "3344653", "revid": "767487", "url": "https://it.wikipedia.org/wiki?curid=3344653", "title": "Jean Baratte", "text": "Carriera.\nJean Baratte gioc\u00f2 per la maggior parte della carriera nel Lille, club per il quale \u00e8 il giocatore che ha realizzato pi\u00f9 reti in massima divisione. Con il Lille conquist\u00f2 un campionato (1946) e 4 Coppe di Francia (1946, 1947, 1948, 1953), oltre a vincere per due volte la classifica marcatori (1948, 1949) In seguito gioc\u00f2 in seconda serie con Aix, Roubaix (portato alla promozione) ed ancora Lille, prima di intraprendere la carriera da allenatore."}
{"id": "3344659", "revid": "6923", "url": "https://it.wikipedia.org/wiki?curid=3344659", "title": "Manifattura di Signa", "text": "La Manifattura di Signa \u00e8 uno storico laboratorio di ceramica di terrecotte. Fu creata nel 1895 per volont\u00e0 di Camillo Bondi.\nStoria.\n\" All'inizio del Novecento Signa era ancora tra i maggiori centri industriali della paglia.\nA quell'industria, che aveva fatto conoscere il nome del paese oltre i confini nazionali, si era aggiunta un'altra attivit\u00e0 che, dall'ultimo lustro del XIX secolo e in uno stretto giro di anni, ne avrebbe rilanciato il nome sui mercati europei ed americani: l'industria delle terrecotte artistiche \u201cManifattura di Signa\u201d, fondata a Signa (Firenze), nel 1895 da Camillo Bondi, nei locali della fabbrica \"Fornaci di Signa\" di propriet\u00e0 del fratello Angelo.\nA quel tempo, il gusto per il falso antico continuava a sedurre con tutto il suo fascino, e nella ceramica l'interesse per la tradizione aveva spinto le pi\u00f9 importanti manifatture italiane a rivisitare forme e decori rinascimentali, raggiungendo con un'alta perizia artigianale gli antichi virtuosismi dell'istoriato e delle grottesche.\nSe quelle produzioni interpretavano l'antico con eclettismo tipico dell'Ottocento, la Manifattura di Signa si prefiggeva invece la perfetta somiglianza del vero, sia attraverso le forme calcate quando possibile sull'originale, sia per mezzo di patine simulanti quelle dei marmi e dei bronzi e perfino i guasti del tempo, al fine di ottenere appunto la parvenza del pezzo autentico, sia a livello visivo come al senso tattile e, in certi bronzi, anche sonoro.\nCon tale spirito prenderanno forma dalla mota dell'Arno riproduzioni di capolavori scultorei e decorativi d'ogni tempo: dalla statuaria etrusca a quella greca, dalla romana alla rinascimentale, dai vasi moreschi fino alle coeve creazioni liberty.\nIl successo che ne deriv\u00f2 testimoniato da numerosi premi espositivi come la medaglia all'Expo Universale di Parigi del 1900, ove espose numerose terrecotte plastiche, adatte a decorare gli esterni, dalla particolare patinatura che ne rendeva migliore l'aspetto e maggiore la resistenza agli agenti atmosferici, ampli\u00f2 ben presto il numero delle occupazioni e la specializzazione di giovani artisti coadiuvati dall'esperienza di scultori d'ottima fama, chiamati a Signa per nuove ideazioni dai fratelli Bondi, i geniali fondatori e conduttori della Manifattura, provenienti da una famiglia dell'alta borghesia ebraica livornese e vicini all'ambiente intellettuale e antipositivista della rivista fiorentina de \u201cIl Marzocco\u201d.\nCon la nuova industria si gener\u00f2 cos\u00ec nelle Signe un'informale scuola di giovani maestranze che, pur sprovviste di regolare istruzione, crescendo sotto l'esperienza degli scultori e a contatto con i pi\u00f9 sublimi modelli della classicit\u00e0 universale, vero e proprio concentrato dei musei del mondo, furono naturalmente stimolati ed educati al bello e alle proporzioni delle forme, tanto da divenire raffinati artigiani, plastificatori, scultori,in grado di dare vita ad altre consimili manifatture.\"\nFONTE: Marco Moretti, \"Bruno Catarzi scultore, 1903-1996\", Edizioni Masso delle Fate, Signa 2005.\nArtisti.\nSono molti gli artisti che hanno collaborato con la Manifattura di Signa: Oreste Calzolari, Giovanni Prini, Giulio Cantalamessa, Adolf von Hildebrand, Raffaello Romanelli, Giuseppe Santelli, Renato Bertelli, Giovan Battista Casanova, Bruno Catarzi, Italo Griselli."}
{"id": "3344661", "revid": "339392", "url": "https://it.wikipedia.org/wiki?curid=3344661", "title": "Caccia al Re", "text": ""}
{"id": "3344671", "revid": "92723", "url": "https://it.wikipedia.org/wiki?curid=3344671", "title": "Gubernija di Irkutsk", "text": ""}
{"id": "3344678", "revid": "762947", "url": "https://it.wikipedia.org/wiki?curid=3344678", "title": "Teatro nazionale di Moravia e di Slesia", "text": "Il Teatro nazionale di Moravia e di Slesia (in ceco \"N\u00e1rodn\u00ed divadlo moravskoslezsk\u00e9\") si trova a Ostrava, la citt\u00e0 pi\u00f9 grande della Moravia-Slesia. Il repertorio del teatro corrisponde alla scena classica, cio\u00e8 ai generi tipici come la prosa, l'opera lirica, il balletto e ultimamente pure la commedia musicale, interpretati in modo conservatore.\nStoria.\nL'attivit\u00e0 del Teatro nazionale inizi\u00f2 il 12 agosto 1919. Dopo la prima guerra mondiale la compagnia recit\u00f2 nell'edificio del Teatro civico, il quale condivise con il Teatro tedesco fino al 1920. Durante la seconda guerra mondiale us\u00f2 pure la Casa nazionale che, dopo il 1945, ottenne definitivamente. Da allora il Teatro nazionale utilizza tutti e due gli edifici. Il Teatro civico si chiama ora Teatro Anton\u00edn Dvo\u0159\u00e1k, mentre la Casa nazionale porta il nome di teatro Ji\u0159\u00ed Myron.\nTeatro Anton\u00edn Dvo\u0159\u00e1k.\nIl teatro Anton\u00edn Dvo\u0159\u00e1k fu costruito in stile neobarocco nel 1907 come Teatro civico (in tedesco \"Stadttheater\"). Porta il nome attuale dal 1990. La capienza \u00e8 di 517 spettatori.\nTeatro Ji\u0159\u00ed Myron.\nIl teatro Ji\u0159\u00ed Myron \u00e8 costruito in stile neorinascimentale. \u00c8 una delle pi\u00f9 grandi scene della Repubblica Ceca vantando 665 posti per gli spettatori."}
{"id": "3344683", "revid": "287204", "url": "https://it.wikipedia.org/wiki?curid=3344683", "title": "Alfonso Canciani", "text": "Ottenne l'apprezzamento di Auguste Rodin e di Stefan Zweig.\nBiografia.\nIl periodo di Vienna e l'adesione alla Secessione Viennese.\nFiglio di uno scalpellino, dopo un periodo verista si afferm\u00f2 come scultore della secessione viennese. Lavor\u00f2 infatti a Vienna, dove si era iscritto nel 1886 all'Accademia delle Belle Arti, poi alla \"Scuola Superiore di Scultura\" e infine alla \"Scuola Speciale\", dove ottenne il premio \"Roma\" per il bozzetto per il \"Monumento di Dante\". Svilupp\u00f2 una notevole attivit\u00e0 ottenendo premi importanti e numerose commesse. Primo fra gli scultori della capitale viennese, fu invitato a far parte dell'\"Associazione della Secessione Viennese\", di cui era \"magna pars\" Klimt, dopo l'esposizione del gruppo di Dante nel 1900 alla mostra della Secessione, e ottenne il pi\u00f9 importante premio artistico austriaco, il \"Kunstlerlpreis\". Questa stessa opera, presentata nel 1910 a Berlino, alla \"Grande Esposizione d'Arte\", ebbe anche qui importanti riconoscimenti. Ottenne il premio \"Roma\" nel 1896, espose con successo a Monaco di Baviera e nel 1899 alla III Esposizione internazionale d'arte di Venezia. Del 1902 \u00e8 la elegante e lineare \"Sonnambula\".\nFece in quel periodo alcune statue di santi per la cattedrale di Santo Stefano a Vienna, il monumento a Wagner, il busto di Nietzsche per l'Universit\u00e0, lo scettro e la catena d'oro del Rettore dell'Universit\u00e0, figure di poeti italiani (Petrarca, Boccaccio, Tasso, Ariosto). Present\u00f2 un bozzetto per il monumento ufficiale all'Imperatrice Elisabetta, che venne realizzato poi a Gf\u00f6hl e a Pola. All'epoca della sua adesione alla Secessione si dedic\u00f2 a decorare la facciata di casa \"Artaria\" a Vienna in collaborazione con l'architetto Max Fabiani.\nAbbandon\u00f2 in seguito il decorativismo simbolista dello Jugendstil per uno stile pi\u00f9 concentrato e vigoroso, accostandosi allo scultore belga Constantin Meunier anche per il tema del lavoro, e preferendo esporre al \"K\u00fcnstlerhaus\".\nA Vienna fu generoso di consigli e aiuti con gli Italiani e in particolare con i concittadini (come il brazzanese Luigi Visintin, allora studente universitario).\nIl ritorno in Friuli, l'insegnamento e le sculture italiane.\nRientr\u00f2 in Italia dopo la prima guerra mondiale e visse in Friuli penalizzato dal fatto che l'impero asburgico era ormai venuto meno. Invece che a monumenti pubblici di grande portata si dedic\u00f2 allora a incidere medaglie (ad es. per Benedetto XV e per la missione italiana a Vienna del 1919) e a progettare monumenti funebri (esempi a Lussinpiccolo e a Trieste) e busti-ritratti (dei generali Carlo Caneva e Antonio Baldissera a Udine, sculture del \"Monumento ai caduti\" di Corno di Rosazzo). Del resto aveva gi\u00e0 eseguito nel 1909 il monumento sepolcrale \"Bab\" del cimitero \"D\u00f6blinger\" a Vienna.\nInsegn\u00f2 a Trieste dal 1920 fino al 1935 alla locale scuola d'arte industriale, dove ebbe come alunno Marcello Mascherini. La sua attivit\u00e0 rimase comunque notevole tanto che ebbe nel 1940 il premio dell'\"Accademia Italiana per le Belle Arti\". Si ricordano in particolare statue, piccole e grandi, ispirate al mondo del lavoro, che sapeva ricreare con autenticit\u00e0 immedesimandosi nello spirito dei lavoratori (es. \"Minatore friulano\", \"Lavoratore del fuoco\", \"Fonditori\"), cos\u00ec come seppe fare Domenico Rambelli.\nDi Canciani \u00e8 la dinamica statua del \"Lanciasassi\" posta nella piazza centrale di Cormons. Sempre a Cormons, nel palazzo del \"Municipio\", c'\u00e8 un \"Museo\" a lui dedicato, che contiene numerose opere donate dalla figlia in occasione di una mostra in onore del padre. La Madonna sulla facciata della cattedrale di Gorizia \u00e8 una sua opera, cos\u00ec come sotto la loggia del Lionello di Udine i busti dei generali Caneva e Baldissera. Altre opere sue si trovano al \"Museo Civico\" a Gorizia e all\"'\u0150sterreichisches Museum f\u0171r angewandte Kunst\" di Vienna e in varie collezioni private. Gli vennero dedicate varie retrospettive con le opere pi\u00f9 maneggevoli e le foto di monumenti pubblici."}
{"id": "3344686", "revid": "1573940", "url": "https://it.wikipedia.org/wiki?curid=3344686", "title": "Uromastycinae", "text": "Uromastycinae \u00e8 una sottofamiglia di sauri della famiglia Agamidae.\nTassonomia.\nLa sottofamiglia Uromastycinae comprende i seguenti generi e specie:"}
{"id": "3344687", "revid": "1516566", "url": "https://it.wikipedia.org/wiki?curid=3344687", "title": "Classe River (fregata)", "text": "La classe River \u00e8 una classe di fregate che hanno servito sotto varie marine durante la seconda guerra mondiale con un numero di unit\u00e0 complessive pari a 151.\nStoria.\nLe unit\u00e0 inizialmente progettate erano 193, ma 42 vennero cancellate.\nVennero costruite in vari cantieri sulle due sponde dell'Atlantico per la scorta ai convogli, dovendo coniugare le capacit\u00e0 della classe Black Swan con l'economicit\u00e0 della classe Flower. Per esempio la HMCS \"Stormont\" e la matricola \"K327\" durante la seconda guerra mondiale partecip\u00f2 alla battaglia dell'Atlantico e fu presente al D-Day., venendo poi ricostruita come lo yacht \"Christina O\"."}
{"id": "3344688", "revid": "9316", "url": "https://it.wikipedia.org/wiki?curid=3344688", "title": "Aeroporto di La Paz", "text": ""}
{"id": "3344691", "revid": "92723", "url": "https://it.wikipedia.org/wiki?curid=3344691", "title": "Gubernija di Kazan'", "text": ""}
{"id": "3344692", "revid": "628767", "url": "https://it.wikipedia.org/wiki?curid=3344692", "title": "Khonqa", "text": "Khonqa (uzbeko: Xonqa; russo \u0425\u0430\u043d\u043a\u0430) \u00e8 una citt\u00e0 dell'Uzbekistan. \u00c8 il capoluogo del distretto di Khonqa nella regione di Xorazm (Khorezm) e conta 43.105 abitanti (calcolati per il 2010). La citt\u00e0 si trova circa 15 km a sud-est di Urgench."}
{"id": "3344693", "revid": "767487", "url": "https://it.wikipedia.org/wiki?curid=3344693", "title": "The Definitive Rod Stewart", "text": "The Definitive Rod Stewart \u00e8 l'ottava raccolta di Rod Stewart, pubblicata nel 2008 dalla Warner Bros. e nel mercato statunitense dalla Rhino Records col titolo Some Guys Have All the Luck.\n\u00c8 suddiviso in due CD con un DVD aggiuntivo contenente alcuni videoclip.\nTracce.\nDisco 1\nDisco 2\nDVD"}
{"id": "3344700", "revid": "309289", "url": "https://it.wikipedia.org/wiki?curid=3344700", "title": "Distretto di Khazorasp", "text": ""}
{"id": "3344701", "revid": "1488961", "url": "https://it.wikipedia.org/wiki?curid=3344701", "title": "Quadrato di Atene (vescovo)", "text": ""}
{"id": "3344702", "revid": "132266", "url": "https://it.wikipedia.org/wiki?curid=3344702", "title": "Citt\u00e0 decorate con medaglia d'oro come &quot;benemerite del Risorgimento nazionale&quot;", "text": ""}
{"id": "3344712", "revid": "247124", "url": "https://it.wikipedia.org/wiki?curid=3344712", "title": "Pedro Luis de Borja-Llan\u00e7ol de Roman\u00ed", "text": ""}
{"id": "3344717", "revid": "1924342", "url": "https://it.wikipedia.org/wiki?curid=3344717", "title": "Price Tag", "text": "Price Tag \u00e8 un singolo della cantante britannica Jessie J, pubblicato il 25 gennaio 2011 come secondo estratto dal primo album in studio \"Who You Are\".\nIl singolo ha visto la collaborazione del rapper statunitense B.o.B ed utilizza un campionamento del brano \"Zimba Ku\" del gruppo funk statunitense Black Heat.\nIl brano \u00e8 stato scritto da Jessie J, Dr. Luke, Claude Kelly e B.o.B ed \u00e8 stato prodotto da Dr. Luke. Un remix del brano \u00e8 stato realizzato da Devlin. Il singolo ha debuttato alla prima posizione della classifica dei singoli pi\u00f9 venduti nel Regno Unito, diventando il primo singolo al numero uno di Jessie J.\nVideo musicale.\nIl videoclip del brano, pubblicato il 25 gennaio 2011, ha ottenuto la certificazione Vevo."}
{"id": "3344722", "revid": "15756", "url": "https://it.wikipedia.org/wiki?curid=3344722", "title": "Cristiano Vittorio di Schleswig-Holstein", "text": "Era il figlio maggiore della principessa Elena di Sassonia-Coburgo-Gotha, terzogenita della regina Vittoria del Regno Unito.\nBiografia.\nInfanzia.\nNacque il 14 aprile 1867 al castello di Windsor. Suo padre era il principe Cristiano di Schleswig-Holstein, terzogenito del duca Cristiano di Schleswig-Holstein-Sonderburg-Augustenburg e della contessa Luisa di Danneskiold-Sams\u00f8e. Sua madre era la principessa Elena di Sassonia-Coburgo-Gotha, la quinta dei figli e terza fra le figlie femmine della regina Vittoria e del principe Alberto di Sassonia-Coburgo-Gotha. I suoi genitori risiedevano nel Regno Unito a Cumberland Lodge ed il principe era considerato un membro della famiglia reale britannica. Sotto lettere patenti del 1866, fu designato \"sua altezza principe Cristiano Vittorio di Schleswig-Holstein\". In famiglia aveva il nomignolo di \"Christle\"\nEducazione.\nFu educato al Wellington College, alla cui fondazione aveva contribuito il principe Alberto, al Magdalen College di Oxford e alla Royal Military Academy Sandhurst. Fu il primo membro della famiglia reale a frequentare una scuola piuttosto che essere educato da un tutore a casa. Durante gli anni scolastici gioc\u00f2 a cricket fu capitano delle squadre di cricket delle diverse scuole: fu l'unico membro della famiglia reale britannica a giocare a cricket ad un livello cos\u00ec elevato.\nIl principe Cristiano Vittorio era il nipote preferito della Regina Vittoria. Nel 1897 piant\u00f2 un cedro a Winchester \"in commemorazione del 60\u00ba anno del regno di sua maest\u00e0 la regina Vittoria\".\nCarriera militare.\n\"Christle\" divenne un ufficiale dell'esercito britannico nel 60th King's Royal Rifles nel 1888. Combatt\u00e9 sotto lord Kitchener nel 1898 quando le truppe inglesi sconfissero i Dervisci a Omdurman vicino a Khartoum e riacquistarono il Sudan e partecip\u00f2 alla spedizione Ashanti in Ghana. Nel 1900 prest\u00f2 servizio nella guerra Boera sotto lord Roberts.\nUltimi anni.\nNell'ottobre dello stesso anno, mentre era a Pretoria, si ammal\u00f2 di malaria, e mor\u00ec di febbre enterica, il 29 ottobre, all'et\u00e0 di 33 anni, dopo aver ricevuto l'Eucaristia, alla presenza di lord Roberts e del principe Francesco di Teck. Fu sepolto nel cimitero di Pretoria il 1\u00ba novembre 1900. Durante il suo funerale, una donna boera comment\u00f2: \"Stanno seppellendo il loro principe in suolo britannico, gli inglesi intendono rimanere in questa terra\". La sua tomba \u00e8 contrassegnata da una croce di granito e una ringhiera in ghisa."}
{"id": "3344728", "revid": "1318658", "url": "https://it.wikipedia.org/wiki?curid=3344728", "title": "Khzorasp", "text": "Khazorasp (uzbeko: Xazorasp; russo \u0425\u0430\u0437\u0430\u0440\u0430\u0441\u043f) \u00e8 una citt\u00e0 dell'Uzbekistan. \u00c8 il capoluogo del distretto di Khazorasp nella regione di Xorazm (Khorezm) e conta 18.877 abitanti (calcolati per il 2010). La citt\u00e0 si trova circa 55 km a sud-est di Urgench.\nKhazorasp \u00e8 una delle pi\u00f9 antiche citt\u00e0 dell'Asia centrale. \u00c8 stata aggiunta alla lista provvisoria del Patrimonio dell'umanit\u00e0 dell'UNESCO nel gennaio del 2008 nella categoria culturale."}
{"id": "3344735", "revid": "309289", "url": "https://it.wikipedia.org/wiki?curid=3344735", "title": "Khazorasp", "text": ""}
{"id": "3344736", "revid": "92723", "url": "https://it.wikipedia.org/wiki?curid=3344736", "title": "Gubernija di Cherson", "text": ""}
{"id": "3344738", "revid": "1924342", "url": "https://it.wikipedia.org/wiki?curid=3344738", "title": "Do It like a Dude", "text": "Do It like a Dude \u00e8 il singolo di debutto della cantante inglese Jessie J, pubblicato il 18 novembre 2010 dall'etichetta discografica Universal Republic ed estratto dal suo primo album \"Who You Are\".\nIl singolo \u00e8 entrato alla posizione numero 25 nella classifica del Regno Unito e ha raggiunto la seconda dopo poche settimane. Ha finora venduto circa 300.000 copie in Gran Bretagna."}
{"id": "3344740", "revid": "1779538", "url": "https://it.wikipedia.org/wiki?curid=3344740", "title": "Durle\u0219ti", "text": "Durle\u0219ti \u00e8 una citt\u00e0 della Moldavia appartenente al Municipio di Chi\u0219in\u0103u di 15.395 abitanti al censimento del 2004"}
{"id": "3344745", "revid": "92723", "url": "https://it.wikipedia.org/wiki?curid=3344745", "title": "Gubernija di Kiev", "text": ""}
{"id": "3344748", "revid": "1776051", "url": "https://it.wikipedia.org/wiki?curid=3344748", "title": "Awaken the Dreamers", "text": "Awaken The Dreamers \u00e8 il terzo album in studio della band All Shall Perish,pubblicato dall'etichetta discografica Nuclear Blast il 16 settembre 2008."}
{"id": "3344753", "revid": "1305772", "url": "https://it.wikipedia.org/wiki?curid=3344753", "title": "Don't Let Me Fall", "text": "Don't Let Me Fall \u00e8 un brano musicale del rapper statunitense B.o.B, pubblicato come quarto singolo estratto dall'album \"\" il 30 novembre 2010 dall'etichetta discografica Atlantic."}
{"id": "3344756", "revid": "339392", "url": "https://it.wikipedia.org/wiki?curid=3344756", "title": "Deli palyaudvar", "text": ""}
{"id": "3344759", "revid": "92723", "url": "https://it.wikipedia.org/wiki?curid=3344759", "title": "Gubernija di Kovno", "text": ""}
{"id": "3344763", "revid": "114478255", "url": "https://it.wikipedia.org/wiki?curid=3344763", "title": "Sant'Antonio Abate (Moretto)", "text": "Sant'Antonio Abate \u00e8 un dipinto a olio su tela (297x148 cm) del Moretto, databile al 1530-1534 e conservato nel santuario della Madonna della Neve di Auro, frazione di Casto, in provincia di Brescia, al terzo altare destro.\nL'opera, collocabile all'apice della produzione artistica del pittore, presenta caratteri molto pi\u00f9 liberi rispetto alle opere coeve e la causa, probabilmente, \u00e8 da ricercare nella committenza di provincia, per la quale il Moretto poteva esprimere con pi\u00f9 tranquillit\u00e0 il suo estro artistico. La tela \u00e8 stata anche definita l'archetipo della pittura seicentesca bresciana, ricca di movimenti, contrasti, volumi poderosi e segni violenti.\nStoria.\nIl dipinto viene forse ricordato per la prima volta da Francesco Paglia nel 1675 quando, parlando di Casto, annota genericamente che in \"Val Sabia sopra quelle colme vedesi in quelle picciole chiese opere del Romanino, e del Moretto\". Non \u00e8 possibile sapere a quali dipinti si riferisse nello specifico, ma l'unico ancora oggi conservato in questi luoghi \u00e8 proprio il \"Sant'Antonio Abate\" del Moretto. Rimane comunque ignota la committenza, anche se, verosimilmente, fu la stessa comunit\u00e0 di Casto: il santuario viene costruito a partire dal 1527 in seguito a un'apparizione mariana e la tela \u00e8 databile proprio agli anni immediatamente successivi. Nei secoli successivi non si registrano trasferimenti o cessioni e ancora oggi l'opera si trova nel santuario di Auro, al terzo altare destro.\nDescrizione.\nIl dipinto raffigura sant'Antonio Abate seduto su un alto trono in pietra dalle linee architettoniche. Ai lati si intravede una gradonata con parapetto in sommit\u00e0, affacciato su un cielo azzurro rigato da nubi bianche. Il santo si trova al centro, ma in posizione molto movimentata, in contrasto con la rigida linearit\u00e0 che gli sta attorno. La sua figura indossa una veste arancione chiaro, sopra il quale \u00e8 posto uno scapolare rosso dal quale si diparte un lungo piviale dorato bordato da una fascia verde. Anche il trono stesso \u00e8 coperto da un drappo scuro, lungo dalla sommit\u00e0 fino alla base. Ai piedi calza due semplici sandali. Le due braccia sono appoggiate sugli alti braccioli del trono: dalla mano destra scaturiscono fiamme, mentre la sinistra regge un pastorale al quale \u00e8 appesa una campanella. Sulla sinistra, appoggiata a uno dei gradini, si vede una mitria, mentre pi\u00f9 in basso, ai piedi del santo, \u00e8 steso un cinghiale.\nStile.\nData la sua ubicazione, il dipinto non \u00e8 mai citato dalla letteratura artistica antica e le prime analisi stilistiche si rilevano solo a partire dal tardo Ottocento. Pietro Da Ponte, nel 1898, lo definisce \"una delle opere notevoli del Moretto\", informando anche sul buon stato di conservazione: \"meno pochissimi ritocchi, il quadro conserva una freschezza singolare di tinte\". Nello stesso anno, anche Pompeo Molmenti lo definisce \"dipinto mirabile per la poesia dell'immagine e la robustezza del pennello\", mentre Roberto Longhi, nel 1929, osserva come il Moretto \"si serve di quell'impalcatura votiva per giocarvi entro nuovi effetti di illusionismo intenso, tipicamente lombardo, ottenuto non gi\u00e0 con il mistero della vecchia prospettiva, ma con una illuminazione pi\u00f9 radente e con invenzioni di forme che, per cos\u00ec dire, fuoriescono improvvisamente dal tracciato del quadro. Che nuova invenzione nell'ombra del porcellino nero che, una zampa fuori dal quadro, grugnisce sul primo scalino della pala di Comero!\". Contemporaneamente, anche Adolfo Venturi registra un accenno all'opera, collocandola al 1530 circa, all'apice dell'arte del Moretto. In quest'opera, secondo lo studioso, il pittore, \"sempre pi\u00f9 forte e poderoso di modellato, [...] spalanca le braccia di sant'Antonio Abate; e par che la fiamma ardente sulla mano ne accenda le barba e guizzi sul raso dell'abito e sul tessuto aureo del paludamento\".\nCamillo Boselli, nel 1954, colloca il dipinto in un percorso di evoluzione stilistica che, cominciato con la \"Strage degli innocenti\" nella chiesa di San Giovanni Evangelista a Brescia, \"piega decisamente verso l'eccesso di Auro, sotto la pressione forse di volersi opporre, nel senso etimologico della parola, porsi di contro, al Romanino molto ammirato per le sue sbrigliature nel contado\" per giungere poi, \"purificandosi\", alle ante dell'organo della chiesa di San Pietro in Oliveto. \"Il \"Sant'Antonio Abate\" del Santuario valsabbino \u00e8 un vivido spiraglio in quelle che possono essere state le aspirazioni e le deviazioni del Moretto minore, cio\u00e8 del Moretto libero di ubbidire non ai dettami della moda, mai ai suoi desideri momentanei. Il piacere per i gesti violenti, per delle masse solide che traggono il senso dello spazio che occupano non gi\u00e0 dal loro pieno, ma dal loro movimento, una pittura seicentesca, se di Seicento \u00e8 lecito parlare in Moretto\". Il Boselli conclude affermando che \"la vera pittura preseicentesca a Brescia \u00e8 nel \"Sant'Antonio\" di Auro. [...] La violenza della rappresentazione \u00e8 dappertutto, nella energica ipotiposi del bacolo abbaziale, nel braccio rovesciato nello sforzo, in quell'ampio mantello che tende a divenire [...] il protagonista di tutto l'insieme. A questa visione di forza ben si addice quel complesso piatto del bancale da cui avanza la figura del santo, costruito con un modellato solido e poderoso creato da un intenso chiaroscuro. Il contrasto fra il grigio argenteo, i rosa antichi [...] da una parte e il chiaroscuro foppesco dall'altra bloccano questa figura in un qualche cosa di solido, mentre la sua configurazione lineare era la migliore per sciogliere del tutto le masse grazie alla forza centrifuga di cui \u00e8 animata. Concezione lineare che pu\u00f2 sembrare quindi sbilanciata e difettosa per le regole rinascimentali sia veneziane, sia bresciane, ma che pu\u00f2 essere non solo assolta ma approvata in periodo seicentista. E al Seicento, al pi\u00f9 puro e tipico Seicento, ci riconducono quel maialino che grugnisce sul ghiaccio abbagliato del gradino, qui piedi forzuti che in primo piano, quel braccio e quel polso violentemente segnati. Solo la provincia, per\u00f2, permette al Moretto in questo periodo un canto cos\u00ec spiegato e scoperto; quando egli deve dipingere per i cittadini, la sua pittura si raffina intellettualmente e diventa non pi\u00f9 debole, ma pi\u00f9 composta\".\nAggiunge Pier Virgilio Begni Redona nel 1988: \"certamente, un realismo cos\u00ec aggressivo \u00e8 una risposta adeguata alle sollecitazioni di una committenza legata a moduli agrari, per la quale il culto di sant'Antonio Abate entra come componente di struttura nel delicato equilibrio di una comunit\u00e0 sempre ai margini della sopravvivenza economica. Oltre che patrono, il santo doveva essere un lottatore contro le potenze malefiche che aggrediscono uomini e animali, un Giove redivivo e possente col potere del fuoco\"."}
{"id": "3344765", "revid": "1779538", "url": "https://it.wikipedia.org/wiki?curid=3344765", "title": "S\u00eengera", "text": "S\u00eengera \u00e8 una citt\u00e0 della Moldavia appartenente al Municipio di Chi\u0219in\u0103u di 7.354 abitanti al censimento del 2004"}
{"id": "3344772", "revid": "92723", "url": "https://it.wikipedia.org/wiki?curid=3344772", "title": "Gubernija di Mosca", "text": ""}
{"id": "3344773", "revid": "1305772", "url": "https://it.wikipedia.org/wiki?curid=3344773", "title": "I Hate Everything About You", "text": "I Hate Everything About You \u00e8 il singolo d'esordio del gruppo musicale canadese Three Days Grace, estratto dall'album omonimo della band. Il brano \u00e8 stato interamente scritto da Adam Gontier, il cantante del gruppo."}
{"id": "3344786", "revid": "1305772", "url": "https://it.wikipedia.org/wiki?curid=3344786", "title": "Li Zhen", "text": ""}
{"id": "3344790", "revid": "767487", "url": "https://it.wikipedia.org/wiki?curid=3344790", "title": "Vatra (Chi\u0219in\u0103u)", "text": "Vatra \u00e8 una citt\u00e0 della Moldavia appartenente al Municipio di Chi\u0219in\u0103u di 3.296 abitanti al censimento del 2004"}
{"id": "3344793", "revid": "1305772", "url": "https://it.wikipedia.org/wiki?curid=3344793", "title": "Libert\u00e9", "text": "'Libert\u00e9' (libert\u00e0 in lingua francese) pu\u00f2 riferirsi a:"}
{"id": "3344801", "revid": "22475", "url": "https://it.wikipedia.org/wiki?curid=3344801", "title": "Virtual Institute of Nano Films", "text": "L'Istituto Virtuale dei Nano Films (VINF) \u00e8 un'organizzazione non profit registrata in Belgio il 22 marzo, 2007. Il suo scopo \u00e8 la deframmentazione della ricerca europea nel campo dei film e rivestimenti sottili funzionali. Riunisce gli esperti europei che si occupano della ricerca e sviluppo dei nano-film/rivestimenti (nanofilm): deposizione, caratterizzazione, industrializzazione, ecc.\nStoria.\nNell'ambito del 6\u00b0 programma quadro, la Comunit\u00e0 Europea cre\u00f2 la rete EXCELL network of Excellence (NoE). L'iniziativa di creare una NoE sui nanofilm nasce dalla constatazione che la ricerca europea \u00e8 altamente frammentata in questo campo. Ci\u00f2 comporta un aumento dei costi e un allungamento dei tempi di sviluppo di nuove tecnologie e prodotti. La Comunit\u00e0 Europea decise quindi nel 2005 la fondazione di EXCELL NoE (progetto 5157032) per superare tale frammentazione. Uno dei principali scopi della rete EXCELL era la creazione di una organizzazione indipendente e autofinanziata che assicurasse l'integrazione delle attivit\u00e0 di ricerca e sviluppo nel campo dei nanofilm. Il consorzio iniziale, formato da 12 istituti ed aziende europei di primo piano, decise di creare una associazione non profit che venne registrata legalmente il 22 marzo, 2007, con pubblicazione ufficiale il 25 ottobre, 2007.\nScopo.\nIl VINF stabilisce i propri obbiettivi con lo scopo di offrire alle istituzioni scientifiche europee e alle industrie europee le migliori condizioni per rimanere all'avanguardia nello sviluppo tecnologico dei nanofilm e per aiutarle a sviluppare e mantenere le loro attivit\u00e0 con maggiore valore aggiunto in Europa. Il VINF inoltre si prefigge lo scopo di fare da ponte tra la ricerca accademica e l'industria.\nAttivit\u00e0.\nPer compiere la sua missione, il VINF ha sviluppato una serie di attivit\u00e0 proprie.\nContratti di cooperazione.\nIl VINF ed i suoi membri svolgono attivit\u00e0 di ricerca congiunte nel campo dei nanofilm multifunzionali, dedicando particolare enfasi alle idee scientifiche e tecnologiche realmente nuove. L'istituto partecipa attivamente a programmi di ricerca europei, nazionali e regionali.\nIn questo ambito il VINF partecipa al progetto europeo NANOINDENT, volto a raccogliere, catalogare, migliorare e presentare gli strumenti ed i metodi di caratterizzazione nano-meccanici dei materiali.\nOsservatorio.\nGli esperti del VINF forniscono una valutazione e (pre)visione sugli sviluppi tecnologici dei nanofilm in una \u201cresearch roadmap\u201d.\nConferenze e workshops.\nIl VINF organizza seminari avanzati sulla ricerca scientifica e delle \u201ciniziative VINF\u201d, vale a dire una serie di workshops in varie sedi europee volti a riunire i maggiori attori a livello nazionale nel campo dei nanofilm.\nOgni due anni, il VINF organizza la Conferenza Europea sui NanoFilm (ECNF, European Conference on NanoFilms)\nLa prima edizione di questo evento ha avuto luogo a Liegi in Belgio, nel Marzo 2010.\nLa seconda edizione avr\u00e0 luogo ad Ancona, in Italia nel Giugno 2012.\nCorsi e scuole.\nIL VINF organizza un corso europeo post-laurea sui nanofilm (\u201cEuropean Post-Graduate Training Programme on Nano Films\u201d), formato da una serie di moduli con lezioni di livello avanzato e sessioni di pratica relativamente ai nanofilm.\nServizi tecnici.\nGli esperti del VINF forniscono servizi tecnici dedicati, che vanno dall'effettuazione di singole prove e test a studi completi.\nPartecipazione alle Piattaforme Tecnologiche Europee (ETP).\nIl VINF \u00e8 membro del NANO\"futures\", una nuova generazione di ETIP (European Technology Integration and Innovation Platform) che hanno lo scopo di integrare la ricerca europea nel campo delle nanotecnologie.\nNetworking.\nIl VINF redige e distribuisce delle riviste di notizie, organizza giornate di divulgazione e informazione ed aggiorna il suo sito web in modo da favorire la formazione di reti di conoscenza e collaborazione nel campo dei nanofilm.\nMembri.\nIl VINF \u00e8 un'associazione di istituzioni e persone che divengono membri attraverso il pagamento di una quota di iscrizione annuale. I membri fondatori mantengono lo status di Membri Esecutivi, il che significa che hanno diritto di voto nell'Assemblea Generale. I membri che aderiscono al VINF in seguito, sono indicati come Membri Associati ed non hanno diritto di voto durante l'Assemblea Generale. Tuttavia, \u00e8 possibile che un membro associato possa divenire membro esecutivo, in circostanze e condizioni descritte nello statuto del VINF.\nStruttura.\nIl VINF \u00e8 governato dall'Assemblea Generale, composta da tutti i membri esecutivi, ognuno dei quali ha diritto ad un voto. L'assemblea generale si riunisce una volta all'anno, in marzo. La gestione corrente dell'organizzazione \u00e8 svolta dal VINF General Manager che riferisce al Comitato Esecutivo. L'attuale Comitato Esecutivo, eletto nel 2007 per 4 anni \u00e8 composto da:"}
{"id": "3344805", "revid": "92723", "url": "https://it.wikipedia.org/wiki?curid=3344805", "title": "Gubernija di Novgorod", "text": ""}
{"id": "3344806", "revid": "1718925", "url": "https://it.wikipedia.org/wiki?curid=3344806", "title": "Elena Bonelli", "text": "Biografia.\nLaureata in Lingue e culture straniere con indirizzo teatrale all'Universit\u00e0 La Sapienza di Roma, Elena Bonelli ha seguito il laboratorio teatrale diretto da Gigi Proietti e frequentato l'Accademia Sharoff, nonch\u00e9 i corsi dell'Actor's Studio a New York.\nIl suo esordio in tv \u00e8 nel 1982 con i registi Enzo Trapani e Antonello Falqui; il debutto in teatro arriva un anno dopo, con Roberto De Simone.\n\"Liza, l'inesauribile voglia di essere\", per la regia di Massimo Cinque, \u00e8 il suo primo musical. Nel 1996 porta in scena \"La Douce France di Juliette Gr\u00e9co\", la storia delle caves parigine attraverso il racconto di vita della musa dell'esistenzialismo francese, per la regia di Gianni Borgna. Tre anni dopo raccoglie le canzoni dell'opera teatrale da lei interpretata in un album e un CD.\nElena Bonelli rappresenta l'Italia con il concerto di canzoni napoletane \"Napoli Mediterranea\" al Palazzo dell'ONU di New York nel settembre 2000, in occasione dell'apertura dell'Assemblea Straordinaria del Millennio.\nNel gennaio 2001 \u00e8 distribuito il film \"Napoli. Na!\" per la regia di Gigi Oliviero che la vede protagonista, docufilm che narra la storia della canzone napoletana dal '200 ad oggi. Bonelli ha cantato nei teatri di guerra a favore della pace in Kosovo, in Pakistan e a Kabul per il concerto di Natale 2002.\nCome attrice ha preso parte alla terza serie di \"Orgoglio\" nel ruolo di Ivone, trasmessa su Rai Uno.\nPer due anni consecutivi, 2003 e 2004, si esibisce al Columbus Day di New York. Torna a esibirsi al Columbus Day nel 2008 e 2013.\nL'Inno di Mameli.\nAncora nel 2000 ha ideato, progettato e proposto il progetto di rilancio dell'Inno Nazionale al Presidente della Repubblica Carlo Azeglio Ciampi, che ha accolto la sua proposta conferendole un riconoscimento in diretta televisiva e l'alto patronato della Presidenza della Repubblica. Il progetto comprende inoltre un cd con sette versioni dell'Inno di Mameli distribuito il 2 giugno 2002, in occasione della Festa della Repubblica Italiana, dal Corriere della Sera. Sempre nel 2002 si esibisce col \"Canto degli italiani\" durante i Mondiali di Calcio in Corea in mondovisione.\nRoma in the World.\nNel 2005, dal sodalizio con Carlo Lizzani, Sergio Bardotti e Pippo Caruso, nasce \"Roma in the World\", progetto per il rilancio della canzone romana in Italia e nel mondo. Il progetto ripropone la tradizione della canzone romana, dandole una veste sinfonica e facendola entrare nei templi della musica classica di tutto il mondo. Ha debuttato a Budapest, poi a Roma e per 9 anni ha toccato teatri nei 5 continenti fino alla Carnegie Hall di New York, per un totale di oltre 130 concerti. Il Progetto di rilancio della Canzone Romana nel mondo include: \"Tanto pe\u2019 cant\u00e0 - Lazio \u00e8 musica\", docufilm con Elena Bonelli, diretto da Carlo Lizzani e \"Tanto pe\u2018 cant\u00e0, Canzoni Romane\", album con Elena Bonelli e l'Orchestra Sinfonica di Roma e del Lazio, diretta dal M\u00b0 Pippo Caruso, edito e distribuito da Rai Trade e Ministero degli Affari Esteri.\nPremi e Lectio Magistralis.\nNel 2007 la Presidenza della Repubblica le conferisce la Targa d'argento del Presidente Giorgio Napolitano.\nNel 2009 si dedica alla produzione della sua opera prima \"A sud di New York\", un film commedia musicale generazionale, ottenendo il finanziamento del Ministero dei Beni e le Attivit\u00e0 culturali, distribuito nelle sale italiane nell'aprile 2011.\nNel 2012 omaggia due icone della romanit\u00e0 quali Gabriella Ferri e Anna Magnani, con uno spettacolo dal titolo \"Elena, Nannarella e Gabriella\" per la regia di Maria Teresa Elena, che ha debuttato il 28 aprile al Teatro Parioli a Roma.\nAncora nel 2012 Bonelli viene incaricata dal Ministero degli Affari Esteri di rappresentare l'Italia all'EXPO Internazionale di Yeosu in Corea del Sud tenendo un concerto di canzoni romane e napoletane, dal titolo \u00abRoma celebra Napoli-Songs from Italy\u00bb.\nNel 2015 Bonelli viene chiamata dalla Libera universit\u00e0 internazionale degli studi sociali Guido Carli (Luiss) di Roma a tenere lezioni sulla storia della canzone romana come docente per il \"Master of music\" in seguito a un ciclo di \"Lectio Magistralis\" iniziato proprio alla LUISS il 1\u00ba ottobre 2014 e riproposto negli Istituti di Cultura Italiani nel mondo come l\u2019istituto Italiano di Cultura di Tokio in Giappone, Pechino e Chongqing in Cina e nelle Universit\u00e0 del mondo da Tor Vergata di Roma, fino in Angola, Georgia e in Florida nel dicembre 2016.\nDallo Stornello al Rap.\nSempre nel 2015 Bonelli lancia il progetto \"Dallo Stornello al Rap\", per unire la tradizione musicale dello stornello romano alla nuova generazione del rap. Bonelli \u00e8 tiene lezioni in varie universit\u00e0 romane, ed estere, oltre che in teatri e istituti italiani di cultura. La manifestazione ha lanciato artisti come Cranio Randagio, Emilio Stella(1\u00aa edizione), Lontano da qui, Rasmo e Mirkoeilcane (2\u00aa edizione), Simone Gamberi (3\u00aa edizione) ed \u00e8 servita a riportare l'attenzione sulla canzone romana, che dal rischio di sparizione \u00e8 tornata fino al palco di Sanremo con l'esibizione di Luca Barbarossa in \"Passame er sale\"."}
{"id": "3344808", "revid": "1776051", "url": "https://it.wikipedia.org/wiki?curid=3344808", "title": "B\u0103cioi", "text": "B\u0103cioi \u00e8 un comune della Moldavia appartenente al Municipio di Chi\u0219in\u0103u di 10.618 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3344810", "revid": "110157", "url": "https://it.wikipedia.org/wiki?curid=3344810", "title": "The Sky's the Limit (Jason Derulo)", "text": "The Sky's the Limit \u00e8 un singolo del cantante statunitense Jason Derulo, il quinto estratto dal primo album in studio \"Jason Der\u00fclo\" e pubblicato il 15 novembre 2010 soltanto nel Regno Unito, nonostante l'uscita fosse inizialmente prevista per il 20 dicembre. \nIl brano utilizza un campionamento della canzone \"Flashdance... What a Feeling\", tema portante del film \"Flashdance\"."}
{"id": "3344815", "revid": "767487", "url": "https://it.wikipedia.org/wiki?curid=3344815", "title": "La verit\u00e0 secondo Satana", "text": "La verit\u00e0 secondo Satana \u00e8 un film del 1972, diretto da Renato Polselli. A proposito di questo film, il regista ha dichiarato di considerarlo il primo film pornografico della storia del cinema italiano."}
{"id": "3344817", "revid": "287204", "url": "https://it.wikipedia.org/wiki?curid=3344817", "title": "Entactina", "text": " \nL'entactina (anche chiamata nidogen) \u00e8 una glicoproteina strutturale di 148 KDa presente nella membrana basale a livello della lamina densa, presenta tre porzioni globulari connesse da due tratti lineari flessibili. Si lega alla laminina e al collagene IV nelle membrane basali mediandone il legame. Questa proteina \u00e8 codificata nell'uomo dal gene NID-1."}
{"id": "3344819", "revid": "834", "url": "https://it.wikipedia.org/wiki?curid=3344819", "title": "Jacques Narcy", "text": ""}
{"id": "3344820", "revid": "447535", "url": "https://it.wikipedia.org/wiki?curid=3344820", "title": "Valditara", "text": ""}
{"id": "3344826", "revid": "767487", "url": "https://it.wikipedia.org/wiki?curid=3344826", "title": "L'amante del vampiro", "text": "L'amante del vampiro \u00e8 un film del 1960, diretto da Renato Polselli.\nTrama.\nUn corpo di ballo una sera scopre che in un vicino castello diroccato vivono una contessa e il suo maggiordomo, che in realt\u00e0 sono due vampiri. L'uomo \u00e8 solito vampirizzare giovani e belle vittime mentre, la contessa, vampirizzando periodicamente il maggiordomo, si mantiene giovane e bella negli anni. Dopo essere stata avvicinata dal maggiordomo, una componente del corpo di ballo, incomincia a dare segni di instabilit\u00e0.\nProduzione.\n\"L'amante del vampiro\" usc\u00ec per il grande schermo sfruttando l'onda del successo ottenuta dal film \"Dracula il vampiro\" interpretato da Christopher Lee nel 1958; da l\u00ec in poi diversi produttori e distributori italiani divennero ansiosi di realizzare pellicole sui vampiri. Il film \u00e8 stato girato in tre settimane al castello di Artena, in provincia di Roma, verso la fine del 1959.\nDistribuzione.\nDistribuito nei cinema il 23 maggio 1960, il film incass\u00f2 circa 98 milioni di lire italiane."}
{"id": "3344830", "revid": "1775883", "url": "https://it.wikipedia.org/wiki?curid=3344830", "title": "Just Like You (Three Days Grace)", "text": "Just Like You \u00e8 il secondo singolo del gruppo musicale canadese Three Days Grace, estratto dall'omonimo album del gruppo. Come il singolo d'esordio della band, anche questo \u00e8 stato scritto da Adam Gontier.\nVideo musicale.\nDel singolo \u00e8 stato pubblicato anche un videoclip musicale che mostra i componenti del gruppo mentre suonano in una stanza piena di strane figure dalle sembianze umane, che hanno il viso coperto da maschere gialle o delle uniformi di colore blu scuro."}
{"id": "3344832", "revid": "463126", "url": "https://it.wikipedia.org/wiki?curid=3344832", "title": "Nidogen", "text": ""}
{"id": "3344842", "revid": "92723", "url": "https://it.wikipedia.org/wiki?curid=3344842", "title": "Gubernija di Olonec", "text": ""}
{"id": "3344850", "revid": "363629", "url": "https://it.wikipedia.org/wiki?curid=3344850", "title": "Elite Systems", "text": "Elite Systems \u00e8 una software house britannica che sviluppa e pubblica videogiochi sin dal 1984.\nLa Elite inoltre pubblic\u00f2 videogiochi sotto le etichette Encore, Hit-Pak e 2.99 Classics.\nStoria.\nVenne costituita nel 1984 dalla precedente Richard Wilcox Software, che aveva pubblicato soltanto \"Blue Thunder\", e il suo primo prodotto con la nuova denominazione fu \"Kokotoni Wilf\".\nL'azienda \u00e8 diventata celebre per la conversione per home computer di popolari videogiochi arcade. Fra i pi\u00f9 famosi videogiochi pubblicati dall'azienda si possono citare \"Dragon's Lair\", \"Ghosts 'n Goblins\", \"Joe &amp; Mac\", \"Paperboy\" e \"Space Harrier\".\nNel 1986 circa possiede anche il marchio 2.99 Classics (classici a 2,99 sterline), che utilizza per ripubblicare in edizione economica giochi di successo prodotti in passato da altre aziende, prevalentemente per ZX Spectrum.\nNel 1988-1991 circa possiede l'etichetta Encore, utilizzata per le riedizioni a basso costo di giochi pi\u00f9 vecchi pubblicati in precedenza dalla Elite stessa o da altre aziende. L'etichetta Hit-Pak fu utilizzata invece intorno al 1987 per pubblicare raccolte, di giochi propri o di altre aziende.\nDurante gli anni '90 l'azienda spost\u00f2 il suo campo di interesse verso le console e, dagli anni 2000, verso i dispositivi mobili. Si specializza in particolare nel retrogaming, con lo sviluppo e pubblicazione di edizioni per iOS dei giochi classici per home computer a 8 bit.\nNel 2015 ha sviluppato l'hardware \"Recreated ZX Spectrum\", un dispositivo esternamente uguale allo ZX Spectrum, finanziato con Kickstarter e collegabile via Bluetooth a dispositivi moderni.\nVideogiochi pubblicati.\nElenco approssimativo:"}
{"id": "3344852", "revid": "767487", "url": "https://it.wikipedia.org/wiki?curid=3344852", "title": "Isabella Riva", "text": "Biografia.\nNata nel 1890 in una nota ed allargata famiglia di attori specializzata nel Grand Guignol, (i Trufarelli), ebbe una carriera lunghissima fin dall'inizio secolo, attivissima nel teatro e nella rivista. Fu prima donna nelle compagnie di Alfredo Sainati e di Sem Benelli.\nLavor\u00f2 poi con Cesco Baseggio, Laura Solari, Olga Solbelli, Ave Ninchi (di cui divenne grande amica e maestra di recitazione), Lina Volonghi, Franco Volpi, Ernesto Calindri e con Guido Riva, che nel 1918 divenne suo marito.\nNegli anni della maturit\u00e0, affianc\u00f2 all'attivit\u00e0 teatrale una costante presenza nel cinema ma soprattutto nella televisione, divenendo una delle pi\u00f9 prolifiche interpreti di sceneggiati negli anni sessanta/settanta. \nNel 1968 abbandon\u00f2 il mondo dello spettacolo andando a vivere nella casa di riposo per artisti \"Lyda Borelli\" di Bologna.Durante questo periodo un gruppo di giovani appassionati di teatro le chiedeva d'impartire delle lezioni di teatro . Dopo un primo rifiuto e vista l'insistenza dei ragazzi accett\u00f2 l'incarico. Sono state allestite diverse commedie di Pirandello tra le quali\" O di uno e di nessuno \" Successivamente il gruppo di ragazzi realizz\u00f2 il sogno di creare una compagnia Teatro Espressione Nuova composta da Rossana Di Stefano Martignago, Ferrari Graziano ed Edoardo Schiazza. Basilari questo periodo risale l'ultima comparsa nel cinema, in \"Una gita scolastica\" di Pupi Avati nel quale interpreta l'amica dell'anziana protagonista all'inizio del film. Da qui impart\u00ec lezioni di teatro a giovani appassionati mettendo in scena atti unici e commedie, fra l'altro, \"O di uno o di nessuno\" di Luigi Pirandello. Nel 1985 fu ospite speciale al \"Maurizio Costanzo Show\" insieme alle attrici Pina Borione, Carola Zopegni e Mim\u00ec Aylmer.\nMor\u00ec nello stesso anno; al funerale, oltre ad un gremito gruppo di ex-colleghi ed ammiratori, presenziarono Ave Ninchi e Raoul Grassilli, all'epoca direttore della casa di riposo per artisti.\nOggi le spoglie di Isabella Riva riposano nel cimitero di Bologna la Certosa."}
{"id": "3344853", "revid": "1776051", "url": "https://it.wikipedia.org/wiki?curid=3344853", "title": "First (Baroness)", "text": "First \u00e8 un EP dei Baroness pubblicato nel 2004."}
{"id": "3344854", "revid": "92723", "url": "https://it.wikipedia.org/wiki?curid=3344854", "title": "Gubernija di Orenburg", "text": ""}
{"id": "3344855", "revid": "1762097", "url": "https://it.wikipedia.org/wiki?curid=3344855", "title": "First", "text": "First (\"primo\" in lingua inglese) pu\u00f2 riferirsi a:"}
{"id": "3344857", "revid": "38120", "url": "https://it.wikipedia.org/wiki?curid=3344857", "title": "1st", "text": ""}
{"id": "3344860", "revid": "767487", "url": "https://it.wikipedia.org/wiki?curid=3344860", "title": "Storia ecclesiastica (Evagrio Scolastico)", "text": "La Storia ecclesiastica, scritta da Evagrio di Cesarea, detto anche lo \"Scolastico\", e composta da sedici libri, \u00e8 una storiografia accorta e mirata dei fatti accaduti attorno alla fine del V secolo e l'inizio del VI secolo.\nDi vitale importanza per i cultori del diritto, quest'opera storiografia offre forti spunti in particolare riguardo a pratiche come la \"recusatio imperii\" oppure la designazione, da parte della vedova Augustea dell'imperatore, del futuro imperatore: in genere tale scelta era accompagnata dal matrimonio della vedova col designato al trono.\nAltra nota da sottolineare \u00e8 lo stile dello scrittore mai impreciso e sempre puntuale; da notare il ricorso alla tecnica del flashback; non mancano forti accenti polemici nei confronti dei sovrani del tempo."}
{"id": "3344863", "revid": "287204", "url": "https://it.wikipedia.org/wiki?curid=3344863", "title": "Home (Three Days Grace)", "text": "Home \u00e8 il terzo singolo della rock band canadese Three Days Grace, estratto dall'omonimo album del gruppo. Il brano \u00e8 stato scritto da Adam Gontier. Del singolo \u00e8 stato pubblicato anche un videoclip musicale."}
{"id": "3344864", "revid": "1776051", "url": "https://it.wikipedia.org/wiki?curid=3344864", "title": "Second (Baroness)", "text": "Second \u00e8 un EP dei Baroness pubblicato nel 2005."}
{"id": "3344865", "revid": "92723", "url": "https://it.wikipedia.org/wiki?curid=3344865", "title": "Gubernija di Poltava", "text": ""}
{"id": "3344869", "revid": "121744034", "url": "https://it.wikipedia.org/wiki?curid=3344869", "title": "Rossella O'Hara", "text": "Rossella O'Hara Hamilton Kennedy Butler (\"Katie Scarlett O'Hara\" nella versione originale e nella nuova traduzione del romanzo edita da Neri Pozza) \u00e8 un personaggio immaginario, protagonista femminile dell'unico romanzo di Margaret Mitchell \"Via col vento\" (1936, vincitore del Premio Pulitzer l'anno dopo) e di varie pellicole cinematografiche e televisive, in modo particolare l'omonimo film del 1939 di Victor Fleming, celeberrimo e vincitore di 8 Oscar.\nIl nome \"Rossella\" \u00e8 l'italianizzazione dell'originale \"Scarlett\" (di cui richiama efficacemente il senso, \"rosso scarlatto\"); a sua volta, il nome Scarlett venne scelto dalla Mitchell solo poco prima di dare il volume alle stampe, visto che fino ad allora si riferiva al personaggio chiamandolo \"Pansy\". Anche nelle varie versioni successive, in Italia il nome \u00e8 rimasto sempre Rossella, grazie al grande successo del film di Fleming e l'identificazione con la protagonista. Solamente nel 2020, nella nuova traduzione del romanzo edita da Neri Pozza, Rossella \u00e8 finalmente diventata Scarlett anche in italiano \u2013 cos\u00ec come anche tutti gli altri personaggi coi nomi italianizzati sono stati cambiati nei nomi originali.\nI provini per il ruolo di Rossella.\nMentre lo studio e il pubblico erano concordi sul dare la parte di Rhett Butler a Clark Gable, i provini per il ruolo di Rossella furono pi\u00f9 difficili. I nomi pi\u00f9 famosi nella storia del cinema, come Bette Davis (che era stato scelto come reginetta del sud in \"La figlia del vento\" nel 1938), e Katharine Hepburn, che arriv\u00f2 a chiedere un appuntamento con il produttore David O. Selznick e dicendo, \"Sono io Rossella O 'Hara! Il ruolo \u00e8 praticamente scritto per me. \", tentarono di accaparrarsi la parte della protagonista femminile. Jean Arthur e Lucille Ball furono abbastanza seriamente considerate, cos\u00ec come l'attrice relativamente sconosciuta Doris Davenport. Susan Hayward \u00e8 stata \"scoperta\" quando prese parte ai casting e la carriera di Lana Turner si \u00e8 sviluppata rapidamente dopo il suo provino. Tallulah Bankhead e Joan Bennett sono state per parecchio tempo considerate le scelte pi\u00f9 probabili fino a quando non sono state soppiantate da Paulette Goddard.\nLa giovane attrice britannica Vivien Leigh, praticamente sconosciuta in America, chiese al suo agente, rappresentante a Londra dell'agenzia di talenti Myron Selznick, guidata dal fratello di David Selznick, di intercedere presso Myron di candidarla per il ruolo di Rossella, in virt\u00f9 dei suoi ultimi successi \"Elisabetta d'Inghilterra\" nel febbraio 1938, \"Un americano a Oxford\", che Selznick puntualmente vide, ritenendola anche molto brava, ma inadatta per il ruolo di Rossella, perch\u00e9 \"troppo inglese\". Ma Myron Selznick fece in modo che David incontrasse Leigh nel dicembre del 1938, mentre si stava girando la scene dell'incendio del deposito di Atlanta. La Leigh e Laurence Olivier (in seguito suo marito) erano in visita come ospiti di Myron Selznick, che era anche l'agente di Olivier, mentre Vivien era a Hollywood per una parte nell'attuale film di Olivier, \"La voce nella tempesta\" (1939). In una lettera alla moglie, due giorni dopo, David Selznick ha ammesso che Leigh aveva \"il medesimo carattere resiliente ed imperioso di Rossella\", e dopo una serie di prove, fu presa il 13 gennaio 1939. Poco prima delle riprese del film, Selznick fu informato da Ed Sullivan del fatto che \"I genitori di Rossella O'Hara erano francesi e irlandesi, e identicamente i genitori di Miss Leigh sono francesi e irlandesi.\"\nPer l'interpretazione, la Leigh ottenne il primo dei suoi due Oscar. \"La sua indimenticabile interpretazione della civettuola, testarda e infine saggia eroina [...] offusca ogni prova successiva\".\nLa complicata vicenda del casting di Rossella \u00e8 stata narrata nel film per la TV statunitense \"La guerra di Rossella O'Hara\" (1980) di John Erman, che vinse 2 Emmy per i migliori costumi e il miglior trucco: nella pellicola Vivien Leigh era interpretata da Morgan Brittany.\nVolti di Rossella.\nDopo la Leigh, il personaggio di Rossella si trasferisce sul piccolo schermo, trovando una nuova interprete in Lucia Mannucci nella produzione di Rai 1 \"La storia di Rossella O'Hara\" (1964).\nNei primi anni settanta il giapponese Kazuo Kikuta scrive il libro \"Scarlett\", basandosi sui personaggi della Mitchell: dal libro venne tratto un fortunato musical di Harold Rome della durata di quattro ore e diviso in due parti. La traduzione inglese dell'opera venne compiuta da Horton Foote che fece profondi cambiamenti, a partire dal titolo (divenuto ancora \"Via col vento\"): il nuovo musical, presentato al Teatro del West End di Londra nel 1972 aveva June Ritchie nel ruolo della protagonista.\nAlla fine degli anni ottanta la scrittrice Alexandra Ripley acquista i diritti dell'opera della Mitchell e nel 1991 pubblica il romanzo \"Rossella\", cronologicamente ambientato poco dopo la fine delle vicende del primo e l'addio di Butler. Nel 1994 da questa seconda opera venne tratta l'omonima miniserie televisiva \"Rossella\" in cui la protagonista \u00e8 interpretata da Joanne Whalley (accreditata all'epoca come Joanne Whalley-Kilmer, in quanto moglie di Val Kilmer).\nCaratteristiche del personaggio.\nRossella \u00e8 un personaggio atipico, soprattutto per la narrativa romantica. La troviamo gi\u00e0 sedicenne, la sua vita \u00e8 agiata e pu\u00f2 permettersi una condotta frivola visto il grosso patrimonio dei genitori; pur avendo una mente acuta, \u00e8 egocentrica, arrivista, viziata e superficiale. Si sforza molto e si preoccupa di apparire come impone la societ\u00e0 e di esserne all'altezza, nascondendo cos\u00ec il suo vero io. Mostra molto affetto per il vicino di casa, Ashley Wilkes, a cui dichiara ripetutamente il suo amore e il desiderio di sposarlo, anche quando lui sar\u00e0 gi\u00e0 destinato ad un'altra. Questo la tormenter\u00e0 per tutto il romanzo: crede che Ashley la ami quanto lei lo ama, pensa che siano solo le circostanze a separarli, e non riceve mai da lui un netto rifiuto o una negazione dei suoi sentimenti. Ashley sar\u00e0 uno dei personaggi a conoscere meglio la natura di Rossella, secondo solo a Rhett Butler, che con la sua presenza le permette di essere se stessa e le d\u00e0 ripetute occasioni per trasgredire regole informali, come il lutto. La vita di Rossella \u00e8 fatta di pettegolezzi e ripicche: una di queste, per esempio, \u00e8 sposare senza amore un altro uomo quando Ashley rifiuta la sua proposta per unirsi invece a Melania, l'unica donna per lui, confessione che far\u00e0 a Rossella solo in punto di morte della moglie.\nRossella \u00e8 anche una personalit\u00e0 forte, come dimostra la guerra, che la costringe a rimboccarsi le maniche, lavorare e prendere lei le redini della terra Tara. Le difficolt\u00e0 che seguono il conflitto la renderanno ancora pi\u00f9 aspra e soprattutto materialista, portandola a matrimoni di convenienza, inganni e a togliersi in parte la maschera che le vietava di compiere determinati atti per non destare scalpore, facendo parlare le malelingue di s\u00e9. In terze nozze si decide a sposare Rhett, ammettendo che lo fa anche per il suo denaro. Rhett sa bene quali sentimenti legano Rossella ad Ashley, ma l'amore che li lega alla loro figlia Diletta permette loro di riallacciare il rapporto, costringendo Rossella a non dare pi\u00f9 adito ai pettegolezzi sul suo conto per non lasciare questo fardello sulle spalle anche della figlia. Dopo la morte di quest'ultima, e la morte di Melania, Rhett non trova pi\u00f9 una ragione di continuare la loro vita matrimoniale, soprattutto sapendo che Rossella pu\u00f2 finalmente buttarsi fra le braccia di Ashley, lasciandola con la famosa frase, in risposta alla domanda \"Che sar\u00e0 di me?\", \"Francamente me ne infischio\". Ma Rossella, vedendo Ashley addolorato per la morte della moglie, e capendo che per lei non c'era mai stato spazio, intuisce di aver amato un'illusione, buttando invece l'occasione di essere felice con un uomo che l'amava per quel che era realmente.\nInfine c'\u00e8 da aggiungere che Rossella \u00e8 molto legata a Tara, la sua terra natia, a cui fa sempre riferimento nei momenti di bisogno, come un luogo dove rifugiarsi dalle avversit\u00e0.\nCuriosit\u00e0.\nIn onore di Scarlett, nel 1939 \u00e8 stato dato il suo nome ad un cocktail formato da Southern Comfort, succo di mirtilli e limetta."}
{"id": "3344876", "revid": "1149807", "url": "https://it.wikipedia.org/wiki?curid=3344876", "title": "Secret Agent (videogioco 1989)", "text": ", uscito in Nordamerica come Sly Spy, \u00e8 un videogioco arcade a piattaforme con elementi sparatutto e picchiaduro a scorrimento, prevalentemente orizzontale, sviluppato e pubblicato nel 1989 dalla Data East. Nel 1989-1990 la Ocean Software pubblic\u00f2 conversioni per gli home computer Amiga, Amstrad CPC, Atari ST, Commodore 64 e ZX Spectrum, utilizzando il titolo Sly Spy: Secret Agent (o solo \"Secret Agent\" nelle schermate di alcune versioni).\nIl personaggio del giocatore, un agente segreto in lotta contro terroristi, utilizza prevalentemente un'arma da fuoco, facendo rientrare il videogioco nel sottogenere \"run 'n' gun\". Per trama, personaggi e ambientazioni, \"Sly Spy\" \u00e8 chiaramente ispirato alla serie di film sul popolare agente segreto britannico James Bond, bench\u00e9 la Data East non avesse acquistato i diritti sull'eroe ideato da Ian Fleming.\nDopo il fallimento della Data East nel 2003 i diritti del gioco, come quelli di molti altri videogiochi della casa giapponese, sono passati alla connazionale G-Mode. Nel 2010 venne incluso nella raccolta \"Data East Arcade Classics\" per Wii. Un'emulazione della versione arcade per Nintendo Switch venne pubblicata dalla Flying Tiger Entertainment nel 2018, con il titolo \"Johnny's Turbo Arcade: Sly Spy\".\nTrama.\nIl gioco \u00e8 ambientato negli Stati Uniti d'America, dove all'agente segreto Sly, identificato da tre cifre scelte dal giocatore a inizio partita, viene affidata, da parte del presidente, l'importante missione di debellare l'organizzazione terroristica denominata \"Council for World Domination\" (abbreviata in \"CWD\") ed evitare il lancio di una testata nucleare che i terroristi hanno rubato.\nIn una delle sequenze iniziali del gioco (versione arcade) si vede proprio il presidente che, uscito con la first lady da una limousine in mezzo alla folla, viene avvicinato da terroristi armati, alcuni dei quali in volo tramite i jet pack.\nModalit\u00e0 di gioco.\nIl gioco si svolge con visuale bidimensionale di profilo e scorrimento prevalentemente in orizzontale verso destra. Per la maggior parte dei livelli l'agente \u00e8 a piedi e le sue capacit\u00e0 sono spostamento in orizzontale, salto, accovacciamento, salita sulle occasionali scalette, uso dell'arma. Nella versione arcade si hanno due pulsanti, uno d'attacco e uno per il salto.\nIl protagonista inizia la sua avventura armato con una pistola e con un numero di colpi limitato, con la possibilit\u00e0 di recuperare munizioni durante il gioco; nel caso che le munizioni finiscano o si perda l'arma (pu\u00f2 capitare se si viene colpiti dal boss del terzo livello) c'\u00e8 la possibilit\u00e0 di attaccare con calci, che hanno la stessa efficacia dei proiettili della pistola eccetto per il limitato raggio d'attacco. \u00c8 possibile attaccare solamente in orizzontale e quindi per i nemici in grado di volare (come quelli muniti di jet pack) c'\u00e8 la necessit\u00e0 di colpirli in salto o da una piattaforma rialzata.\nNei livelli \u00e8 possibile recuperare i componenti del fucile d'oro (richiamo al film \"Agente 007 - L'uomo dalla pistola d'oro\"), un'arma molto potente che spara proiettili che eliminano direttamente il nemico e lo trapassano, potendo quindi uccidere pi\u00f9 nemici in fila con un sol colpo; quest'arma scompare dopo 25 secondi dall'inizio dell'utilizzo, ma recuperando determinati bonus \u00e8 possibile prolungare la durata della stessa.\nUn'altra caratteristica in \"Sly Spy\" \u00e8 la presenza di livelli e parti di essi avulsi dalla normale tipologia di gioco a piattaforme: una parte di livello dove si \u00e8 in aria, un livello dove si guida un motociclo munito di mitragliatore e due livelli da sommozzatore sott'acqua armato con un fucile con fiocina.\nOltre che bonus per ripristinare l'energia o il tempo o per il punteggio, il giocatore pu\u00f2 raccogliere in alcuni livelli anche dei mitragliatori, dei jet pack o dei DPV subacquei.\nIl gioco si sviluppa su nove livelli e il giocatore ha a disposizione una sola vita, ma \u00e8 presente una barra di energia che cala quando si viene colpiti; al termine di una partita \u00e8 possibile continuare dallo stesso punto inserendo un nuovo credito.\nI nemici sono quasi tutti paramilitari dell'organizzazione CWD, di vario tipo e con differenti armi.\nLivelli.\nI livelli del gioco sono otto, sebbene il primo sia suddiviso in due parti sostanzialmente differenti."}
{"id": "3344884", "revid": "92723", "url": "https://it.wikipedia.org/wiki?curid=3344884", "title": "Gubernija di Pskov", "text": ""}
{"id": "3344886", "revid": "834", "url": "https://it.wikipedia.org/wiki?curid=3344886", "title": "VINF", "text": ""}
{"id": "3344887", "revid": "767487", "url": "https://it.wikipedia.org/wiki?curid=3344887", "title": "Il mostro dell'Opera", "text": "Il mostro dell'Opera \u00e8 un film del 1964 diretto da Renato Polselli.\nTrama.\nUna compagnia teatrale affitta una struttura per portare in scena una pi\u00e8ce.\nIgnari del pericolo che incombe, i giovani artisti dovranno affrontare un temibile mostro che si aggira sugli spalti.\nProduzione.\nInizialmente concepito come sequel del film \"L'amante del vampiro\", il titolo provvisorio della pellicola era \"Il vampiro dell'Opera\".\nLe riprese cominciarono nel 1961, ma a causa di problemi con il budget si conclusero solo nel 1964.\nIl lungometraggio venne girato a Narni, in provincia di Terni.\nDistribuzione.\nIl film \u00e8 stato distribuito nei cinema italiani il 30 giugno 1964.\n\u00c9 conosciuto col titolo internazionale \"L'orgie des vampires\".\nPer i contenuti velatamente erotici e sadici, la pellicola venne vietata ai minori. Una revisione ministeriale ha cambiato recentemente il visto censura."}
{"id": "3344908", "revid": "648716", "url": "https://it.wikipedia.org/wiki?curid=3344908", "title": "Famiglia 1", "text": "La Famiglia 1 (\"f\"1; sistema von Soden: Ih), anche nota come Gruppo Lake, \u00e8 un gruppo di manoscritti del Nuovo Testamento in lingua greca, composti tra il XII e il XV secolo. Il gruppo prende il nome dal manoscritto minuscolo Codex 1, oggi alla Biblioteca universitaria di Basilea. Kurt Aland ha inserito questa famiglia nella Categoria III per quanto riguarda i vangeli e nella Categoria V per il resto del testo. \nStoria.\nLa Famiglia 1 fu scoperta nel 1902, quando Kirsopp Lake (1872\u20131946) pubblic\u00f2 \"Codex 1 of the Gospels and its Allies\" (118, 131, 209), stabilendo l'esistenza di una nuova famiglia testuale. Questo gruppo di manoscritti era basato su quattro minuscoli: Minuscolo 1, Minuscolo 118, Minuscolo 131, Minuscolo 209; successivamente la famiglia ha incluso anche i manoscritti Minuscolo 205, 205abs, Minuscolo 872 (solo per il \"Vangelo secondo Marco\"), Minuscolo 884 (in parte), Minuscolo 1582, Minuscolo 2193 e Minuscolo 2542.\nCaratteristiche testuali.\nLa caratteristica principale del Gruppo Lake \u00e8 che questi manoscritti collocano la Pericope dell'adultera, normalmente collocata in \"Vangelo secondo Giovanni\" 7:53-8:11, dopo il versetto dello stesso vangelo.\nI manoscritti di questa famiglia includono il , ma i manoscritti 1 e 1582 includono anche uno scolio che ne mette in dubbio l'autenticit\u00e0: \u0395\u03bd \u03c4\u03b9\u03c3\u03b9 \u03bc\u03b5\u03bd \u03c4\u03c9\u03bd \u03b1\u03bd\u03c4\u03b9\u03b3\u03c1\u03b1\u03c6\u03c9\u03bd \u03b5\u03c9\u03c2 \u03c9\u03b4\u03b5 \u03c0\u03bb\u03b7\u03c1\u03bf\u03c5\u03c4\u03b1\u03b9 \u03bf \u03b5\u03c5\u03b1\u03b3\u03b3\u03b5\u03bb\u03b9\u03c3\u03c4\u03b7\u03c2 \u03b5\u03c9\u03c2 \u03bf\u03c5 \u03ba\u03b1\u03b9 \u0395\u03c5\u03c3\u03b5\u03b2\u03b9\u03bf\u03c2 \u03bf \u03a0\u03b1\u03bc\u03c6\u03b9\u03bb\u03bf\u03c5 \u03b5\u03ba\u03b1\u03bd\u03bf\u03bd\u03b9\u03c3\u03b5\u03bd \u03b5\u03bd \u03c0\u03bf\u03bb\u03bb\u03bf\u03b9\u03c2 \u03b4\u03b5 \u03ba\u03b1\u03b9 \u03c4\u03b1\u03c5\u03c4\u03b1 \u03c6\u03b5\u03c1\u03b5\u03c4\u03b1\u03b9 (\u00abIn alcune copie l'evangelista \u00e8 completato fino a questo punto, fino al quale anche Eusebio Pamphili fece i suoi canoni. Ma in molti si trovano anche questi [versetti]\u00bb).\nIn \"Marco\" , la parola \u03b5\u03be\u03af\u03c3\u03c4\u03b1\u03bd\u03c4\u03bf \u00e8 mutata in \u03b5\u03be\u03b5\u03c0\u03bb\u03ae\u03c3\u03c3\u03bf\u03bd\u03c4\u03bf a differenza di tutti gli altri manoscritti.\nBurnett Hillman Streeter, lavorando sui dati forniti da Lake, propose che la Famiglia 1, insieme al Codex Koridethi (\u0398), alla Famiglia 13, ai minuscoli 28, 565, 700, e alle versioni armena e georgiana, fossero i resti di quello che chiam\u00f2 il tipo testuale cesariense, che differisce in diversi punti dai tipi testuali alessandrino, bizantino e occidentale.\nAmy Anderson ha proposto una nuova ricostruzione dell'albero delle dipendenze tra i manoscritti della famiglia, mostrando che made Minuscolo 1582 \u00e8 pi\u00f9 vicino al testo dell'archetipo di Minuscolo 1.\nAll'interno della famiglia, ci sono tre manoscritti copiati l'uno dall'altro:\nRelazione col Textus Receptus.\nUna comparazione dei testi dei quattro manoscritti di Lake con il testo di Stephanus mostra che le sezioni che includono \"Matteo\" 1-10, \"Matteo\" 22 - \"Marco\" 14, \"Luca\" 4-23, e \"Giovanni\" 1-13 e 18 presentano nel codice 1 2243 varianti rispetto al \"Textus receptus\", 1731 delle quali sono presenti nei codici 118 e 209, e altre 214 in 209 ma non in 118.\nIn maniera simile, le sezioni che includono \"Marco\" 1-5 e \"Luca\" 1-24 presentano nel codice 1 1188 varianti rispetto al testo di Stephanus, 804 delle quali presenti in 131, che altrimenti segue da vicino il \"Textus receptus\"."}
{"id": "3344911", "revid": "92723", "url": "https://it.wikipedia.org/wiki?curid=3344911", "title": "Gubernija di Samara", "text": ""}
{"id": "3344916", "revid": "92723", "url": "https://it.wikipedia.org/wiki?curid=3344916", "title": "Gubernija di San Pietroburgo", "text": ""}
{"id": "3344922", "revid": "92723", "url": "https://it.wikipedia.org/wiki?curid=3344922", "title": "Gubernija di Smolensk", "text": ""}
{"id": "3344929", "revid": "201394", "url": "https://it.wikipedia.org/wiki?curid=3344929", "title": "Lift", "text": ""}
{"id": "3344931", "revid": "1543377", "url": "https://it.wikipedia.org/wiki?curid=3344931", "title": "Filmfare Awards", "text": "I Filmfare Awards sono un premio cinematografico presentato annualmente dal The Times Group per rendere onore all'eccellenza sia artistica che tecnica al cinema di Bollywood. La cerimonia per la consegna dei Filmfare \u00e8 uno dei pi\u00f9 antichi e pi\u00f9 importanti eventi cinematografici legati al cinema indiano. I Filmfare Award sono stati consegnati per la prima volta nel 1954, stesso anno del National Film Awards. Inizialmente venivano chiamati \"Clare Awards\" in onore dell'editore della rivista \"The Times of India\", Clare A Mandy. Un sistema di doppia votazione per selezionare i vincitori dell'evento \u00e8 stato introdotto nel 1956. Sotto questo sistema, \"a differenza dei National Film Awards, che vengono decisi da una giuria incaricata dal governo indiano, i Filmfare Award sono votati sia dal pubblico che da un comitato di esperti.\" I Filmfare Award sono spesso stati descritti come gli Oscar del cinema indiano."}
{"id": "3344943", "revid": "98604701", "url": "https://it.wikipedia.org/wiki?curid=3344943", "title": "Seconds (The Dogs D'Amour)", "text": "Seconds \u00e8 un album rock dei The Dogs D'Amour pubblicato nel 2000."}
{"id": "3344946", "revid": "287204", "url": "https://it.wikipedia.org/wiki?curid=3344946", "title": "Seconds (album)", "text": ""}
{"id": "3344950", "revid": "79227", "url": "https://it.wikipedia.org/wiki?curid=3344950", "title": "Signs of Life", "text": ""}
{"id": "3344951", "revid": "228587", "url": "https://it.wikipedia.org/wiki?curid=3344951", "title": "Do Re Mi", "text": ""}
{"id": "3344953", "revid": "196390", "url": "https://it.wikipedia.org/wiki?curid=3344953", "title": "Nikos Karamanlis", "text": ""}
{"id": "3344954", "revid": "38120", "url": "https://it.wikipedia.org/wiki?curid=3344954", "title": "Dogs D'Amour", "text": ""}
{"id": "3344959", "revid": "287204", "url": "https://it.wikipedia.org/wiki?curid=3344959", "title": "Ivana Rumor", "text": "Biografia.\nNata in una grande famiglia di attori, sal\u00ec sui palcoscenici a tre anni, debuttando presso il \"Teatro Centrale\" di Venezia. Divenne negli anni della giovinezza una celebrit\u00e0 del vernacolo goldoniano, ed in seguito lavor\u00f2 con Ruggero Ruggeri, Marta Abba, Alba Villa e Memo Benassi.\nCon la crisi della prosa si ricicl\u00f2 nell'avanspettacolo, dove form\u00f2 con la sorella Liana il celebre duo delle \"Rumor Sisters\", .\nParallelamente inizi\u00f2 la sua attivit\u00e0 cinematografica, limitata tuttavia a pochi ruoli in film spesso di modesto spessore; l'unica eccezione fu una parte maggiormente vistosa in una pellicola notissima come ,\nDopo il matrimonio e la nascita di tre figli, la sua attivit\u00e0 si limit\u00f2 fortemente, \nMolti anni dopo, alla met\u00e0 degli anni settanta, Gino Bramieri si ricord\u00f2 di lei, e la ingaggi\u00f2, assieme a Lina Gennari, Luisa Bixio, Ines Ferrari, Lia Ferri ed Alba Villa per interpretare una delle soubrettine dello show \"Felicibumta\"; al clamoroso ritorno fecero seguito numerose apparizioni in teatro, televisione e cinema, dove ebbe il ruolo di un'anziana dietologa nel film \"Oci ciornie\", (1987), di Nikita Michalkov.\nIn televisione apparve inoltre nelle trasmissioni \"Fatti e fattacci\", (1975) con Gigi Proietti, \"Mazzabub\u00f9\" (1975) con Gabriella Ferri e \"Giandomenico Fracchia\", (1976), con Paolo Villaggio.\n\"Che piacere averti qui\" (Italia 1, 1987), era una delle quattro soubrette del gruppo \u201cCiccia e Paillettes\u201d\nDalla voce calda e ben impostata, negli ultimi anni della sua vita la Rumor lavor\u00f2 molto anche come doppiatrice, in particolare di numerose caratteriste di secondo/terzo piano di commedie dell'epoca, cui confer\u00ec tipiche cadenze dialettali venete."}
{"id": "3344961", "revid": "486946", "url": "https://it.wikipedia.org/wiki?curid=3344961", "title": "Gubernija di Vilna", "text": ""}
{"id": "3344967", "revid": "92723", "url": "https://it.wikipedia.org/wiki?curid=3344967", "title": "Gubernija di Vladimir", "text": ""}
{"id": "3344969", "revid": "1149807", "url": "https://it.wikipedia.org/wiki?curid=3344969", "title": "Devichil", "text": " \u00e8 un anime prodotto nel 2000, composto da 50 episodi ed ispirato ai videogiochi \"\", pubblicati dalla Atlus. \u00c8 stato trasmesso per la prima volta in Giappone dal network TV Tokyo a partire da ottobre 2000. In Italia la serie animata \u00e8 stata trasmessa da Italia Teen Television nel 2005. L'intera serie \u00e8 suddivisa in 2 stagioni, tra cui la prima \u00e8 composta da 26 episodi, la seconda da 24.\nDall'anime \u00e8 stato tratto anche un adattamento manga ideato da Hideaki Fujii e pubblicato dal 2001 al 2002 sulla rivista mensile \"Comic Bom Bom\" edita da K\u014ddansha. In seguito i vari capitoli sono stati raccolti in cinque volumi \"tank\u014dbon\".\nTrama.\nOltre al nostro mondo ne esiste un altro parallelo, l'Ade, popolato da diavoli. Un giorno, Lucifero, re dell'Ade, tent\u00f2 di invadere la Terra, ma il suo piano fall\u00ec. Dopo 14 anni ci riprova, ma questa volta ad ostacolarlo ci sono i Devichil: 2 ragazzi, Setsuna e Mirai, con un DNA speciale che permette loro di entrare e uscire dal regno dell'Ade con l'ausilio di un computer portatile. Ad aiutarli nell'impresa ci sono dei diavoli buoni come il grifone Veil, il cerbero Cool e molti altri che si uniranno in seguito per portare l'agognata pace nell'intera Ade.\nNella seconda stagione, i Devichil devono vedersela con tre diavoli che vogliono succedere a Lucifero.\nColonna sonora.\nNon esiste una sigla italiana, pertanto sono state utilizzate quelle originali giapponesi sia in versione cantata che strumentali.\nDurante la sigla di chiusura vengono riproposte alcune scene salienti dell'episodio appena trasmesso.\nDoppiaggio.\nL'edizione italiana \u00e8 stata curata da Mondo Home Entertainment. La serie \u00e8 stata doppiata presso lo studio di doppiaggio Digidub sotto la direzione di Dario De Santis, con l'assistenza di Alida Brandi. I dialoghi sono di Monica Chiovoloni.\nHome video.\nGiappone.\nVHS.\nGli episodi di \"Devichil\" sono stati pubblicati per il mercato home video nipponico in edizione VHS dal 30 marzo al 21 dicembre 2001.\nDVD.\nSuccessivamente gli episodi sono stati pubblicati in edizione DVD dal 25 gennaio al 30 maggio 2008 divisi in due box.\nItalia.\nDal 2 febbraio all'aprile 2005 Mondo Home Entertainment ha pubblicato 4 DVD della serie contenenti 6 episodi cadauno, senza per\u00f2 continuarne l'uscita interropendosi all'episodio 24.\nManga.\nIl manga \u00e8 stato scritto da Hideaki Fujii e serializzato sulla rivista mensile \"Comic Bom Bom\" edita da K\u014ddansha, dal 2001 al 2002. In seguito i vari capitoli sono stati raccolti in cinque volumi \"tank\u014dbon\" dal 6 marzo 2001 al 6 novembre 2002."}
{"id": "3344971", "revid": "287204", "url": "https://it.wikipedia.org/wiki?curid=3344971", "title": "Hispania F111", "text": "La Hispania F111 \u00e8 una vettura di Formula 1 con la quale la scuderia spagnola affronta il Campionato del Mondo 2011.\nLe prime foto della nuova vettura sono state rese note sul sito della scuderia l'8 febbraio 2011, mentre la presentazione ufficiale \u00e8 avvenuta l'11 marzo presso il Circuito di Barcellona.\nI piloti titolari sono l'indiano Narain Karthikeyan, che ritorna in F1, dopo l'esperienza del con la Jordan-Toyota, e Vitantonio Liuzzi, proveniente dalla Force India.\nLivrea.\nLa livrea \u00e8 principalmente bianca con inserti rosso bordati di nero, posti su musetto e \"cockpit\". Sulle fiancate laterali compare la scritta \"this could be you\" ovvero \"potresti esserci tu\", prova evidente di una continua necessit\u00e0 di ossigeno. Il disegno \u00e8 stato concepito dal tedesco Daniel Simon, quest'ultimo aveva gi\u00e0 collaborato con il film \"\".\nSviluppo.\nNella stagione la scuderia spagnola aveva imbastito una collaborazione con la Dallara, poi abbandonata nel corso dell'anno. Viene annunciato ai primi di novembre 2010 l'accordo tra Williams e l'Hispania per la fornitura a quest'ultima, nel 2011, del cambio e del retrotreno della scuderia inglese. Era stata anche prospettata una collaborazione con la Toyota F1 Team, scuderia non pi\u00f9 partecipante al campionato, ma dotata comunque di una struttura operativa adatta alla F1. Nel novembre 2010 tale ipotesi di collaborazione \u00e8 stata rigettata.\nNel corso del weekend del Gran Premio della Malesia \u00e8 stato annunciato che la scuderia utilizzer\u00e0 la galleria del vento della Mercedes GP.\nPiloti.\nDal Gran Premio di Gran Bretagna Daniel Ricciardo abbandona il ruolo di terzo pilota della Toro Rosso e diventa pilota titolare alla HRT al posto di Narain Karthikeyan.\nNel Gran Premio d'India Narain Karthikeyan prende il posto di Vitantonio Liuzzi quale pilota titolare.\nNel Gran Premio del Brasile, il ceco Jan Charouz ha fatto il suo esordio assoluto in un fine settimana del Campionato mondiale di Formula 1, prendendo il posto di Vitantonio Liuzzi alla HRT. Charouz \u00e8 il primo ceco a tornare nel mondiale di Formula 1 dopo Tom\u00e1\u0161 Enge, che disput\u00f2 gli ultimi gran premi della stagione 2001 con la Prost.\nStagione 2011.\nTest.\nLa scuderia spagnola partecipa ai primi test svolti sul Circuito di Valencia dal 1 al 3 febbraio con la vettura del 2010, la F110, guidata da Karthikeyan. Il secondo giorno l'indiano completa 80 giri e fa segnare il sesto miglior tempo di giornata.\nLa scuderia annuncia che non partecipa ai successivi test a Jerez, sostituiti con delle sessioni private presso l'Autodromo Nazionale di Monza tra il 14 e 16 febbraio. Anche nei test di febbraio sul Barcellona, viene utilizzata la vettura del 2010.\nL'esordio della F111 era previsto nei test di marzo, sempre sul circuito catalano. Un ritardo alla dogana non ha permesso l'arrivo di tutte le componenti necessarie per l'effettuazione dei test. La vettura perci\u00f2 non effettua nessuna prova prima dell'inizio della stagione ufficiale.\nStagione.\nAnche l'esordio della vettura nel Gran Premio d'Australia \u00e8 tribolato. Non prendono parte alle prime prove libere, mentre nel secondo turno il solo Liuzzi riesce a compiere un giro d'installazione, e nell'ultima sessione del sabato finalmente anche Karthikeyan pu\u00f2 provare la vettura. Nelle qualifiche le due monoposto si classificano nelle ultime due posizioni, senza riuscire a superare la soglia del 107% rispetto al tempo del primo, venendo cos\u00ec a non qualificarsi per la gara. La richiesta dell'HRT di prendere parte al gran premio, pur non avendo superato le qualificazioni, viene respinta dalla Federazione.\nIl 13\u00ba posto ottenuto da Liuzzi nel Gran Premio del Canada rappresenta il miglior piazzamento in gara nella storia dell'HRT.\nNel Gran Premio d'Europa, per la prima volta nella storia del mondiale di F1, 24 vetture vengono classificate, arrivando tutte al traguardo. Karthikeyan \u00e8 cos\u00ec il primo pilota a essere classificato al 24\u00ba posto di una gara di Formula 1, escludendo Jim Rathmann che giunse 24\u00ba alla 500 Miglia Indianapolis del 1950, che in quella stagione faceva parte del calendario mondiale. In quella gara per\u00f2 alcune vetture classificate prima di Rathmann non giunsero al traguardo.\nLa scuderia termina undicesima nella classifica costruttori, davanti alla sola Virgin.\nBoss GP.\nDopo la chiusura del Team, le F111 sono state acquistate da Teo Martin, il quale le ha preso la decisione, con la collaborazione di Carlos Molla, di reimpiegarle per il campionato Boss GP del 2013."}
{"id": "3344972", "revid": "1305772", "url": "https://it.wikipedia.org/wiki?curid=3344972", "title": "Liga Leumit", "text": ""}
{"id": "3344975", "revid": "834", "url": "https://it.wikipedia.org/wiki?curid=3344975", "title": "Likhi (monti)", "text": ""}
{"id": "3344982", "revid": "1305772", "url": "https://it.wikipedia.org/wiki?curid=3344982", "title": "Liljeholmen", "text": ""}
{"id": "3344984", "revid": "448172", "url": "https://it.wikipedia.org/wiki?curid=3344984", "title": "Chandernagor", "text": ""}
{"id": "3344987", "revid": "1442080", "url": "https://it.wikipedia.org/wiki?curid=3344987", "title": "ATP Cleveland 1982 - Singolare", "text": "Il singolare del torneo di tennis ATP Cleveland 1982, facente parte della categoria Grand Prix, ha avuto come vincitore Sandy Mayer che ha battuto in finale Robert Van't Hof 7-5, 6-3."}
{"id": "3344989", "revid": "83531", "url": "https://it.wikipedia.org/wiki?curid=3344989", "title": "Lillian Smith", "text": ""}
{"id": "3344999", "revid": "1305772", "url": "https://it.wikipedia.org/wiki?curid=3344999", "title": "Limia", "text": ""}
{"id": "3345004", "revid": "1442080", "url": "https://it.wikipedia.org/wiki?curid=3345004", "title": "Stowe Open 1982 - Singolare", "text": "Il singolare del torneo di tennis Stowe Open 1982, facente parte della categoria Grand Prix, ha avuto come vincitore Jay Lapidus che ha battuto in finale Eric Fromm 6-4, 6-2."}
{"id": "3345005", "revid": "88647993", "url": "https://it.wikipedia.org/wiki?curid=3345005", "title": "Intuizionismo etico", "text": "L'intuizionismo etico, detto anche intuizionismo morale, \u00e8 una teoria etica che si fonda sull'assunto che il Bene sia un concetto semplice e pertanto non possa essere definito, ma solo intuito.\nQuesta teoria si \u00e8 diffusa all'inizio del Novecento, soprattutto nell'ambito della filosofia analitica inglese. Tra i maggiori esponenti di questo indirizzo Harold Arthur Prichard, David Ross, ma soprattutto George Edward Moore che con la sua opera \"Principia ethica\" pu\u00f2 essere considerato il fondatore dell'intuizionismo etico."}
{"id": "3345006", "revid": "1305772", "url": "https://it.wikipedia.org/wiki?curid=3345006", "title": "Linea blu", "text": ""}
{"id": "3345007", "revid": "834", "url": "https://it.wikipedia.org/wiki?curid=3345007", "title": "Linea Blu", "text": ""}
{"id": "3345012", "revid": "88740", "url": "https://it.wikipedia.org/wiki?curid=3345012", "title": "Lismore", "text": "Il toponimo Lismore pu\u00f2 riferirsi a:"}
{"id": "3345018", "revid": "729019", "url": "https://it.wikipedia.org/wiki?curid=3345018", "title": "US Open 1982 - Doppio femminile", "text": "Kathy Jordan e Anne Smith erano le detentrici del titolo, ma hanno perso nei quarti di finale contro Bettina Bunge e Claudia Kohde Kilsch.\nRosemary Casals e Wendy Turnbull hanno battuto in finale 6\u20134, 6\u20134 Barbara Potter e Sharon Walsh."}
{"id": "3345020", "revid": "287204", "url": "https://it.wikipedia.org/wiki?curid=3345020", "title": "US Open 1982 - Doppio misto", "text": "Anne Smith e Kevin Curren erano i detentori del titolo e hanno battuto in finale 6\u20137, 7\u20136 (7\u20134), 7\u20136 (7\u20135) Barbara Potter e Ferdi Taygan."}
{"id": "3345021", "revid": "149727", "url": "https://it.wikipedia.org/wiki?curid=3345021", "title": "Ferrovia Lausanne\u2013Ouchy", "text": ""}
{"id": "3345039", "revid": "154639", "url": "https://it.wikipedia.org/wiki?curid=3345039", "title": "Homo religiosus", "text": "Con l'espressione homo religiosus (\"uomo religioso\") gli studiosi delle scienze umane, antropologi delle religioni e fenomenologi delle religioni indicano quell'uomo che:\nL'autore che coni\u00f2 l'espressione \"homo religiosus\" fu Gerardus van der Leeuw (1890-1950) che lo oppose all'\"homo negligens\":"}
{"id": "3345057", "revid": "110157", "url": "https://it.wikipedia.org/wiki?curid=3345057", "title": "Onciale 057", "text": "L'Onciale 057 (numerazione Gregory-Aland) \u00e8 un codice manoscritto onciale del Nuovo Testamento, in lingua greca, datato paleograficamente al IV secolo.\nTesto.\nIl codice \u00e8 composto da 1 spessi foglia di pergamena di 90 per 130 cm, contenenti un testo degli \"Atti degli Apostoli\" (3,5-6.10-12), con un commento. Il testo \u00e8 scritto in due colonne per pagina e 27 linee per colonna.\nCritica testuale.\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria I.\nStoria.\nIl codice \u00e8 conservato alla Musei statali di Berlino (P. 9808) a Berlino."}
{"id": "3345062", "revid": "112506364", "url": "https://it.wikipedia.org/wiki?curid=3345062", "title": "Episodi di The Listener (seconda stagione)", "text": "La seconda stagione della serie televisiva The Listener, composta da tredici episodi, \u00e8 stata trasmessa sul canale canadese CTV dall'8 febbraio al 20 maggio 2011.\nIn Italia \u00e8 stata trasmessa su Fox dal 19 aprile al 28 giugno 2011."}
{"id": "3345068", "revid": "1005847", "url": "https://it.wikipedia.org/wiki?curid=3345068", "title": "Storia della Repubblica di Turchia", "text": "La Storia della Repubblica di Turchia \u00e8 quella dello Stato successore dell'Impero ottomano creato dopo lo spodestamento dell'ultimo sultano Mehmet VI Vahdettin da parte dell'Assemblea nazionale turca nel 1922. Questo nuovo Stato dette il colpo di grazia all'Impero ottomano che era uscito sconfitto dalla Prima guerra mondiale.\nI precedenti.\nImpero ottomano.\nL'Impero ottomano comprendeva i Balcani, la Turchia, il Vicino Oriente arabo, l'Egitto e il Nordafrica, e la sua influenza linguistica e culturale si spingeva fino all'Asia centrale, al Mar Rosso e al Sahara. Dopo un periodo di decentramento politico nel XVII e XVIII secolo, nel XIX gli Ottomani restaurarono un potere centrale forte ed introdussero alcune riforme sociali ed economiche. Fino al 1878 le influenze di inglesi e russi si erano controbilanciate preservando cos\u00ec l'Impero, tuttavia dal 1878 al 1914 la maggior parte dei Balcani divenne indipendente e Russia, Gran Bretagna e Impero austro-ungarico si impossessarono di vari territori ottomani. Alla fine della Prima guerra mondiale la divisione dell'Impero ottomano port\u00f2 alla creazione della Turchia e di vari stati nel Vicino Oriente arabo.\nAlla fine del XVIII secolo l'Impero ottomano era in una posizione di inferiorit\u00e0 nei confronti dell'Europa: la Russia aveva conquistato la Crimea, intendeva assorbire territori nei Balcani ed estendere la propria influenza nell'Asia centrale; il Regno Unito aveva affermato la propria influenza nel Mediterraneo e utilizzava l'Impero ottomano come baluardo contro la Russia.\nTra il 1878 al 1908 l'Austria estese la sua influenza su Serbia, Romania e Grecia mentre la Russia sulla Bulgaria. Tra il 1908 del 1913 il processo di smembramento continu\u00f2: l'Austria annett\u00e9 la Bosnia-Erzegovina, mentre gli eserciti balcanici annetterono i territori europei residui lasciando alla Turchia una piccola striscia di terra al di l\u00e0 degli stretti.\nUn giovane ufficiale, Mustafa Kemal (pi\u00f9 tardi noto come \"Atat\u00fcrk\"), organizz\u00f2 una societ\u00e0 segreta con vari colleghi, ufficiali di stanza a Damasco e, pi\u00f9 tardi, con quelli di Tessalonica (Salonicco, attualmente in Grecia). Il gruppo di Mustafa Kemal nel 1907 si fuse con altre organizzazioni per la riforma costituzionalista per il Comitato Unione e Progresso (\"\u0130ttihat ve Terakki Cemiyeti\"), CUP).\nLe potenze straniere, come gi\u00e0 accennato prima, colsero l'occasione di questa instabilit\u00e0 politica a Istanbul per prendere varie porzioni dell'impero (l'Austria annett\u00e9 la Bosnia ed Erzegovina immediatamente dopo la rivoluzione del 1908, la Bulgaria proclam\u00f2 la sua indipendenza, l'Italia nel 1911 invase la Libia e vi fu la prima guerra balcanica che lasciarono all'Impero ottomano solo una piccola striscia di terra in Europa al di l\u00e0 dello stretto).\nLe sconfitte a livello internazionale si rifletterono sulla politica interna. Il governo liberale al potere dal luglio 1912 fu rovesciato nel gennaio 1913 da un colpo di Enver Pasci\u00e0, e gli elementi pi\u00f9 autoritari del movimento dei Giovani Turchi acquistarono il pieno controllo. Nel giugno 1913 scoppi\u00f2 una seconda guerra balcanica quando i paesi alleati nella Prima guerra balcanica contro l'Impero iniziarono a farsi guerra per dispute territoriali.\nLa Prima Guerra Mondiale.\nNel 1914 gli schieramenti iniziavano a delinearsi in modo chiaro in Europa. La Germania era stata pro-ottomana durante le guerre balcaniche. &lt;br&gt;\nFronteggiando perdite territoriali su tutti i fronti, l'Impero ottomano concluse un'alleanza con la Germania che lo support\u00f2 con truppe ed equipaggi. L'Impero ottomano entr\u00f2 nella prima guerra mondiale a fianco degli Imperi Centrali dopo aver garantito rifugio a due navi da guerra tedesche.\nIn quattro anni di guerra, l'Impero ottomano aveva mobilitato circa 2,8 milioni di uomini, di cui circa 325.000 furono uccisi in battaglia. Inoltre, pi\u00f9 di 2 milioni di civili, compresi turchi e armeni, si ritiene siano morti per cause legate alla guerra. La sconfitta degli Imperi Centrali travolse l'Impero.\nA livello di accordi internazionali per reazione all'entrata in guerra della Turchia, erano stati firmati gli Accordi Sykes-Picot (1916) che avevano stabilito che la Francia avrebbe esteso il suo dominio sul Libano, la Turchia sudoccidentale, la Siria settentrionale e l'Iraq settentrionale; a l'Inghilterra toccava il resto dell'Iraq, la sponda araba del Golfo Persico e la Transgiordania; per la Palestina fu previsto un regime internazionale; la Russia avrebbe ottenuto Istanbul e alcune zone dell'Anatolia orientale; all'Italia fu promessa la parte meridionale dell'Anatolia. Per realizzare il progetto di supremazia in Vicino Oriente il Regno Unito promise allo Sceriffo della Mecca (Husayn ibn 'Ali) che sarebbe stato riconosciuto uno Stato arabo indipendente, conquistandosi cos\u00ec le simpatie degli arabi), ma nel 1917 la Dichiarazione di Balfour cre\u00f2 il precedente per la formazione di un focolare nazionale ebraico in Palestina (inimicandosi gli arabi).\nNascita della Repubblica (1918-1923).\nLo smembramento dell'impero.\nLe truppe alleate - britanniche, francesi, italiane, nonch\u00e9 un contingente di greci\u00a0\u2013 occuparono Istanbul e fu permesso loro, secondo le condizioni dell'armistizio, di intervenire nelle aree dove i propri interessi erano considerati a rischio. Durante la guerra, gli alleati avevano negoziato una serie di accordi che non solo delineavano il definitivo smantellamento dell'Impero ottomano, ma anche la ripartizione tra loro di ci\u00f2 che i nazionalisti turchi avrebbero considerato come la loro madrepatria. In base a tali accordi, alla Russia andava il possesso di Istanbul, degli stretti e l'Anatolia orientale fino a Bitlis, sotto il lago di Van. A Francia e Italia erano state assegnate delle porzioni dell'Anatolia, e la Gran Bretagna aveva promesso Smirne alla Grecia\u00a0\u2013 sebbene gi\u00e0 promessa all'Italia - per incoraggiare la Grecia all'entrata in guerra nel 1917.\nIl governo bolscevico aveva rinunciato alle richieste zariste quando fece la sua pace separata di Brest-Litovsk, mentre la Gran Bretagna, la Francia, l'Italia e la Grecia ai colloqui di pace di Parigi nel 1919 non fecero altrettanto. Tutti erano d'accordo con i Quattordici Punti del presidente Woodrow Wilson su una Armenia indipendente e un Kurdistan autonomo. Come invece si intendesse mantenere la promessa di una nazione turcofona non era chiaro.\nI termini del trattato di pace con l'Impero ottomano furono presentati dagli alleati nel mese di aprile 1920 a Sanremo, in Italia, e vennero sanciti nel Trattato di S\u00e8vres, concluso l'agosto seguente. Il trattato era plasmato sugli accordi stipulati dagli alleati durante la guerra. Inoltre la Francia ricevette un Mandato sul Libano e la Siria (compresa quella che \u00e8 ora la provincia di Hatay in Turchia) mentre il Mandato della Gran Bretagna riguardava l'Iraq, la Transgiordania e la Palestina. La Tracia orientale, fino a una linea che parte dal Mar Nero e arriva fino al Mar di Marmara, nonch\u00e9 Smirne e i territori vicini sarebbero stati occupati dalla Grecia (la sorte del territorio, secondo l'accordo, sarebbe stata decisa da un plebiscito). Il trattato di S\u00e8vres non fu mai applicato poich\u00e9 gli eventi in Turchia lo resero presto irrilevante. Inoltre l'Egitto - da tempo resosi autonomo - si affranc\u00f2 dal dominio turco.\nIl movimento nazionalista.\nIl sultano fu mantenuto sotto la custodia degli alleati al fine di garantire la collaborazione della amministrazione ottomana, che aveva giurisdizione effettiva solo a Istanbul e nella parte settentrionale dell'Anatolia, mentre gli alleati gestivano il resto dell'Impero. Allo stesso tempo, un movimento nazionalista turco veniva organizzato sotto la guida di Mustafa Kemal Atat\u00fcrk per resistere allo smembramento delle aree di lingua turca. Atat\u00fcrk era stato inviato in Anatolia orientale come ispettore generale, apparentemente per controllare la smobilitazione delle forze ottomane e l'esecuzione delle disposizioni degli alleati, ma probabilmente questo fu solo un modo per allontanarlo dalla capitale, dopo che aveva espresso opposizione alle posizioni alleate. Al suo arrivo a Samsun nel maggio del 1919, Atat\u00fcrk proced\u00e9 cercando sostenitori per la causa nazionalista e organizz\u00f2 un esercito nazionalista. Le operazioni di guerriglia contro il governo crebbero gradualmente fino a diventare delle campagne contro l'esercito greco che minacciavano di coinvolgere anche le altre forze di occupazione alleate.\nNel giugno 1919, nella Dichiarazione di Amasya, Kemal afferm\u00f2 che il governo ottomano era illegittimo, e doveva essere sostituito da chi poteva meglio tutelare gli interessi turchi. Kemal ottenne un sostegno significativo da parte della popolazione e dell'esercito. Nel luglio 1919, un congresso nazionalista presieduto da Atat\u00fcrk si riun\u00ec a Erzurum per approvare un protocollo che chiedeva uno Stato turco indipendente. Nel mese di settembre il congresso fu riconvocato a Sivas. nel quale fu eletto un nuovo comitato di rappresentanza. Anche se i delegati espressero la loro fedelt\u00e0 al sultano-califfo, si impegnarono soprattutto a mantenere l'integrit\u00e0 della nazione turca. Il Congresso Nazionale adott\u00f2 il Patto Nazionale, che defin\u00ec gli obiettivi del movimento nazionalista non suscettibili di compromessi. Tra i vari punti vi era la rinuncia delle pretese sulle province arabe, il principio dell'integrit\u00e0 di tutti i rimanenti territori ottomani abitati da una maggioranza musulmana turca, una garanzia per i diritti delle minoranze, la conservazione di Istanbul e degli Stretti, e il rifiuto di qualsiasi restrizione sul piano politico, giudiziario, finanziario e dei diritti nazionali.\nI negoziati tra il congresso nazionalista e il governo ottomano andarono avanti, ma senza alcun risultato. Atat\u00fcrk si dimise dall'esercito una volta terminate le sue funzioni. La designazione di un capo del governo a Istanbul, considerata in sintonia con la causa nazionalista, port\u00f2 un breve miglioramento nelle relazioni, e il parlamento ottomano, che si riun\u00ec nel gennaio 1920, approv\u00f2 il Patto Nazionale. In risposta a questi sviluppi, le forze di occupazione alleate sequestrarono edifici pubblici e rafforzarono le loro posizioni nella capitale, arrestarono e deportarono numerosi leader nazionalisti, e sciolsero il parlamento.\nQueste iniziative alleate portarono a una rapida risposta da parte dei nazionalisti. Nel mese di aprile ad Ankara, in spregio al regime ottomano, fu convocata la Grande Assemblea Nazionale e Atat\u00fcrk fu eletto suo presidente. La Legge Fondamentale per l'Organizzazione (conosciuta anche come la Legge Organica) fu adottata nel gennaio 1921. Con questa normativa, i nazionalisti proclamarono che la sovranit\u00e0 apparteneva al popolo e che questa veniva esercitata a suo nome dalla Grande Assemblea Nazionale.\nIndipendenza e proclamazione della repubblica.\nIl Trattato di Pace di S\u00e8vres, firmato il 10 agosto 1920 da parte del governo imperiale, e che definiva nuovi confini dell'impero, fu denunciato dal nuovo governo. Il governo ad interim, guidato dal generale Mustafa Kemal, tent\u00f2 di recuperare le parti del territorio che erano state cedute dal trattato.\nLa giovane repubblica firma nel 1921 il Trattato di Kars. Secondo questo trattato, l'Unione Sovietica restituiva alla Turchia il territorio conquistato all'Impero ottomano nel 1878, popolato da trib\u00f9 armene e curde. La Turchia si impegnava insieme all'Unione Sovietica a mettere fine alle velleit\u00e0 indipendentiste dei popoli del Caucaso. Nello stesso periodo, il movimento nazionalista inizi\u00f2 la Guerra greco-turca per recuperare le coste occidentali dell'Anatolia. Infine, nella zona sud, in Cilicia (Tarso) riesce a impedire la creazione di una regione autonoma armena sotto protettorato francese, (come invece era stato stabilito nel Trattato di S\u00e8vres)\nConformemente alle richieste degli alleati, i membri del governo ottomano, coinvolti nella deportazione degli armeni di Anatolia in Libano e nel genocidio armeno, erano stati assicurati alla giustizia e condannati, ma il governo non accett\u00f2 di ritenersi responsabile di un reato commesso sotto il precedente regime. Questo \u00e8 l'inizio di una controversia storica e politica che dura tutt'oggi.\nIl 24 luglio 1923, il Trattato di Losanna, firmato tra il governo di Mustafa Kemal e Regno Unito, Francia, Italia, Giappone, Grecia e Jugoslavia, ridefin\u00ec i confini della Turchia e annull\u00f2 il Trattato di S\u00e8vres. Col nuovo trattato venne eliminata l'opzione di un Kurdistan indipendente e vennero anche eliminate le restrizioni riguardanti le forze armate turche da parte degli alleati.&lt;br&gt;\nIl Trattato di Losanna stabil\u00ec uno scambio di popolazioni tra Grecia e Turchia: circa tre milioni di persone - i cristiani ortodossi in Turchia - dovettero migrare in Grecia, mentre mezzo milione di musulmani abitanti in Grecia migrarono in Turchia senza considerazioni etniche (la maggior parte non erano turchi, ma perlopi\u00f9 albanesi \u00e7am, vallahadi di lingua greca e pomacchi di lingua bulgara). Dei tre milioni di \"R\u016bmi\" (nome turco degli ortodossi), la met\u00e0 in realt\u00e0 non and\u00f2 in Grecia, non in grado di ospitarne tanti, ma negli Stati Uniti d'America.\nIl sultanato fu abolito ufficialmente il 1\u00ba novembre 1922 e il 29 ottobre 1923 venne proclamata la Repubblica di Turchia e Mustafa Kemal fu subito eletto Presidente.\nIl periodo Kemalista (1923-1938).\nPolitica interna.\nIl generale Mustafa Kemal Atat\u00fcrk era stato parte del movimento dei Giovani Turchi. Anticlericale e in favore di un forte nazionalismo, il suo modello di riferimento trovava radici nell'Illuminismo e nutriva l'ambizione di creare una moderna forma di civilt\u00e0 turca. I suoi metodi erano basati su volontarismo e populismo: \"con il popolo, per il popolo\"; una societ\u00e0 unita, senza lotte di classe, ma soprattutto turca.\nDurante tutto il periodo e anche oltre, l'esercito rimase il pilastro della nazione e la scuola fu riformata in modo da essere laica, gratuita e obbligatoria. La nuova capitale fu posta ad Ankara, scelta a scapito di Istanbul (due volte capitale imperiale con Impero Romano d'Oriente e l'Impero ottomano). La lingua fu riformata nello stile e nell'alfabeto: l'alfabeto turco ottomano, di origine araba, venne sostituito dall'alfabeto latino nel 1928. Nello stesso periodo la storia fu riscritta per dare radici alla nazione e legarla all'Occidente.\nIn politica estera, Kemal si impegn\u00f2 nella neutralit\u00e0. Risolse nel 1933 un contenzioso con la Grecia, e il caso del Sangiaccato di Alessandretta nel 1938, con la restituzione alla Turchia di un territorio precedentemente affidato ai francesi e annesso al loro Mandato in Siria e Libano.\nDalla rivoluzione del 1908 le donne uscirono rinforzate. Nel 1919 furono adottate misure per cambiare lo status delle donne: la parit\u00e0 con gli uomini fu riconosciuta nel codice civile, il matrimonio civile obbligatorio, fu introdotto il divieto di poligamia, vietato il ripudio e l'uso del velo, l'iscrizione alla scuola obbligatoria per le bambine, l'assunzione di donne in vari posti di lavoro e cos\u00ec dicendo. Nel 1934 fu riconosciuto dal governo di Atat\u00fcrk alle donne il diritto di votare e nel 1935 furono elette le prime donne al parlamento turco.\nLa Turchia kemalista era risolutamente laica. Il califfato fu eliminato il 3 marzo 1924. Questo gesto fu considerato come un sacrilegio da parte del mondo arabo-musulmano. Nel 1928, l'Islam non fu pi\u00f9 la religione di Stato e, nel 1937, il secolarismo venne sancito nella Costituzione. Fu adottato il calendario gregoriano, e la Domenica divenne il giorno settimanale di riposo. Proseguendo la secolarizzazione delle leggi cominciata nel 1839 dalle Tanzimat (riforme) dell'Impero ottomano, il regime kemalista adott\u00f2 nel 1926 un codice civile sulla base del codice svizzero, un codice penale sulla base del codice italiano e un codice commerciale basato su quello Codice tedesco. Il laicismo del regime era pronunciato, ma lo spiritualismo musulmano non fu mai completamente abbandonato. L'Islam e le altre religioni erano inoltre controllate attraverso l'Organo per la Direzione degli affari religiosi, creato nel 1924.\nUna grande rivolta curda guidata da Sheykh Sa'id scoppi\u00f2 nel 1924. Egli condusse le trib\u00f9 in rivolta a El\u00e2z\u0131\u011f, Mara\u015f e Bitlis e fece affiggere sui muri di Diyarbak\u0131r manifesti recenti le seguenti frasi: \"Abbasso la Repubblica! Viva il Sultano-Califfo!\". La rivolta venne sostenuta anche da una societ\u00e0 segreta islamica e da vari giornalisti. Mustafa Kemal decise quindi di inviare nove divisioni e diede ordine ai suoi soldati di reprimere gli insorti. Invi\u00f2 poi i giudici, dichiar\u00f2 l'indipendenza dei tribunali e istitu\u00ec la Corte marziale. Molte delle esecuzioni avvennero in carcere, mentre quarantasei leader della rivolta furono impiccati nella piazza principale di Diyarbak\u0131r. Il governo decise anche di eliminare le confraternite sufi, accusate di sostenere la rivolta. Queste sarebbero poi risorte a partire dagli anni '50.\nPolitica estera.\nLa politica estera di Atat\u00fcrk, che aveva come oggetto principale la conservazione dell'indipendenza e dell'integrit\u00e0 della nuova repubblica, fu una politica attenta, prudente, e di successo, in coerenza con le parole di Atat\u00fcrk, \"pace a casa e pace nel mondo\". Questo orientamento, la cui osservanza era necessario per la stabilizzazione della nazione, divenne la pietra angolare della politica estera turca.\nEntro la fine del 1925, erano stati firmati trattati di amicizia con quindici paesi. Tra questi, un trattato ventennale di amicizia e di neutralit\u00e0 con l'Unione Sovietica che rimase in vigore fino all'abrogazione unilaterale da parte dell'Unione Sovietica nel 1945. Successivamente la Turchia ader\u00ec al Patto dei Balcani con Grecia, Romania, Jugoslavia per contrastare la politica estera pi\u00f9 aggressiva dell'Italia fascista nei Balcani e l'effetto di una potenziale allineamento bulgaro con la Germania nazista.\nL'8 luglio 1937, la Turchia, l'Iraq, l'Iran e l'Afghanistan firmarono il Trattato di Sa'dabad che prevedeva tra l'altro il coordinamento della lotta contro la \"sovversione\" indipendentistica curda.\nLa morte di Atat\u00fcrk e la II guerra mondiale.\nAtat\u00fcrk mor\u00ec il 10 novembre 1938. Dopo la morte il corpo fu trasportato temporaneamente ad Ankara e dopo, nel 1953, tumulato nel mausoleo di An\u0131tkabir su una montagna nei pressi della capitale. La stabilit\u00e0 della nuova repubblica \u00e8 evidente se si osserva la tranquillit\u00e0 della successione presidenziale. Il giorno dopo la morte di Atat\u00fcrk infatti, la Grande Assemblea Nazionale elesse il suo principale luogotenente, \u0130smet \u0130n\u00f6n\u00fc, presidente, mentre Cel\u00e2l Bayar, che nel 1937 era succeduto a In\u00f6n\u00fc come Primo Ministro, continuava a ricoprire quella carica.\nLa Turchia di \u0130n\u00f6n\u00fc, durante la Seconda guerra mondiale, decise di mantenere una politica di stretta neutralit\u00e0 a meno che i suoi interessi vitali non fossero stati minacciati. Cos\u00ec il 18 giugno 1941, quattro giorni prima dell'invasione tedesca dell'Unione Sovietica, firm\u00f2 un trattato di non aggressione con la Germania nazista. I successi delle forze dell'Asse aumentarono la simpatia verso queste anche nei circoli ufficiali. Nonostante ci\u00f2 la Turchia non permise mai a navi e ad aerei di passare per il proprio territorio o le proprie acque, e la Convenzione di Montreux (riguardante il passaggio per gli stretti e le acque territoriali) fu applicata in modo scrupoloso.\nLa Turchia ruppe le relazioni diplomatiche con la Germania nell'agosto del 1944 e nel febbraio del 1945 dichiar\u00f2 guerra a Germania e a Giappone, condizione necessaria per partecipare alla Conferenza di San Francisco dell'aprile 1945, dalla quale nacque l'ONU e della quale la Turchia risult\u00f2 cos\u00ec il cinquantesimo membro.\nPeriodo multipartitico (1946-1960).\nIl vero periodo multipartitico inizi\u00f2 con le elezioni del 1946, nelle quali i kemalisti si affermarono con una schiacciante maggioranza. Le elezioni del 1950 videro, invece, la vittoria del Partito Democratico, fondato nel 1945. Il governo di Adnan Menderes all'inizio fu molto popolare allentando la stretta sull'Islam e favorendo un boom economico. Durante l'ultima met\u00e0 degli anni '50 tuttavia l'economia inizi\u00f2 a declinare e il governo introdusse la censura per reprimere il dissenso. Il governo fu flagellato da alta inflazione e da un grosso debito.\nLa Carta delle Nazioni Unite fu approvata dalla Grande Assemblea Nazionale nell'agosto 1945, ma durante l'estate il dibattito sulla questione port\u00f2 la Turchia al primo grande conflitto politico nazionale del dopoguerra. Una proposta fu inserita dal Primo ministro Bayar, Adnan Menderes, e da altri due deputati del Partito Popolare Repubblicano che chiedevano modifiche nella legislazione turca per assicurare l'applicazione interna delle libert\u00e0 e dei diritti che il governo aveva apparentemente accettato, accogliendo i principi della Carta delle Nazioni Unite. Quando la proposta non fu ammessa, i quattro sostenitori lasciarono il CHP e i loro posti nell'assemblea.\nNonostante il rifiuto della proposta di Menderes, il governo allent\u00f2 i controlli rispetto al tempo di guerra e si mosse verso un'ulteriore democratizzazione del processo politico. Nel gennaio 1946 venne registrato il Partito Democratico, guidato da Bayar e Menderes, che in seguito divenne il centro principale di opposizione al kemalista Partito Popolare Repubblicano. Le elezioni generali nel luglio del 1946 diedero 62 seggi su 465 al Partito Democratico. Anche se il Partito Democratico rappresentava gli interessi delle imprese private e dell'industria, ricevette un forte sostegno anche nelle aree rurali.\nNelle elezioni generali del maggio 1950, circa l'88% di elettori su un totale di circa 8,5 milioni si rec\u00f2 alle urne, dando al Partito Democratico un'enorme maggioranza. In assemblea, 408 posti andarono al Partito Democratico e solo 69 al Partito Popolare Repubblicano, la cui posizione dominante, ininterrotta fin dalla fondazione della Repubblica, conobbe cos\u00ec un arresto. Bayar fu eletto presidente della nuova assemblea, in sostituzione di In\u00f6n\u00fc, e Menderes venne nominato Primo ministro. Come previsto, la politica economica del governo Menderes ridusse il ruolo dello Stato e incoraggi\u00f2 l'iniziativa privata e gli investimenti esteri nello sviluppo industriale.\nGli anni 60 e '70.\nIl 27 maggio 1960 un gruppo di 37 giovani ufficiali militari turchi, che agirono al di fuori della catena di comando dello Stato Maggiore, e orchestrato dal colonnello Alparslan T\u00fcrke\u015f realizzarono il 27 maggio 1960 un colpo di Stato militare contro il governo democraticamente eletto del primo ministro Adnan Menderes. \nIl generale Cemal G\u00fcrsel rimosse Cel\u00e2l Bayar dalla Presidenza della Grande Assemblea Nazionale Turca e il Primo ministro Menderes, che fu giustiziato poco dopo, sotto l'accusa di avere ispirato il Pogrom di Istanbul. Il sistema ritorn\u00f2 sotto il controllo civile nell'ottobre 1961.\nNelle elezioni indette in quella data, il Partito Popolare Repubblicano prevalse con il 36,7% precedendo il Partito della Giustizia. Il 20 novembre \u0130smet \u0130n\u00f6n\u00fc venne chiamato a guidare un governo di coalizione come nuovo Primo ministro, mentre Cemal G\u00fcrsel mantenne la carica di Presidente della Repubblica.\nIl 12 marzo 1971, i capi delle forze armate, guidati dal generale Faruk G\u00fcrler, presentarono un memorandum al Presidente Cevdet Sunay in cui si esigeva l'istituzione di un \"governo forte e credibile \". Il leader dell'esercito mise in guardia i funzionari civili che le forze armate sarebbero state obbligate nuovamente ad assumere l'amministrazione dello Stato se il governo non avesse messo in atto le riforme economiche e sociali (compresa la riforma agraria) necessarie per frenare la violenza. S\u00fcleyman Demirel si dimise il giorno stesso. Questo avvenimento fu chiamato il \"Colpo di Stato del memorandum\". \nDopo la consultazione con G\u00fcrler e gli altri capi delle forze armate, Sunay chiese a Nihat Erim, un professore universitario e centrista del Partito Popolare Repubblicano, di formare un governo di \"unit\u00e0 nazionale, al di sopra delle parti\" che attirasse il sostegno dei principali partiti. Erim guid\u00f2 il primo di una serie di deboli gabinetti che governarono la Turchia fino alle elezioni dell'ottobre 1973.\nUna sessione congiunta della Grande Assemblea Nazionale fu convocata nel marzo 1973 per eleggere un successore al Presidente Cevdet Sunay. Molti osservatori avevano ipotizzato che il generale G\u00fcrler, la cui candidatura godeva dell'aperto sostegno delle forze armate, sarebbe stato eletto senza una seria opposizione, ma Demirel era determinato a resistere a ci\u00f2 che egli considerava una imposizione dei militari. Il Partito della Giustizia nomin\u00f2 Tekin Ariburun, presidente del Senato, per opporsi a G\u00fcrler. Dopo sette scrutini, G\u00fcrler e Ariburun si ritirarono. Quando giunse al suo termine il mandato di Sunay, il 28 marzo Ariburun, nella sua veste di presidente del Senato, divenne presidente della Repubblica. Il 6 aprile, deputati e senatori della Grande Assemblea Nazionale elessero presidente Fahri Korut\u00fcrk al quindicesimo scrutinio. Il nuovo presidente, settantenne, ammiraglio in pensione che aveva servito come membro indipendente del Senato dal 1968, aveva un legame diretto con Atat\u00fcrk, il quale - in base alla \"Legge dei cognomi\" - gli aveva conferito il cognome di Korut\u00fcrk: \"Proteggere i turchi\"\nAlle elezioni del 1973, il Partito Popolare Repubblicano guadagn\u00f2 oltre un milione di voti, promettendo la ridistribuzione della ricchezza attraverso un'equa tassazione e adeguati servizi sociali, lo sviluppo rurale, la riforma fondiaria, la continuazione della direzione della attivit\u00e0 economica da parte dello Stato e una generale amnistia per i prigionieri politici detenuti sotto la legge marziale. Tuttavia, avendo soltanto 185 seggi, il partito non riusc\u00ec ad ottenere una maggioranza in seno alla Grande Assemblea Nazionale. Il Partito della Giustizia, che vide la sua quota di voti in calo del 30%, mantenne solo 149 seggi. Un ampio segmento della sua ala destra fu conquistato dal Partito della Salvezza Nazionale e dal Partito Democratico, che ottennero rispettivamente 48 e 45 seggi. Il Partito Repubblicano della Fiducia, nato dalla fusione di gruppi centristi che si erano precedentemente staccati dal Partito Popolare Repubblicano, ebbero tredici seggi. Il Partito del Movimento Nazionalista ottenne solo tre seggi.\nLa conseguenza pi\u00f9 importante delle elezioni del 1973 fu che il Partito Democratico e il Partito della Salvezza Nazionale mantennero il potere nel parlamento, e divenne improbabile che qualsiasi coalizione di governo potesse essere formata senza la partecipazione di uno di essi o di entrambi. I politici del Partito Democratico risentivano fortemente dell'ingerenza dei militari. Il Partito della Salvezza Nazionale era guidato da Necmettin Erbakan, che era stato il leader del Partito dell'Ordine Nazionale, sciolto dall Corte Costituzionale. L'asse portante della politica del Partito della Salvezza Nazionale era il ripristino della Shari'a in Turchia. Il partito ottenne anche un miglioramento delle relazioni con altri paesi musulmani ma assai meno da parte del Blocco occidentale, mantenendo un accentuato impegno anticomunista. Il Partito della Salvezza Nazionale sostenne tra l'altro l'elezione diretta del Presidente della Repubblica e il rafforzamento dell'autorit\u00e0 esecutiva. Infine si oppose alla politica economica liberista favorita dal Partito della Giustizia, pur sostenendo il diritto alla propriet\u00e0 privata, in linea d'altronde coi principi islamici riguardo l'iniziativa e la propriet\u00e0 privata.\nNel gennaio 1974, B\u00fclent Ecevit, il leader del Partito Popolare Repubblicano, raggiunse un accordo con Erbakan, il capo del partito islamista, per la partecipazione a un governo di coalizione in cui Erbakan sarebbe stato il vice Primo ministro di Ecevit. Nel mese di settembre il Partito della Salvezza Nazionale fu allontanato dalla coalizione. Ecevit rimase Primo ministro, a capo di un altro gabinetto, mentre Fahri Korut\u00fcrk invano cerc\u00f2 di stimolare l'interesse di Demirel ad aderire con il Partito Popolare Repubblicano a un governo di unit\u00e0 nazionale. Nel mese di novembre, Korut\u00fcrk convinse per\u00f2 Sadi Irmak, un anziano senatore indipendente, a presiedere un governo senza partiti e a preparare il paese per rapide elezioni generali. Il fallimento di Irmak nell'ottenere un voto parlamentare di fiducia cre\u00f2 una crisi parlamentare che lasci\u00f2 la Turchia senza un governo stabile basato su una maggioranza parlamentare per pi\u00f9 di un anno, durante il quale le condizioni economiche continuarono a deteriorarsi, provocando disordini in tutto il paese. Nel luglio del 1974, la Turchia procedette all'invasione di Cipro.\nVerso la fine del 1974, quattro dei cinque partiti di destra nella Grande Assemblea nazionale - Partito della Giustizia, Partito della Salvezza Nazionale, Partito del Movimento Nazionalista e Partito Repubblicano della Fiducia - formarono un blocco di opposizione, chiamato Fronte Nazionale. Nel marzo 1975, il Fronte Nazionale un\u00ec partiti di minoranza in un governo di coalizione sotto Demirel. Nonostante la sua inefficacia, la coalizione del Fronte Nazionale riusc\u00ec a resistere per due anni, mantenendo una flebile maggioranza parlamentare grazie al sostegno degli indipendenti.\nDagli anni '80 a oggi.\nVerso la fine degli anni '70 la scena politica era sempre pi\u00f9 frantumata e un lento sviluppo dell'economia portarono al crescere di violenze tra l'estrema destra ultranazionalista e l'estrema sinistra. Cos\u00ec nel 1980 un nuovo colpo di Stato del generale Kenan Evren riprese il controllo della situazione e nel giro di due anni il potere fu ridato nelle mani dei civili. Nel 1982 fu eletto presidente lo stesso Evren, posizione che ricopr\u00ec fino al 1989.\nIl sistema politico fu governato allora dal partito unico di Turgut \u00d6zal, il Partito della Madrepatria, che combin\u00f2 un programma di sviluppo economico insieme a valori tradizionali. Sotto la guida di \u00d6zal, l'economia conobbe un forte sviluppo convertendo citt\u00e0 come Gaziantep in grossi centri industriali. D'altra parte, furono avviate delle riforme amministrative contro il terrorismo che portarono all'instaurazione dello stato di emergenza nel 1983 e alla creazione nel 1985 delle guardie di villaggio, milizie locali paramilitari incaricate di combattere il Partito dei Lavoratori del Kurdistan, gruppo indipendentista curdo. Dal luglio 1987, il sud-est del paese fu dichiarato zona di emergenza, condizione che si \u00e8 protratta fino al 2002.\nAgli inizi degli anni '90 ritorn\u00f2 l'instabilit\u00e0 politica. Le elezioni del 1995 portarono a una coalizione di breve durata tra il Partito della Madrepatria di Mesut Y\u0131lmaz e il Partito Democratico di Tansu \u00c7iller. Nel 1996, Necmettin Erbakan divent\u00f2 Primo ministro, sostenuto dall'alleanza del suo Partito del Benessere con il Partito Democratico. Nel 1997, i militari criticarono il sostegno del governo a \"politiche religiose settarie\" e inviarono un memorandum al Primo ministro Erbakan, intimandogli di rassegnare le dimissioni. Il Partito del Benessere fu censurato e da esso nacque il Partito della Virt\u00f9. Il governo successivo fu formato dal Partito della Madrepatria.\nLa Presidenza di Erdo\u011fan.\nLe elezioni dell'ottobre 2002 portarono al potere il Partito per la Giustizia e lo Sviluppo, inaugurando un lungo regime di potere guidato dal suo leader Recep Tayyip Erdo\u011fan che fu Primo ministro fino al 2014 e da quella data presidente della repubblica. Il partito di Erdo\u011fan vinse la maggioranza anche nelle elezioni del 2007 e in quelle del 2011.\nNelle elezioni del giugno 2015, il Partito della Giustizia e dello Sviluppo perse per la prima volta la maggioranza assoluta con l'ingresso del Partito Democratico dei Popoli, e pertanto la possibilit\u00e0 di attuare riforme costituzionali per la trasformazione della Turchia in repubblica presidenziale, come caldeggiato da Erdo\u011fan; dopo vani colloqui per la formazione di una coalizione di governo, la Turchia torn\u00f2 alle urne nel novembre del 2015, dove il Partito della Giustizia e dello Sviluppo torn\u00f2 ad avere la maggioranza assoluta.\nIl sistema della soglia di sbarramento (al 10%, considerata da molti osservatori molto alta) e di conseguenza le libert\u00e0 concesse ai ministeri portarono nel 2013 alle proteste del parco di Gezi, che portarono a violenti scontri tra polizia e civili manifestanti in merito alla decisione governativa di abbattere il parco di Gezi. Il governo censur\u00f2 molti social network.\nNella serata del 15 luglio 2016, alcuni reparti delle forze armate turche tentarono un colpo di Stato per rovesciare il governo: vennero occupati dai militari i maggiori centri urbani, carri armati stazionarono ad Ankara e Istanbul. Il golpe tuttavia fall\u00ec nel giro di pochissime ore. Erdo\u011fan - che alcune fonti di stampa affermarono essere in fuga sull'aereo presidenziale - intervenne tramite videoconferenza in una trasmissione televisiva della CNN T\u00fcrk, incitando il popolo a resistere e a scendere in piazza. All'incirca quattro ore pi\u00f9 tardi, poco prima dell'alba, la situazione era ormai risolta, con tutte le agenzie di stampa che annunciarono il fallimento del colpo di Stato e il rientro del presidente Erdo\u011fan all'aeroporto di Istanbul. Il ministro degli Interni nei giorni seguenti fece arrestare circa 12.000 persone, tra militari, poliziotti, giornalisti, magistrati e dipendenti pubblici sospettati in maggioranza di simpatie g\u00fcleniste, minacciando di punire duramente (anche con la pena di morte, eventualmente da reintrodurre da parte del Parlamento) coloro che avevano partecipato al golpe."}
{"id": "3345082", "revid": "767487", "url": "https://it.wikipedia.org/wiki?curid=3345082", "title": "Gasland", "text": "GasLand \u00e8 un film documentario del 2010 diretto da Josh Fox. \u00c8 mirato a mostrare l'impatto negativo del processo di fratturazione idraulica o \"fracking\" (metodo di estrazione di shale gas, una particolare variet\u00e0 di gas naturale) su alcune comunit\u00e0 rurali e realt\u00e0 cittadine negli Stati Uniti d'America. Il regista statunitense intraprende un personale viaggio attraverso gli \"states\" per documentare, attraverso testimonianze dirette, i disagi provocati alla popolazione, mostrando danni cronici alla salute di persone e animali e all'ambiente, in particolare attraverso l'immissione nel terreno e nell'aria di sostanze chimiche spesso sconosciute agli stessi addetti ai lavori che finiscono per contaminare le falde acquifere e i corsi d'acqua.\nTrama.\nTutto ha inizio nel maggio del [2008], quando lo stesso Josh Fox riceve un'offerta dalla \"Energy in Depth\" (EiD), una compagnia estrattiva (che ha ufficialmente smentito di aver mai inviato la richiesta) che gli promette un pagamento di 100.000$ in cambio dei permessi per lo sfruttamento delle riserve di gas naturale presenti sotto i terreni di famiglia presso Milanville, Pennsylvania. La casa in cui \u00e8 cresciuto e in cui vive Fox, infatti, si trova sulla cosiddetta \"red zone\", zona che attraversa gran parte degli Stati Uniti e su cui si stanno concentrando gli investimenti delle \"majors\" con l'obiettivo di far raggiungere al paese l'autosufficienza energetica entro il 2020.\nPreoccupato da quelli che, secondo lui, sono i potenziali pericoli che corre il vicino fiume Delaware, che rifornisce di acqua potabile 15,6 milioni di abitanti della East Coast (tra New York, Philadelphia e altri territori del Delaware), Fox decide di portare avanti un'indagine personale sull'effetto che questi impianti hanno sulle popolazioni di Divide Creek (Colorado), Pavilion (Wyoming) e Fort Worth (Texas), ma anche negli stati di Utah, Nuovo Messico, New York e Pennsylvania. Dalla viva voce dei cittadini protagonisti lo spettatore pu\u00f2 osservare con i suoi occhi danni fisici su animali e persone, plastificazione della superficie delle acque e addirittura assistere, in pi\u00f9 casi, all'inusuale infuocarsi dell'acqua corrente del rubinetto per la presenza di gas naturale al suo interno.\nTutto questo \u00e8 reso possibile grazie all\"'Energy Policy Act\" del 2005, passato sotto l'amministrazione di George W. Bush, che permette alle compagnie di bypassare le restrizioni del \"Safe Drinking Water Act\", complesso di norme tese a proteggere da qualsiasi contaminazione le fonti di acqua potabile.\nSurreale la scena in cui il protagonista, sullo sfondo di un impianto estrattivo in attivit\u00e0, suona il banjo indossando una maschera antigas.\nProduzione.\nIl film \u00e8 stato realizzato con 18 mesi di riprese di tipo quasi amatoriale effettuate dallo stesso Fox, che ha iniziato l'indagine in proprio, per poi raccogliere lungo la strada il sostegno di altri cameraman. Per i contenuti sono stati contattati in particolare anche l\"'Environmental Protection Agency\" (EPA) e le compagnie del settore, ma queste ultime hanno rifiutato di sottoporsi alle domande del regista.\n\"TruthLand\" e \"The sky is pink\".\nLe compagnie estrattive hanno risposto lanciando, attraverso l\"'Indipendent Petroleum Association of America\", il contro-documentario \"TruthLand\" per sottolineare quelle che, a loro giudizio, sono gli errori di fondo e le omissioni contenuti nel lavoro di Josh Fox. Quest'ultimo ha poi risposto nel 2012 con un video della durata di 20 minuti intitolato \"The sky is pink\", portando alla luce documenti e studi commissionati dalle stesse compagnie e sepolti nei cassetti, comprovanti i pericoli di tenuta dei pozzi e i potenziali rischi di contaminazione delle falde acquifere.\n\"FrackNation\".\nAnche il giornalista investigativo irlandese Phelim McAleer ha prodotto un documentario critico nei confronti di quello di Fox, intitolato \"FrackNation\".\nSequel.\nNel corso del 2013 \u00e8 stato rilasciato il sequel di questo documentario, \"GasLand Part II\", sempre a cura di Josh Fox."}
{"id": "3345090", "revid": "212348", "url": "https://it.wikipedia.org/wiki?curid=3345090", "title": "Dead Again (Suicidal Angels)", "text": "Dead Again e il terzo album in studio della band greca Suicidal Angels, pubblicato nel 2010 dalla Noise Records."}
{"id": "3345096", "revid": "365417", "url": "https://it.wikipedia.org/wiki?curid=3345096", "title": "Lumen (romanzo)", "text": "Lumen \u00e8 un romanzo della scrittrice italoamericana Ben Pastor, il primo nel ciclo dedicato al personaggio ricorrente di Martin Bora, ufficiale dell'esercito tedesco durante la Seconda guerra mondiale. Sullo sfondo dell'occupazione nazista della Polonia narra un'indagine per omicidio condotta dal maggiore Bora con l'aiuto di padre Malecki, sacerdote americano di origine polacca.\nTitolo.\n\"Lumen\" \u00e8 un sostantivo neutro latino che come ricorda la stessa autrice nell'esergo del volume, facendo riferimento al Lewis Latin Dictionary, significa \"luce\", \"lume\". Nel corso della narrazione il protagonista, impegnato con la sua indagine a \"fare luce\" sulla strana morte di una suora in odore di santit\u00e0, si interroga a lungo sui significati reali e metaforici del termine.\nTrama.\nInverno del 1939, Cracovia. L'esercito tedesco ha invaso la Polonia, considerata come Stato germanico da reintegrare nel Reich: \u00e8 iniziata la Seconda guerra mondiale. Fra le truppe di occupazione presenti in citt\u00e0 c'\u00e8 il giovane Martin Bora, promosso da pochi mesi al grado di capitano. I tedeschi stanno consolidando la loro presenza sul territorio e preparano un piano di segregazione contro i polacchi di origine ebraica; i doveri militari che pesano su Bora sono molteplici, tuttavia, al seguito del suo superiore, il colonnello Hofer, il capitano ha modo di visitare anche il convento cittadino di Nostra Signora delle Sette Pene. La badessa, Madre Kazimierza, donna austera interamente dedita alla meditazione e alla preghiera, gode fama di santit\u00e0: le si attribuiscono profezie e miracoli, e il colonnello Hofer, afflitto dalla malferma salute del figlioletto lasciato in Germania, ha iniziato a frequentare il convento, nella speranza che la santa suora riesca a salvare la vita del piccolo. Un giorno, arrivati al convento, i due scoprono che Madre Kazimierza \u00e8 stata uccisa: un colpo di pistola l'ha raggiunta mentre da sola pregava nel chiostro. Hofer rimane sconvolto dall'accaduto e Bora, che tra i superiori si \u00e8 conquistato la fama di utile investigatore, viene incaricato di svolgere indagini rapide e discrete su quell'omicidio da cui potrebbero derivare numerosi problemi. Madre Kazimierza infatti era molto popolare tra i polacchi, ma i tedeschi - che sulle sue attivit\u00e0 hanno anche un corposo dossier intitolato \"Lumen\" - potrebbero aver avuto motivo di diffidare di lei a causa di alcune profezie giudicate sfavorevoli al Reich: se si diffondesse la voce che l'omicidio ha avuto una matrice politica, i disordini nel Paese sarebbero inevitabili. Bora viene affiancato nell'indagine da padre Malecki, un gesuita americano incaricato dalla Santa Sede di verificare i miracoli di Madre Kazimierza. Tra i due si stabilisce uno strano e difficile rapporto, tanto di collaborazione quanto di antagonismo, complicato dal fatto che malgrado la neutralit\u00e0 degli Stati Uniti e la fede cattolica di Bora, quest'ultimo \u00e8 pur sempre un soldato occupante. La questione si aggrava quando alle Sette Pene vengono scoperte armi nascoste che sembrano chiamare in causa i partigiani polacchi, forse infiltratisi il giorno dell'omicidio tra gli operai incaricati di svolgere alcuni lavori nel convento. Bora inoltre si trova a dover investigare anche su di un'altra morte, quella del maggiore Retz, che con lui divideva l'alloggio nel centro di Cracovia. Il maggiore sembrerebbe essersi suicidato, ma i particolari strani sono troppi per non far sospettare invece un omicidio. Le due vicende delittuose si rivelano alla fine totalmente indipendenti l'una dall'altra, legate soltanto dal disordine che la guerra ha posto sullo sfondo: per entrambe Martin Bora trova la soluzione, rimanendo per\u00f2 intrappolato nel doloroso conflitto tra i suoi doveri di soldato e il richiamo morale di una coscienza che non pu\u00f2 fare sconti.\nCronologia.\nLa vicenda narrata nel romanzo si estende dal 13 ottobre del 1939 al 15 gennaio del 1940."}
{"id": "3345103", "revid": "281779", "url": "https://it.wikipedia.org/wiki?curid=3345103", "title": "Eiga monogatari", "text": " \u00e8 una storia epica giapponese che racconta gli eventi pi\u00f9 importanti della vita del cortigiano Fujiwara no Michinaga. Si crede che fu scritta da numerosi autori, dal 1028 al 1107.\n\u00c8 da notare che d\u00e0 molto credito alla famiglia Fujiwara, specialmente a Michinaga.\nIl \"monogatari\" \u00e8 in relazione con i \"Rikkokushi\" e tratta della vita di Michinaga e della sua famiglia. La prima parte, composta da trenta volumi, racconta i dettagli del periodo dal regno dell'imperatore Uda alla morte di Michinaga; esso fu, probabilmente, scritto dal 1028 al 1034 da Akazome Emon e/o Fujiwara no Tamenari. La seconda parte, in dieci volumi, racconta la storia dal regno dell'imperatore Horikawa ed \u00e8 attribuita a Dewa no Ben, il quale avrebbe scritto la storia dal 1092 al 1107. Il testo \u00e8 scritto in \"kana\" ed include numerose citazioni da diari e note di dame da corte. Ventotto di questi capitoli sono dedicati al governo di Michinaga, gli altri dodici capitoli raccontano la sua vita e della sua famiglia."}
{"id": "3345110", "revid": "92723", "url": "https://it.wikipedia.org/wiki?curid=3345110", "title": "Gubernija di Vologda", "text": ""}
{"id": "3345111", "revid": "1605525", "url": "https://it.wikipedia.org/wiki?curid=3345111", "title": "Ochikubo monogatari", "text": " \u00e8 una novella del periodo Heian, molto simile alla favola di \"Cenerentola\", scritta nel X secolo da un autore ignoto. \u00c8 tra gli ultimi scritti giapponesi che trattano il tema delle vessazioni di una matrigna. Nel 1993 fu tradotto in giapponese moderno da Saeko Himuro.\nTrama.\nLa principessa Ochikubo soffre i continui maltrattamenti inferti dalla sua matrigna, finch\u00e9 incontra il generale Michiyori e lo sposa. Insieme vivono una vita felice. Michiyori comincia a vendicarsi della famiglia della principessa Ochikubo, coinvolgendola in una serie di eventi umilianti.\nIl poema per la pregevole scrittura, la qualit\u00e0 dei dialoghi e il disegno realistico dei personaggi influenz\u00f2 molti autori successivi, come Murasaki Shikibu."}
{"id": "3345118", "revid": "92723", "url": "https://it.wikipedia.org/wiki?curid=3345118", "title": "Gubernija di Vjatka", "text": ""}
{"id": "3345121", "revid": "281779", "url": "https://it.wikipedia.org/wiki?curid=3345121", "title": "Sumiyoshi monogatari", "text": " \u00e8 una storia giapponese della fine del X secolo. Insieme all\u2019\"Ochikubo monogatari\", \u00e8 una storia molto rappresentativa, simile a quella di Cenerentola e racconta il problema di una matrigna crudele. Esso fa parte del genere \"tsukuri monogatari\".\nComposizione.\nL'autore \u00e8 sconosciuto. Sone no Yoshitada (\u66fd\u79b0\u597d\u5fe0) \u00e8 uno dei probabili candidati. Scritto verso la fine del X secolo, il testo originale \u00e8 ora smarrito. Ci rimane, infatti, soltanto una copia revisionata del XII secolo.\nLa storia \u00e8 stata molto influente nella letteratura giapponese, che si pu\u00f2 notare in opere come \"Makura no s\u014dshi\" e nei \"Genji monogatari\". Il capitolo \"Tamakatsura\" dei \"Genji\" fu scritto tenendo conto l'esistenza del \"Sumiyoshi monogatari\". La sua popolarit\u00e0 \u00e8 evidente in quanto ispir\u00f2 pi\u00f9 di 120 manoscritti ancora esistenti. Molte storie, generalmente del genere \"Otogiz\u014dshi\" si riferiscono allo stile del \"Sumiyoshi\".\nTrama.\nLa storia esiste in edizioni in un singolo volume e in due volumi. Racconta la storia della figlia di un cancelliere di ceto medio che scappa da casa e dal bullismo esercitato dalla sua matrigna. Si innamora di un capitano minore e si fidanzano. Ma la matrigna obbliga il fidanzato a sposarsi con la sua figlia. Quando la figlia scopre la verit\u00e0, scappa da casa e si rifugia nel palazzo di Sumiyoshi. Il capitano minore \u00e8 condotto al palazzo da un sogno mistico. Cos\u00ec i due si sposano e vivono felici."}
{"id": "3345128", "revid": "1832335", "url": "https://it.wikipedia.org/wiki?curid=3345128", "title": "Tsutsumi ch\u016bnagon monogatari", "text": " \u00e8 una raccolta giapponese di racconti del tardo Periodo Heian (794-1185).\nGli autori dei racconti, tranne uno, sono ignoti.\nL'unico autore noto \u00e8 \u014csaka Koenu Gonch\u016bnagon, che nel 1055 ha scritto la storia di Koshikibu. L'attribuzione \u00e8 confermata nel volume 8 del Rokuj\u014d Saiin Utaawase (\u516d\u6761\u658e\u9662\u6b4c\u5408), che include uno dei poemi di questa storia.\nInoltre, i quattro poemi da Hanazakura Oru Sh\u014dsh\u014d, Hodohodo no Kes\u014d, Kaiawase e Haizumi furono inclusi, nel 1271, nel F\u016by\u014d Wakash\u016b.\nLa tradizione vuole che Fujiwara no Tameuji (1222\u20131286) e Fujiwara no Tamesuke (1263\u20131328) abbiano creato delle copie dei manoscritti nel XIII secolo.\nContenuti.\nIl significato del titolo non \u00e8 ancora noto. In merito esistono due teorie:\nIl testo contiene dieci brevi storie:\nPossiamo trovare anche un frammento incompleto alla fine, senza titolo, ma noto come Fuyugomoru (\u51ac\u3054\u3082\u308b).\nManoscritti.\nCi sono circa 60 manoscritti esistenti, ma l'originale non esiste pi\u00f9. Per ricostruire la raccolta nella sua interezza, per\u00f2, sono stati utilizzati e confrontati tutti i manoscritti, poich\u00e9 il testo \u00e8 in molti di essi incomprensibile o incompleto."}
{"id": "3345153", "revid": "38120", "url": "https://it.wikipedia.org/wiki?curid=3345153", "title": "Rikki Tikki Tavi", "text": ""}
{"id": "3345156", "revid": "198277", "url": "https://it.wikipedia.org/wiki?curid=3345156", "title": "Sandro Viola", "text": "Biografia.\nAlessandro, detto Sandro, fin da giovane sognava di fare lo scrittore tanto da buttar gi\u00f9 alcuni racconti, ma la famiglia prefer\u00ec indirizzarlo verso le scienze giuridiche. Nell'ottobre del 1949 si iscrisse alla facolt\u00e0 di giurisprudenza di Roma, ma in seguito ammise di aver messo piede all'ateneo capitolino solo due volte, una per l'iscrizione e l'altra per ritirare il libretto. Dopo l'esperienza romana, la famiglia lo mand\u00f2 a studiare a Parigi, dove per\u00f2 non consegu\u00ec mai la laurea.\nNegli anni 1960 spos\u00f2 Fiore Pucci, dopo che lei ebbe ottenuto il divorzio dallo scrittore Raffaele La Capria; visse per anni a Cetona e poi a Roma dove mor\u00ec, all'et\u00e0 di 81 anni, dopo una lunga malattia. Il 1\u00ba febbraio 1964 si iscrisse all'Ordine dei giornalisti del Lazio, facendo poi le sue prime esperienze lavorative scrivendo per \"Il Mondo\" e \"L'Illustrazione Italiana\". Poco dopo cominci\u00f2 a viaggiare e a scrivere per \"l'Espresso\" e \"La Stampa\", occupandosi di Cina, Africa, Europa centro-orientale, Spagna e Portogallo, in quest'ultimo caso durante il periodo della rivoluzione dei garofani, oltrech\u00e9 di Medio Oriente e Unione Sovietica, i suoi due maggiori interessi professionali. Divenne presto uno dei giornalisti italiani pi\u00f9 noti e apprezzati, tanto che il suo lavoro per \"La Stampa\" gli valse il Premiolino, il riconoscimento giornalistico pi\u00f9 antico e prestigioso d'Italia, vinto nel 1972 per i suoi articoli sui giovani \"tupamaros\" tedeschi.\nPi\u00f9 tardi divenne una delle firme di punta della \"Repubblica\", di cui fu editorialista fin dai tempi della fondazione: nel 1976 fu proprio Eugenio Scalfari a volerlo nella neonata redazione. A sua volta invit\u00f2 a lavorare per la testata romana Bernardo Valli, il quale raccont\u00f2 che fu proprio Viola la prima persona a parlargli del giornale, quando ancora era un progetto senza nome. Prima come corrispondente dall'estero e poi come inviato speciale, segu\u00ec tutti i grandi fatti contemporanei come il sequestro Moro, la guerra dei sei giorni e del Kippur, il colpo di Stato dei colonnelli in Grecia e le vicende che portarono al crollo del sistema sovietico; non mancarono dure prese di posizione contro personaggi del tempo, fra cui quella verso il giudice Giovanni Falcone. "}
{"id": "3345158", "revid": "799504", "url": "https://it.wikipedia.org/wiki?curid=3345158", "title": "Martirio di san Pietro da Verona (Moretto)", "text": "Il Martirio di san Pietro da Verona \u00e8 un dipinto a olio su tela (310x163 cm) del Moretto, databile al 1530-1535 e conservato nella Pinacoteca Ambrosiana di Milano, nella Sala dell'Esedra.\nL'opera, mostrando una rilevante espressione drammatica del movimento, molto ricercata e quasi forzata, rappresenta un evento raro nella produzione artistica del pittore, che utilizza invece toni molto pi\u00f9 tradizionali e personali nel paesaggio di sfondo. Datato con una certa sicurezza a dopo il 1530 in seguito a una lunga serie di pareri contrastanti, il dipinto presenta ancora influssi da Tiziano e da Vincenzo Foppa, legati in particolare all'affresco di medesimo soggetto eseguito dal Foppa nella Cappella Portinari a Milano. L'opera \u00e8 stata letta anche come modello di Caravaggio per il suo \"Martirio di san Matteo\".\nStoria.\nLa pala viene eseguita dopo il 1530 per la Cappella Grumelli nella chiesa dei Santi Stefano e Domenico di Bergamo, accompagnata da altri tre piccoli riquadri, utilizzati come predella, raffiguranti molto probabilmente altri episodi della vita di san Pietro da Verona. Dal 1561 la chiesa viene demolita nell'ambito del progetto di ampliamento della cinta muraria cittadina, pianificato dalla Repubblica di Venezia: la famiglia Grumelli, pertanto, trasferisce l'arredo della propria cappella gentilizia nella chiesa di San Francesco d'Assisi, occupando una cappella precedentemente dedicata a san Gallo, appositamente liberata dai monaci e ridedicata a san Pietro Martire. La ricollocazione degli arredi, compresi i dipinti del Moretto, avviene nel 1567. Il polittico \u00e8 descritto ancora integro nella cornice originale da Andrea Pasta nel 1775, che menziona anche le \"storie sacre\" della predella.\nCon la soppressione degli ordini religiosi avvenuta dopo la proclamazione della Repubblica Cisalpina, nel 1797, la chiesa viene avviata alla demolizione e i Grumelli si fanno nuovamente carico degli arredi della propria cappella: la tela del Moretto, come afferma Carlo Fachinetti nel 1822, viene riportata nella \"proprietaria casa\", quasi sicuramente ancora unito ai riquadri della predella, come dimostrerebbe un inventario molto dettagliato dei beni della famiglia Grumelli redatto nel 1818, nel quale sono nominati tre piccoli dipinti raffiguranti episodi della vita di san Pietro Martire. In quell'anno, per\u00f2, la pala principale era gi\u00e0 passata nella collezione del conte Teodoro Lechi, a Brescia, nella quale figurava gi\u00e0 in un indice del 1814.\nMenzionata nella medesima collezione in un altro indice del 1824, la tela viene nuovamente venduta nel 1829 al conte Giovanni Edoardo Pecis di Milano. \u00c8 infine la sorella di quest'ultimo, Maria Pecis vedova Parravicini, a donarla alla Pinacoteca Ambrosiana, dove si trova ancora oggi.\nRimane invece ignoto il destino subito dai tre riquadri della predella, nominati per l'ultima volta nell'inventario del 1818 di cui si \u00e8 parlato.\nDescrizione.\nLa tela raffigura il martirio di Pietro da Verona, morto assassinato nel 1252 nella foresta di Barlassina. Il Moretto dimostra di seguire l'iconografia tradizionale, che vuole il santo raffigurato nel gesto di scrivere a terra, con il proprio sangue, la parola \"Credo\". Dietro di lui, Carino Pietro da Balsamo sta per sferrare il colpo finale con un pugnale, mentre a sinistra sta avvenendo l'uccisione del compagno di viaggio di Pietro. La zona superiore del dipinto \u00e8 invece occupata da quattro angeli in gloria volteggianti su nubi, uno dei quali, quello in primo piano, reca una corona, uno la palma del martirio e gli altri due un mazzo di gigli, simbolo di purezza.\nSullo sfondo della scena, poco dietro i personaggi, si eleva un folto gruppo di alberi, a rappresentare la foresta dove avvenne l'assassinio. Fra gli alberi, al centro del dipinto, si scorgono due falegnami nella penombra, uno intento nel proprio lavoro, l'altro con lo sguardo rivolto verso la scena principale.\nStile.\nLa datazione del dipinto da parte della critica \u00e8 stata probabilmente la pi\u00f9 controversa all'interno di tutta la produzione artistica del Moretto. Dal primo studioso che affronta l'argomento, Stefano Fenaroli nel 1877, a Pier Virgilio Begni Redona nel 1988 sono state avanzate ben undici ipotesi, tutte differenti tra loro e spazianti dal 1520 al 1544, praticamente l'intera carriera del pittore. La tela, pertanto, \u00e8 stata letta sia come una delle primissime, immature opere, sia come una delle ultime e collaudate. Effettivamente, nel dipinto non vi sono particolari elementi stilistici in grado di suggerirne un'adeguata datazione.\nLa questione \u00e8 stata risolta quasi per certo nel 1981 da Maria Cristina Rodeschini, che ha scoperto e pubblicato una serie di documenti inediti provenienti dall'Archivio Grumelli, molto utili per far luce sul problema. Da questi documenti si apprende che il 14 maggio 1526 Marcantonio Grumelli incaric\u00f2 Anselmo Cortesi, maestro tagliapietre, di predisporre una degna sepoltura in marmo su disegno fornito da Jacopino degli Scipioni per il fratello Pietro, il quale, l'anno precedente, aveva destinato una certa somma per la decorazione della cappella gentilizia nella chiesa dei Santi Stefano e Domenico. Lo stesso Jacopino degli Scipioni, tre anni dopo, sar\u00e0 incaricato ancora da Marcantonio Grumelli di decorare ad affresco la cappella. La conclusione logica \u00e8 che, a lavori terminati, cio\u00e8 dopo il 1530, i Grumelli abbiano commissionato al Moretto l'esecuzione di una pala per completare l'arredo della cappella. Il periodo, inoltre, coinciderebbe con la presenza del Moretto proprio a Bergamo, dove era stato chiamato da Lorenzo Lotto per eseguire degli affreschi nella basilica di Santa Maria Maggiore. Altro possibile contatto tra Marcantonio Grumelli e il Moretto sarebbe avvenuto nel 1534, quando al pittore fu commissionata l'esecuzione della \"Madonna in trono col Bambino tra i santi Eusebia, Andrea, Domno e Domneone\" da collocarsi nella chiesa di Sant'Andrea sempre a Bergamo: il Grumelli figurava tra coloro che si fecero carico del costo dell'opera.\n\u00c8 soprattutto sulla base di questi dati storici, pertanto, che la critica odierna \u00e8 ormai propensa a datare il dipinto tra il 1530 e il 1535. Elementi stilistici che ricollegano a questo periodo della produzione artistica del pittore possono essere rilevati, secondo Gaetano Panazza, nell'influsso tizianesco, \"senz'altro evidente nella brillantezza e limpidezza dei colori, in una certa truculenza compositiva, nella ricerca della drammaticit\u00e0 scenica del movimento, assai rara nel Moretto e qui volutamente ottenuta con una certa forzatura\". Il primo elemento di \"drammaticit\u00e0 scenica\", secondo lo studioso, \u00e8 \"la prepotente collocazione in primo piano della figura [di san Pietro] quasi sporgente dalla tela stessa [...], mentre la disposizione dei personaggi su vari piani, costruiti plasticamente, sentiti nella loro prepotente individualit\u00e0, ma tuttavia collegati da ritmi triangolari, da inserti diagonali, esprime una ricerca di movimento e di violenza [...]. La composizione ad incastri \u00e8 commentata, sottolineata dal gioco a scacchi dei bianchi e dei neri, siano le tonache dei due domenicani o le vesti o le armature dei soldati\".\nSecondo Pier Virgilio Begni Redona, \"quello che nell'opera appare come non sufficientemente fuso \u00e8, fuor d'ogni dubbio, da addebitare a un certo strabismo provocato nel pittore dalla preoccupazione di guardare a troppi modelli\". Secondo il critico \"\u00e8 addirittura prevaricante la suggestione dell'affresco di Vincenzo Foppa nella Cappella Portinari della basilica di Sant'Eustorgio a Milano\" e altri influssi, soprattutto per quanto riguarda gli angeli in cielo, provenienti da una pala di identico tema dipinta da Tiziano nel 1530 e oggi nota solo tramite copie. Sempre secondo Redona, per\u00f2, nel dipinto del Moretto gli angeli \"hanno un impianto piuttosto greve, soprattutto quello in primo piano, reggente la corona\".\nL'elemento pi\u00f9 \"spontaneo e liricamente sentito\", osserva il Panazza, \u00e8 il paesaggio, pienamente di mano del Moretto e ormai lontano da quello concepito dal Foppa nella Cappella Portinari: \"il bosco con le fronde verdi degli alberi, la luce crepuscolare, i modesti e verissimi boscaioli indifferenti nella drammatica vicenda che si svolge vicino a loro, i quali continuano nella loro monotona solitudine il proprio lavoro, o sostano un istante, impreziositi dagli stupendi accordi grigi e azzurri delle vesti, costituiscono un brano indimenticabile\".\nRoberto Longhi, nel 1929, compie importanti considerazioni nel percorso di ricerca dei modelli di Caravaggio, trovando forse in questo dipinto del Moretto l'archetipo del \"Martirio di san Matteo\":\"la tragica seriet\u00e0 di questo Pietro Martire dagli occhi ingolfati d'ombra (fatto anticlassico per eccellenza), la subitanea violenza fisica dei manigoldi, espressi in una plastica vicinissima e, dunque, diventata tutto orrore imminente di epidermide e di sangue pulsante, presentano molto dappresso il caravaggesco \"Martirio di san Matteo\". \u00c8 il novizio che fugge e si volge nell'aria sottile e dimostra gi\u00e0, non dico la plastica, ma l'evidenza secca, nitida e fulminante del primo Caravaggio\"."}
{"id": "3345159", "revid": "287204", "url": "https://it.wikipedia.org/wiki?curid=3345159", "title": "Come gli altri", "text": "Come gli altri \u00e8 il secondo singolo estratto dall'album \"Il linguaggio della resa\" del cantante italiano Tony Maiello, vincitore del Festival di Sanremo 2010 nella categoria \"Nuove Proposte\". Il brano \u00e8 entrato in rotazione radiofonica il 9 aprile 2010.\nDel brano \u00e8 stato pubblicato anche un videoclip musicale."}
{"id": "3345167", "revid": "287204", "url": "https://it.wikipedia.org/wiki?curid=3345167", "title": "Oreste Calzolari", "text": "Biografia.\nOreste Calzolari (o Calzolai), nacque a Borgo San Lorenzo l'8 febbraio 1852 da Giovacchino di professione \u201cmagnano\u201d (artigiano del ferro, fabbro-ferraio) e da Elisa Baschiarini (sarta), famigliola che abitava all'epoca nell'antica via di Malacoda (via Mazzini fu denominata solamente nel 1880), in una casetta a pochi metri da Porta Fiorentina all'epoca imponente ed ancora merlata.\nCalzolari aveva studiato all'Accademia di belle arti di Firenze dal 1879 al 1882, proseguendo poi gli studi presso l'Universit\u00e0 Raffaello Sanzio di Urbino. Si distinse poi in importanti esposizioni nazionali ed estere. Il suo nome era corso a Firenze per aver scolpito nel 1902 il Monumento ai Caduti di Mentana, allogato nell'omonima piazza sul Lungarno Fiorentino, e quattro anni dopo per aver eseguito un pi\u00f9 impegnativo monumento in bronzo sull'Incontro di Teano, fra Garibaldi e Vittorio Emanuele II, per la piazza di Fiesole.\nLeto Chini in visita nel suo studio fiorentino rimase colpito dal grande complesso monumentale di Garibaldi e del Re Vittorio Emanuele; infatti scrisse: \u201cchi visitasse il suo studio potrebbe ammirare un monumento pronto per la fusione in bronzo rappresentante l'incontro di Vittorio Emanuele e Garibaldi a Teano eseguito per commissione di un comitato di Fiesole e che presto dovr\u00e0 sorgere sulla piazza centrale di quella citt\u00e0. Sono due statue equestri colossali e mai m'\u00e8 stato dato vedere cavalli e cavalieri cos\u00ec ben modellati e perfetti. Si pu\u00f2 dire non meno ammirarvi il Monumento per i Caduti a Mentana che sorger\u00e0 sulla piazza d'Arno a Firenze\u2026.\u201d.\nLo scultore fu chiamato nel 1904 dai fratelli Bondi alla direzione artistica della Manifattura di Signa, legandosi a quel territorio e contribuendo non poco ad innalzare a livelli di eccellenza l'azienda per la quale lavorava contaminando con le sue alte capacit\u00e0 tecniche ed artistiche i numerosi addetti alla riproduzione di ceramiche d'arte.\nA Signa conosce il giovanissimo Mario Moschi e l'ancor pi\u00f9 giovane Renato Bertelli che furono indirizzati dal Calzolari allo studio della scultura all'Accademia di Belle Arti di Firenze.\nCalzolari influenzer\u00e0 anche il piccolo Bruno Catarzi, lo toglier\u00e0 dai piccoli lavori che faceva, portandolo con s\u00e9 alla Manifattura di Signa, affinch\u00e9 prendesse confidenza con l'esercizio plastico e le belle forme, e sotto la guida degli artigiani venne istruito sui modi degli impasti e delle formature dei modelli fino ai segreti del fuoco e delle patine.*"}
{"id": "3345171", "revid": "27723", "url": "https://it.wikipedia.org/wiki?curid=3345171", "title": "Complementariet\u00e0", "text": ""}
{"id": "3345176", "revid": "767487", "url": "https://it.wikipedia.org/wiki?curid=3345176", "title": "Confine tra l'Argentina e la Bolivia", "text": "Il confine tra l'Argentina e la Bolivia descrive la linea di demarcazione tra questi due stati. Ha una lunghezza di 742 km.\nCaratteristiche.\nLa linea di confine interessa la parte nord dell'Argentina e quella sud della Bolivia. Ha un andamento generale da ovest verso est.\nInizia alla triplice frontiera tra Argentina, Bolivia e Cile e termina alla triplice frontiera tra Argentina, Bolivia e Paraguay."}
{"id": "3345177", "revid": "27723", "url": "https://it.wikipedia.org/wiki?curid=3345177", "title": "Complementariet\u00e0 proteica", "text": ""}
{"id": "3345180", "revid": "1654832", "url": "https://it.wikipedia.org/wiki?curid=3345180", "title": "Francesco Bonelli", "text": "Biografia.\nNato in una famiglia della borghesia romana, grazie al lavoro della madre, agente di molti attori italiani e stranieri, venne presto a contatto con il mondo del cinema e del teatro. Suo zio Luigi Comencini gli diede la sua prima vera occasione all'et\u00e0 di 12 anni affidandogli la parte di protagonista nel film \"Voltati Eugenio\". In seguito reciter\u00e0 in altri film come \"Quattro storie di donne\" di Carlo Lizzani e \"Con rabbia e con amore\" di Alfredo Angeli, con il quale fu in concorso al Festival di Ginevra come miglior attore protagonista.\nMa la sua vera passione era la scrittura e la regia e per questo intraprese un percorso formativo che lo port\u00f2 a lavorare, come assistente alla regia, con alcuni importanti registi. Con Duccio Tessari fu assistente per \"Quel treno da Vienna\" e \"C'era un castello con quaranta cani\", con Ettore Scola ne \"Il viaggio di Capitan Fracassa\" e con Francis Ford Coppola ne \"Il padrino - Parte III\". Con l'esperienza acquisita si dedic\u00f2 anche alla scrittura e firm\u00f2 come coautore alcune serie televisive di buon successo (\"Pap\u00e0 prende moglie\", \"Caro maestro\" e \"Caro maestro 2\", \"Lo zio d'America 2\" e \"Sar\u00e0 domani\").\nAnche se proiettato verso il mondo della scrittura e della regia, recit\u00f2 per la televisione da co-protagonista in \"Caro maestro\", \"Una donna per amico\" e \"Giornalisti\". Nel contempo si dedic\u00f2 anche al teatro e diresse la commedia \"Il tramezzo\" nell'ambito della rassegna cinema-teatro di Ettore Scola. Nel 1999 fond\u00f2 la societ\u00e0 di produzione \"Baloo\" e l'anno seguente l\"'Associazione Culturale Baloo per il Teatro\" con l'idea di produrre in proprio e di collaborare con gli enti teatrali di tutta Italia. Il primo spettacolo fu \"Carte di bordo\", da lui diretto e interpretato e messo in scena al \"teatro Politecnico\" di Roma (stagione 1999-2000) e al teatro \"Il vascello\" di Roma (stagione 2000-2001).\nContemporaneamente elabor\u00f2 il progetto \"La magia di Spoon River\" cui dedicher\u00e0 molte energie e risorse. Per questo progetto mise in scena al teatro dell'Orologio \"Non baciarmi solo perch\u00e9 sono triste\", di cui fu autore, regista e interprete insieme a Valentina Carnelutti, Federico Scribani e Giorgia Brugnoli. Riprese a scrivere per il cinema, e insieme a Simona Izzo fu coautore di \"Bella e impossibile\" che venne diretto da Marco Mattolini e trasmesso dalla HBO. Nel 2003 decise di confrontarsi con alcuni dei grandi del teatro e diresse e interpret\u00f2 \"Mercanti di bugie\" di David Mamet affiancato da Aisha Cerami e Federico Scribani e \"Vero West\" di Sam Shepard.\nNel 2004 torn\u00f2 a scrivere per la televisione e come autore insieme a Graziano Diana e Simona Izzo firm\u00f2 la sceneggiatura di \"Eleonora\", film in due puntate per Canale 5 liberamente ispirato alla vita di Eleonora Duse. Le riprese avvennero nel corso del 2005 per la regia di Ricky Tognazzi, con un cast di livello internazionale. Oltre a suonare il pianoforte si e cimentato con la scrittura e il canto. Tutta la sua produzione teatrale ne \u00e8 permeata e spesso \u00e8 stato autore e interprete delle musiche delle sue commedie. Nel 2008 ha scritto \"Liberate le Aragoste\" che diresse ed interpret\u00f2 al Teatro dell\u2019Orologio di Roma. Di questa commedia sta scrivendo la sceneggiatura cinematografica. Nel 2010 ha debuttato con la sua nuova commedia \"OFF\" andata in scena al teatro Agor\u00e0 di Roma."}
{"id": "3345182", "revid": "298055", "url": "https://it.wikipedia.org/wiki?curid=3345182", "title": "Big Sleeping", "text": "Big Sleeping \u00e8 una striscia a fumetti creata dal cartoonist e pubblicitario italiano Daniele Panebarco.\nIl personaggio di \"Big Sleeping\", ispirato ai detective statunitensi, creato nel 1976, esordisce sul mensile \"Il Mago\" e viene pubblicato in seguito da importanti quotidiani e riviste, tra cui Linus."}
{"id": "3345185", "revid": "122262998", "url": "https://it.wikipedia.org/wiki?curid=3345185", "title": "Mark Gruenwald", "text": "Carriera.\nGruenwald comp\u00ec i primi passi amatoriali con una fanzine, \"Omniverse\", in cui esplorava il concetto di \"continuity\".\nNel gennaio 1978 fu assunto dalla Marvel Comics come aiuto redattore. Nel 1982, il redattore capo (\"Editor-in-Chief\") Jim Shooter lo promosse a redattore, affidandogli la cura editoriale di \"The Avengers\", \"Captain America\", \"Iron Man\", \"Thor\", \"Spider-Woman\" e \"What if\". Durante questo periodo, condivise l'ufficio con il redattore e sceneggiatore Denny O'Neil, che considerava un mentore.\nVerso la fine degli anni ottanta, Gruenwald divenne redattore esecutivo, con l'incarico particolare di garante della \"continuity\" dell'universo Marvel. Gruenwald divenne famoso per la memoria dei pi\u00f9 banali dettagli della storia fittizia dei fumetti della casa editrice. Annualmente veniva indetta una gara con i lettori, che lo sfidavano con domande impegnative, a cui puntualmente riusciva a fornire una risposta.\nIn qualit\u00e0 di sceneggiatore, Gruenwald \u00e8 noto per aver creato l\"'Official Handbook of the Marvel Universe\" e per la sua decennale gestione della serie di Capitan America (dal 1985 al 1995), durante la quale cre\u00f2, tra gli altri, i personaggi di U.S. Agent e di Crossbones, fondamentali per la continuity del personaggio e dell'intero Marvel Universe. Durante questo periodo, entr\u00f2 in possesso di una replica dello scudo di Capitan America.\nPur affetti da scarso riscontro di pubblico, i sessanta episodi della serie di Quasar (1989-1994) realizzarono la sua ambizione di raccontare il genere di supereroe a lui pi\u00f9 congeniale. Nel 1985 realizza la sua opera pi\u00f9 importante, la maxiserie in 12 numeri \"Squadron Supreme\", in cui si racconta la storia di universo alternativo in cui un gruppo di supereroi dalle buone intenzioni decide di essere adatto a governare il mondo - un tema che avrebbe avuto fortuna in seguito nella storia del fumetto americano.\nIl lavoro di Gruenwald \u00e8 significativo per il tocco realistico conferito ai propri personaggi. Per esempio, nella serie \"D.P. 7\", ambientata nel New Universe, i protagonisti sono persone comuni che ricevono strane abilit\u00e0, ma che non indossano i tipici costumi da supereroi.\nMorte.\nNel 1996, a causa di un difetto congenito mai diagnosticato, Mark Gruenwald venne improvvisamente a mancare per un attacco cardiaco. A causa del carattere scherzoso dell'autore e della sua giovane et\u00e0, la notizia fu inizialmente accolta come una burla da amici e colleghi.\nSeguendo le sue volont\u00e0, Gruenwald fu cremato e le sue ceneri furono mescolate nell'inchiostro usato per la stampa della prima raccolta in volume del suo \"Squadron Supreme\".\nL'autore \u00e8 stato omaggiato e citato da colleghi come Walt Simonson all'interno di loro opere o altre iniziative.\nVita privata.\nNel maggio 1981 spos\u00f2 la cantante Belinda Glass. In seguito divorziarono e Gruenwald spos\u00f2 Catherine Schuller, con cui ebbe una figlia, Sara."}
{"id": "3345186", "revid": "38120", "url": "https://it.wikipedia.org/wiki?curid=3345186", "title": "Toomai degli elefanti", "text": "Toomai degli elefanti (\"Toomai of the Elephants\") \u00e8 un racconto dello scrittore inglese Rudyard Kipling, pubblicato per la prima volta nel dicembre 1893 sul \"St Nicholas Magazine\" e successivamente ristampato nella raccolta \"Il libro della giungla\" l'anno successivo (1894).\nIn seguito \u00e8 stato pubblicato anche singolarmente o insieme a un altro famoso racconto di Kipling, \"Rikki-tikki-tavi\".\nTrama.\nIl racconto narra le vicende di Toomai, giovane conducente di elefanti nell'India del periodo coloniale inglese della fine del XIX secolo. Grazie all'amicizia con l'elefante Kala Nag, Toomai riesce ad assistere alla cosiddetta \"danza degli elefanti\", cosa mai riuscita prima a un uomo, ed \u00e8 quindi osannato come \"Toomai degli elefanti\".\nCritica.\nIl racconto \u00e8 stato interpretato sia nella visione colonialista e imperialista del potere dell'Uomo Bianco in un'altra terra, sia come narrazione della \"brutalizzazione di uno spazio materno utopistico\" (\"brutalization of a utopian maternal space\").\nAdattamenti.\nIl racconto \u00e8 stato trasposto in versione cinematografica nel 1937 in un film diretto da Robert J. Flaherty e Zolt\u00e1n Korda, intitolato \"La danza degli elefanti\" (\"Elephant Boy\"). Il film ha ottenuto un ottimo successo di critica, vincendo il premio per la miglior regia alla Mostra del cinema di Venezia e venendo inserito tra i migliori film stranieri dell'anno dal National Board of Review of Motion Pictures.\nSuccessivamente dal racconto \u00e8 stata tratta anche una serie televisiva, intitolata anch'essa \"Elephant Boy\". Di produzione australiana, inglese e tedesca, \u00e8 stata trasmessa dalla rete australiana Tyne Tees a partire dal 1973 per 26 episodi.\nInoltre, il compositore francese Charles Koechlin ha scritto tra il 1899 e il 1904 una composizione per orchestra e coro chiamata \"Chant de Kala Nag\"; essa fa parte dei \"3 po\u00e8mes du Livre de la jungle\" (op. 18), all'interno del ciclo \"Le Livre de la jungle\".\nIl compositore francese Claude Debussy si era ispirato al racconto di Kipling per una composizione dallo stesso titolo (\"Tomai des \u00e9l\u00e9phants\") cui lavorava all'inizio del 1913 con l'intenzione di inserirla nel secondo libro dei Preludi per pianoforte; in seguito Debussy cambi\u00f2 idea e alla raccolta aggiunse un brano diverso, \"Les Ti\u00e8rces altern\u00e9es\". L'ipotesi che \"Toomai des \u00e9l\u00e9phants\" e \"Les Ti\u00e8rces altern\u00e9es\" siano una medesima composizione \u00e8 priva di fondamento. \"Toomai des \u00e9l\u00e9phants\" \u00e8 stato recentemente ricostruito e completato dal musicologo britannico Robert Orledge."}
{"id": "3345190", "revid": "339392", "url": "https://it.wikipedia.org/wiki?curid=3345190", "title": "Marco dagli Appennini alle Ande", "text": ""}
{"id": "3345191", "revid": "729019", "url": "https://it.wikipedia.org/wiki?curid=3345191", "title": "Volo Air Inter 148", "text": "Il volo Air Inter 148 era un volo di linea della compagnia francese Air Inter che il 20 gennaio 1992 si \u00e8 schiantato sui monti Vosgi, vicino a Mont Sainte-Odile, Francia, mentre era in attesa di atterrare all'Aeroporto di Strasburgo-Entzheim. 87 dei 96 presenti a bordo sono morti.\nL'incidente e le indagini.\nIl Volo 148, pilotato dal capitano Christian Hecquet e dal primo ufficiale Jo\u00ebl Cherubin, era partito dall'aeroporto Satolas di Lione (ora Aeroporto di Lione-Saint-Exup\u00e9ry). Mentre era sotto vettoramento radar per un avvicinamento strumentale VOR DME alla pista 05 di Strasburgo, si \u00e8 schiantato alle ore 19:20:33 CET (18:20:33 UTC) sulle pendici di una montagna ad un'altitudine di 800 m (2.620 piedi).\nI piloti non avevano avuto alcun avviso strumentale di impatto imminente dato che Air Inter non dotava i suoi velivoli del sistema di allarme GPWS: ci\u00f2 incoraggiava i suoi piloti a volare veloci a bassa quota (fino a 350 nodi sotto i 10.000 piedi) mentre le altre compagnie aeree in genere non superavano i 250 nodi. Dato che questa condotta faceva intervenire gli allarmi del sistema GPWS troppo spesso, la compagnia decise di abolire il sistema, per tentare di contrastare la concorrenza dei treni ad alta velocit\u00e0 TGV.\nIl volo 148 \u00e8 stato il terzo di una serie di incidenti causati almeno in parte da ci\u00f2 che invece si era creduto essere scarsa familiarit\u00e0 dei piloti con il sofisticato sistema computerizzato dell'Airbus A320. Il Bureau d'enqu\u00eates et d'analyses pour la s\u00e9curit\u00e9 de l'aviation civile (BEA) crede che il volo 148 si sia schiantato perch\u00e9 i piloti inavvertitamente hanno lasciato il pilota automatico impostato in modalit\u00e0 \"Vertical Speed\" (rateo di discesa o velocit\u00e0 verticale) anzich\u00e9 in modalit\u00e0 \"Flight Path Angle\" (angolo di rampa o angolo di discesa): quando hanno inserito \"-33\" per \"angolo di 3,3\u00b0 di discesa\", il pilota automatico lo ha interpretato come un rateo di discesa di 3.300 piedi (1.000 m) al minuto.\nDopo questo incidente, il pilota automatico dell'Airbus \u00e8 stato modificato in modo che la regolazione della velocit\u00e0 verticale viene visualizzata con un numero di quattro cifre, impedendo la confusione con la \"Flight Path Angle\".\nCi sono stati anche altri fattori che hanno contribuito all'incidente. Quando gli investigatori hanno inserito questo tasso di discesa in un simulatore di volo, l'aereo \"virtuale\" non \u00e8 precipitato. Ulteriori indagini hanno dimostrato che dopo aver incontrato alcune piccole turbolenze, un programma di sicurezza dell'autopilota ha ulteriormente aumentato la discesa aggiungendosi cos\u00ec alla catena di eventi che ha causato il disastro.\nIl volo Air Inter 148 nei media.\nL'incidente del volo 148 della Air Inter \u00e8 stato analizzato nell'episodio \"Condanna al fallimento\" della nona stagione del programma televisivo documentaristico \"Indagini ad alta quota\" trasmesso dal National Geographic Channel."}
{"id": "3345194", "revid": "200568", "url": "https://it.wikipedia.org/wiki?curid=3345194", "title": "Flavonolo", "text": ""}
{"id": "3345198", "revid": "339392", "url": "https://it.wikipedia.org/wiki?curid=3345198", "title": "Marco, dagli Appennini alle Ande", "text": ""}
{"id": "3345201", "revid": "339392", "url": "https://it.wikipedia.org/wiki?curid=3345201", "title": "Marco - Dagli Appennini alle Ande", "text": ""}
{"id": "3345205", "revid": "537927", "url": "https://it.wikipedia.org/wiki?curid=3345205", "title": "Interazione genica", "text": ""}
{"id": "3345207", "revid": "76963", "url": "https://it.wikipedia.org/wiki?curid=3345207", "title": "Pier Antonio Gariazzo", "text": "Biografia.\nFiglio di un ricco possidente di origine biellese, su imposizione paterna, si laure\u00f2 in medicina e chirurgia nel 1902 con una tesi su \"La nevrosi in rapporto al meraviglioso\". Esercit\u00f2 la professione di medico soltanto durante la \"Grande Guerra\", quando fu di stanza all'Isonzo.\nGariazzo trascur\u00f2 quindi del tutto la scienza medica, per seguire la pittura, l'incisione e l'acquaforte, vocazione che ebbe fin da giovanissimo. Si trasfer\u00ec poi a Roma (dove fu allievo di Domenico Bruschi e Francesco Vitalini), in Belgio, e infine torn\u00f2 a Torino dove frequent\u00f2 lo studio di Giacomo Grosso.\nEsord\u00ec nel 1899 alla \"Promotrice torinese\", e partecip\u00f2 dal 1902 al 1908 alle esposizioni quadriennali torinesi.\nNella sua attivit\u00e0 di pittore, egli realizz\u00f2 una serie di ritratti raffiguranti paesaggi naturalistici (ispirati alla campagna piemontese e laziale), e numerosi ritratti \"Belle \u00c9poque\" in tecnica mista a carboncino e incisione. Tra questi vi fu un ritratto del 1907 dedicato all'amica scrittrice Amalia Guglielminetti.\nNello stesso periodo, si avvicin\u00f2 alla cinematografia, prima come collaboratore artistico all'\"Itala Film\" e poi come fondatore di una propria casa cinematografica, la \"Savoia Film\" (1911). In qualit\u00e0 di produttore cinematografico, realizz\u00f2 un discreto numero di film, alcuni di successo come \"In hoc signo vinces\" del 1913, e fu pure direttore artistico, regista e sceneggiatore. Nel 1916 abbandon\u00f2 la Savoia Film, e collabor\u00f2 con la \"Pasquali Film\", la \"Gloria Films\", la \"Vay Film\", e poi fu in Germania dove, nel 1924 diresse il suo ultimo film dal titolo \"Salvezza\" interpretato da Diana Karenne.\nScrisse dei libri, tra cui \"La stampa incisa\" (1907) e \"Il teatro muto\" (1918).\nRitorn\u00f2 alla sua attivit\u00e0 di pittore e tenne varie esposizioni personali a Parigi, Berlino, Londra e Bruxelles; a Milano nel 1939; a Torino nel 1940; a Roma, Milano e Cremona nel 1941. Nel 1950 present\u00f2 a Torino una serie di dipinti interpretativi della musica, tra cui \"Preludio in do diesis minore di Rachmaninof\".\nTra i frequentatori e allievi della sua bottega si ricorda Pietro Augusto Cassina."}
{"id": "3345211", "revid": "729019", "url": "https://it.wikipedia.org/wiki?curid=3345211", "title": "Linea principale Hidaka", "text": "La \u00e8 una linea ferroviaria nella prefettura di Hokkaid\u014d, gestita da JR Hokkaid\u014d che collega le stazioni di Tomakomai e Samani. La ferrovia segue la costa della sottoprefettura di Hidaka ed \u00e8 a binario singolo per la totalit\u00e0 del suo tracciato.\nTracciato.\nDalla citt\u00e0 portuale di Tomakomai la linea segue la costa dell'Oceano Pacifico in direzione est, passando per i principali centri della sottoprefettura di Hidaka, fra cui il capoluogo Urakawa e terminando a Samani. Non \u00e8 presente nessun interscambio con altre linee ferroviarie.\nStoria.\nNel 1917 la apr\u00ec la sezione della linea fra Tomakomai e Saruta (ora Tomikawa). Nel 1924 la apr\u00ec la tratta fra Saruta e Atsuga. Nel 1927 entrambe le linee vennero nazionalizzate e quindi fuse a diventare la linea principale Hidaka; fra il 1929 e il 1931 lo scartamento, inizialmente di 762\u00a0mm, venne ampliato alla misura attuale di 1067\u00a0mm.\nNel 1937 la costruzione della linea venne ultimata, raggiungendo la stazione di Samani.\nNegli anni successivi si pens\u00f2 di collegare la ferrovia alla ; ci\u00f2 avrebbe permesso di collegare le sottoprefetture di Hidaka e Tokachi. Tuttavia questo collegamento non venne mai realizzato e la Linea Hiroo fu addirittura chiusa nel 1987.\nTreni.\nSu questa linea viene effettuato esclusivamente servizio locale.\nStazioni.\nEccezion fatta per la stazione di Tomakomai, le stazioni di questa linea non sono numerate."}
{"id": "3345216", "revid": "767487", "url": "https://it.wikipedia.org/wiki?curid=3345216", "title": "Confine tra l'Argentina e il Brasile", "text": "Il confine tra l'Argentina e il Brasile descrive la linea di demarcazione tra questi due stati. Ha una lunghezza di 1.224 km.\nCaratteristiche.\nLa linea di confine interessa la parte nord-est dell'Argentina e quella sud del Brasile. Ha un andamento generale da nord verso sud.\nInizia alla triplice frontiera tra Argentina, Brasile e Paraguay e termina alla triplice frontiera tra Argentina, Brasile e Uruguay."}
{"id": "3345218", "revid": "2110845", "url": "https://it.wikipedia.org/wiki?curid=3345218", "title": "Fran\u00e7ois Bonlieu", "text": "Era fratello di Edith, a sua volta sciatrice alpina di alto livello.\nBiografia.\n e poi per il Club des Sports de Chamonix-Mont-Blanc. Molto precoce , ottenne la medaglia d'argento nello slalom gigante ai Mondiali di \u00c5re 1954 all'et\u00e0 di 17 anni.\nIl coronamento della sua carriera fu il titolo di campione olimpico nello slalom gigante ai IX Giochi olimpici invernali di ; nella stessa rassegna olimpica si classific\u00f2 anche 15\u00ba nella discesa libera e non concluse lo slalom speciale; prese parte anche ai Giochi di (9\u00ba nello slalom gigante) e di (11\u00ba nello slalom gigante, non concluse lo slalom speciale). Nel 1959 a Garmisch-Partenkirchen e nel 1963 a Chamonix vinse anche l'Arlberg-Kandahar in slalom speciale.\nTrovato privo di sensi sulla Croisette a Cannes la notte tra 16 e il 17, mor\u00ec la mattina del 18 agosto 1973 all'ospedale di Nizza dove era stato ricoverato."}
{"id": "3345238", "revid": "1543377", "url": "https://it.wikipedia.org/wiki?curid=3345238", "title": "Galangina", "text": "La galangina \u00e8 un flavonoide isolato dai rizomi di \"Alpinia officinarum\" e \"Alpinia galanga\" (famiglia Zingiberaceae), specie erbacee originarie del Sud-Est asiatico. La pianta si sviluppa da un rizoma simile a quello dello zenzero, con foglie grandi e frutti rossi. La variet\u00e0 minore raggiunge il metro di altezza e produce piccoli fiori striati di rosso, mentre la variet\u00e0 maggiore raggiunge anche i due metri d'altezza. \nLa galangina \u00e8 anche uno dei componenti della propoli utilizzata come rimedio tradizionale potenzialmente utile come antibatterico, antimicotico, antivirale, cicatrizzante e immunostimolante. La propoli in commercio deve contenere non meno del 2% di flavonoidi, espressi come galangina. \nManifesta attivit\u00e0 antiossidante. \u00c8 efficace contro la perossidazione, inibisce l'attivit\u00e0 della xantina ossidasi e la lipoperossidasi. \nPropriet\u00e0 chimico-fisiche.\nLa galangina (3,5,7-tridrossiflavone, PM 270,24) \u00e8 un flavone che presenta un punto di ebollizione di 518.6 \u00b0C (a 760 mmHg) e una densit\u00e0 pari a 1,579 g/cm3. Si presenta come una polvere aghiforme di colore giallo tenue, solubile in cloroformio e benzene, moderatamente solubile in etanolo ed etere. \u00c8 dotata di quattro legami a rotazione libera, cinque accettori e tre donatori di atomi di idrogeno.\nStudi relativi alle propriet\u00e0 biologiche della galangina.\nAttivit\u00e0 antiproliferative.\nIl carcinoma epatocellulare (\"hepatocellular carcinoma, HCC\") \u00e8 uno dei tumori pi\u00f9 diffusi con elevato tasso di mortalit\u00e0 in vari Paesi come ad esempio la Cina.\nIn letteratura studi \"in vitro\" indicano che la galangina potrebbe previene l'HCC attraverso molteplici meccanismi inibendo l'azione di agenti cancerogeni ambientali e dietetici e con l'inversione dell'effetto Warburg. Questo flavonoide, inoltre, favorisce l\u2019arresto del ciclo cellulare nella fase G0/G1, l\u2019induzione dell'apoptosi tramite stimolazione delle specie reattive dell'ossigeno, l'induzione dell'autofagia e l\u2019inibizione dell\u2019angiogenesi, delle metastasi e della multiresistenza (MDR) ai farmaci chemioterapici. Inoltre, sono stati dimostrati effetti sinergici con altri farmaci chemioterapici.\nAttivit\u00e0 sul gliobastoma multiforme umano.\nAlcuni studi in letteratura hanno valutato l'efficacia della galangina nel trattamento del glioblastoma multiforme umano (GBM) studiando le basi molecolari dei suoi effetti inibitori nella malattia. Infatti, si \u00e8 osservato che la galangina inibisce la proliferazione delle cellule GBM (U251, U87MG e A172) in modo dose-dipendente e il numero di colonie formate \u00e8 significativamente ridotto. I risultati hanno dimostrato che la galangina \u00e8 in grado di indurre simultaneamente apoptosi e autofagia protettiva nelle cellule GBM, indicando che il trattamento combinato di galangina con inibitori dell'autofagia pu\u00f2 essere una strategia terapeutica efficace. \nAttivit\u00e0 sulla neuroinfiammazione.\nLa neuroinfiammazione associata alla microglia ha un ruolo fondamentale nella progressione delle malattie neurodegenerative quindi il controllo dell'attivazione della microglia \u00e8 stato studiato come potenziale strategia terapeutica. Diversi studi hanno dimostrato gli effetti antinfiammatori della galangina sulla microglia e analizzato i meccanismi molecolari sottostanti. La galangina inibisce l'espressione dell'ossido nitrico sintasi inducibile e delle citochine pro-infiammatorie e migliora l'espressione dell'interleuchina antinfiammatoria IL-10 nella microglia BV2 stimolata dal lipopolisaccaride. I dati suggeriscono che il PPAR-\u03b3 gioca un ruolo chiave nel mediare gli effetti antinfiammatori della galangina modulando le vie di segnalazione NF-\u03baB e Nrf2/CREB.\nAttivit\u00e0 antiossidante.\nLa galangina ha mostrato propriet\u00e0 antiossidanti sopprimendo l'espressione delle subunit\u00e0 NADPH ossidasi p47phox e gp91phox e migliorando l'emeossigenasi-1. Dagli studi emerge che anche PPAR-\u03b3 \u00e8 coinvolto nella funzione antinfiammatoria della galangina.\nStudi sulla associazione galangina e quercetina.\nI flavonoidi sono composti che hanno dimostrato di possedere potenti effetti antinfiammatori in modelli cellulari e animali di infiammazione. Nello studio di Hae Nim Lee et al., 2018sono stati valutati gli effetti e i meccanismi antinfiammatori di due flavonoidi naturali, quercetina e galangina, nei macrofagi RAW264.7 stimolati da lipopolisaccaridie (LPS). \u00c8 stato evidenziato che la quercetina e la galangina riducono la produzione di ossido nitrico (NO), NO sintasi inducibile e interleuchina-6 e la traslocazione nucleare del fattore nucleare-B (NF-\u03baB).\nInoltre, l'attivazione indotta da LPS della chinasi extracellulare regolata dal segnale 1/2 (Erk1/2) e della chinasi N-terminale c-Jun (JNK) \u00e8 stata soppressa dalla quercetina e dalla galangina. Complessivamente, i dati hanno indicato che NF\u2011\u03baB, Erk1/2 e JNK potrebbero essere potenziali bersagli molecolari di quercetina e galangina in una risposta infiammatoria indotta da LPS. \nSuccessivamente, sono stati studiati gli effetti della somministrazione orale di quercetina o galangina, da sole o in combinazione, in un modello murino di dermatite atopica indotta da 2,4\u2011dinitroclorobenzene. Si \u00e8 osservato che i due flavonoidi erano in grado di diminuire l'infiammazione e in combinazione risultavano ancora pi\u00f9 efficaci.\nLa galangina nella propoli.\nLa propoli viene raccolta sia in zone temperate che tropicali. Chimicamente la propoli \u00e8 composta da pi\u00f9 di 180 diversi tipi di sostanze chimiche. In generale, la propoli contiene polifenoli (flavonoidi, acidi fenolici ed esteri), aldeidi e chetoni fenolici, ecc. La percentuale di queste sostanze \u00e8 la seguente: resine e balsami vegetali 50%, cera d'api 30%, polline 5%, oli essenziali e aromatici 10% e alcune altre sostanze che includono anche composti organici. La percentuale dei diversi composti \u00e8 variabile perch\u00e9 tale percentuale \u00e8 influenzata dal momento della sua raccolta e anche dall'origine geografica, quindi anche la percentuale di galangina pu\u00f2 variare all'interno della propoli. Tuttavia, la propoli in commercio deve contenere non meno del 2% di flavonoidi, espressi come galangina.\nPropriet\u00e0 collegate alla propoli.\nLa galangina \u00e8 anche uno dei componenti principali della propoli insieme a crisina, apigenina, kaempferolo, quercetina, pinocembrina e naringenina. \nGrazie a questi composti, la propoli ha numerose propriet\u00e0 biologiche: attivit\u00e0 antimicrobiche, protettive nei confronti dei raggi UV, analgesiche, antiossidanti e rigenerative.\nIn letteratura sono presenti alcuni studi che riportano le propriet\u00e0 della propoli nella cura del diabete mellito. \u00c8 stato indagato l'effetto di pinobanksina, galangina, crisina e pinocembrina isolate dalla propoli sulla resistenza all'insulina. Gli studi dimostrano che galangina e pinocembrina possono migliorare la resistenza all'insulina; al contrario, la pinobanksina e la crisina sono risultate inefficaci. I trattamenti con galangina e pinocembrina aumentano sostanzialmente il consumo di glucosio e il contenuto di glicogeno potenziando le attivit\u00e0 di esochinasi e piruvato chinasi. Inoltre, dalle analisi si deduce che galangina e pinocembrina possono avere un effetto sinergico sul miglioramento della resistenza all'insulina tramite la via di segnalazione Akt/mTOR, attraverso una aumentata regolazione della fosforilazione di IR, Akt e GSK3\u03b2 e una diminuita regolazione della fosforilazione dell'IRS.\nGalangina e COVID-19.\nSulla base degli effetti antivirali e dei componenti fitochimici del miele, in un articolo review \u00e8 stato esaminato il ruolo del miele come prodotto naturale potenzialmente utile nella cura del COVID-19. Alcuni composti bioattivi del miele hanno evidenziato potenziali effetti antivirali (ad es., metilgliossale, crisina, acido caffeico, galangina ed esperidinina) anche potenziando le risposte immunitarie antivirali. Tuttavia, i meccanismi d'azione e l'effettiva utilit\u00e0 di questi composti rimangono ambigue.\nPreparazioni.\nLa propoli in commercio viene titolata almeno a 30 mg/mL in galangina mentre l'estratto secco \u00e8 titolato in galangina min. 8%. Si utilizzano la soluzione idroalcolica in gocce o l'estratto secco in capsule. Rari effetti indesiderati possono essere secchezza della bocca, dolori allo stomaco talora associati a diarrea e anche reazioni allergiche a livello della pelle. Gli effetti indesiderati generalmente scompaiono con la sospensione del trattamento. Non si utilizza usata in gravidanza e durante l\u2019allattamento."}
{"id": "3345248", "revid": "599013", "url": "https://it.wikipedia.org/wiki?curid=3345248", "title": "Elvis Vermeulen", "text": "Biografia.\nCresciuto nel Brive, con cui esord\u00ec in campionato, Vermuelen fu ingaggiato dall'allora Montferrand (oggi Clermont-Auvergne) nel 2001.\nEsord\u00ec in Nazionale francese nel giugno 2001 nel corso di un \"tour\" in Sudafrica, poi fu utilizzato saltuariamente (una selezione nel 2003 e due nel 2006).\nContribu\u00ec alla vittoria del Clermont nella 2006-07 e fu incluso da Bernard Laporte, C.T. della Nazionale, nella rosa dei 30 convocati alla in programma proprio in Francia; tuttavia, a causa di una sopraggiunta ernia del disco si rese necessario sostituirlo, e il suo posto fu rimpiazzato da Thierry Dusautoir.\nIl suo impegno internazionale pi\u00f9 recente risale al Sei Nazioni 2008 contro il .\nIn campionato, dopo tre finali consecutive dal 2007 al 2009, ha vinto il titolo di campione francese nel 2009-10 battendo in finale il Perpignano, il quale un anno prima aveva a sua volta prevalso nella gara valevole per il titolo."}
{"id": "3345250", "revid": "767487", "url": "https://it.wikipedia.org/wiki?curid=3345250", "title": "Germania (film)", "text": "Germania \u00e8 un film muto italiano del 1914 diretto da Pier Antonio Gariazzo."}
{"id": "3345253", "revid": "713168", "url": "https://it.wikipedia.org/wiki?curid=3345253", "title": "Rodrigo Martinez", "text": ""}
{"id": "3345255", "revid": "709565", "url": "https://it.wikipedia.org/wiki?curid=3345255", "title": "Squadrone Supremo", "text": "Lo Squadrone Supremo (\"Squadron Supreme\") \u00e8 un gruppo di personaggi dei fumetti della Marvel Comics, creati dallo sceneggiatore Roy Thomas e dal disegnatore John Buscema sul numero 85 della serie \"Avengers\" del febbraio 1971.\nI personaggi principali della squadra sono contro-parti di altrettanti personaggi della Justice League of America della DC Comics.\nStoria editoriale.\nLo Squadrone Sinistro.\nNel 1969, lo scrittore Roy Thomas, fan della Justice League of America della DC Comics, decise di introdurre, come antagonisti ai Vendicatori, un gruppo di criminali che strizzasse l'occhio alla JLA medesima, chiamandolo \u00abSquadrone Sinistro\u00bb, introducendo cos\u00ec i futuri Hyperion, Dr. Spectrum, Trottola e Nottolone.\nLa saga presentava il team come \"pedine\" di una mirabile \"partita a scacchi cosmica\" tra il Gran Maestro e Kang il Conquistatore, in cui erano coinvolti anche gli Invasori.\nIl gruppo classico.\nDopo due anni, fu coniato il termine \"Squadrone Supremo\", negli episodi dei Vendicatori in cui veniva raccontato il loro viaggio di ritorno dalla dimensione di \"Akon\". Il gruppo, invece di tornare nella propria dimensione classica, si ritrova in un universo alternativo (\"Terra-S\" o \"Terra-712\", per distinguerlo da quello della continuity classica), dove incontra lo Squadrone, unico supergruppo di eroi operante su questa Terra.\nRetroattivamente sarebbe stato spiegato che il Gran Maestro si era scontrato, prima di creare lo \"Squadrone Sinistro\", con il Centurione Scarlatto di \"Terra-712\", ed aveva usato lo Squadrone originale come proprio team; vincendo la battaglia, li avevi presi a modello per creare lo Squadrone Sinistro.\nEntrambi gli Squadroni (della Terra classica e di \"Terra-712\") sarebbero comparsi pi\u00f9 volte negli anni a venire.\nLe interazioni furono tali che l'Hyperion \"sinistro\" avrebbe fatto la sua comparsa su \"Terra-712\" e viceversa, complice narrativo anche Emil Burbank, alias \"Master Menace\", l'equivalente di \"Terra-712\" di Lex Luthor.\nTra i cicli di storie nella cronistoria del gruppo, si annoverano la saga con \"l'Iniziato\" (\"Overmind\", in originale) apparsa sui Difensori e la miniserie di dodici numeri, \"Squadron Supreme\" (vol. 1), scritta da Mark Gruenwald nel 1985, a cui ha fatto seguito un \"graphic novel\". In questa saga, incentrata sulla decisione da parte dei supereroi di prendere le redini del pianeta, Gruenwald anticip\u00f2 gi\u00e0 alcune tematiche in seguito riprese in serie di culto come \"Watchmen\" di Alan Moore o \"Rising Stars\" di J.M. Straczynski.\nFecero seguito, negli anni, molteplici saghe, pi\u00f9 diradate, sino al \"one-shot\" del 1998, dove, apparentemente per sempre, i personaggi venivano ricondotti al loro mondo natale. Furono ripescati dal limbo editoriale tempo dopo, durante una saga di \"Exiles\", serie caratterizzata dal viaggio tra le dimensioni parallele.\nNella saga \"Justice League VS Avengers\" del 2004, proprio nel primo scontro tra i due supergruppi, Occhio Di Falco dice che la Justice League altro non \u00e8 che una squadra emula dello Squadrone Supremo.\nLa nuova versione.\nNel 2003, Brian M. Bendis e J. M. Straczynski decisero di riprendere i concetti-base dello Squadrone Supremo, per rinnovarlo, dandogli un nuovo corso e nuove tematiche - senza con questo cancellare retroattivamente tutta la precedente ambientazione (\"Terra-712\"). Questa nuova incarnazione del gruppo viene classificata, per differenziarla, e in accordo con \"Official Handbook to the Marvel Universe: Alternate Worlds 2005\", come \"Terra-31916\"."}
{"id": "3345256", "revid": "125658518", "url": "https://it.wikipedia.org/wiki?curid=3345256", "title": "Alessandria Unione Sportiva 1951-1952", "text": "Questa pagina raccoglie le informazioni riguardanti l'Alessandria Unione Sportiva nelle competizioni ufficiali della stagione 1951-1952.\nStagione.\nNella stagione 1951-1952 l'Alessandria disput\u00f2 il secondo campionato di Serie C della sua storia.\nOrganigramma societario.\nArea direttiva\nArea tecnica\nArea sanitaria"}
{"id": "3345262", "revid": "767487", "url": "https://it.wikipedia.org/wiki?curid=3345262", "title": "La danzatrice mascherata", "text": "La danzatrice mascherata \u00e8 un film muto italiano del 1916 diretto da Pier Antonio Gariazzo."}
{"id": "3345264", "revid": "4252", "url": "https://it.wikipedia.org/wiki?curid=3345264", "title": "Squadron Supreme", "text": ""}
{"id": "3345266", "revid": "287204", "url": "https://it.wikipedia.org/wiki?curid=3345266", "title": "Mikael Maruotto", "text": ""}
{"id": "3345269", "revid": "287204", "url": "https://it.wikipedia.org/wiki?curid=3345269", "title": "Francois Bonlieu", "text": ""}
{"id": "3345271", "revid": "767487", "url": "https://it.wikipedia.org/wiki?curid=3345271", "title": "Naufragio d'anime", "text": "Naufragio d'anime \u00e8 un film muto italiano del 1920 diretto da Pier Antonio Gariazzo."}
{"id": "3345278", "revid": "19933", "url": "https://it.wikipedia.org/wiki?curid=3345278", "title": "FC Dinamo Tbilisi", "text": ""}
{"id": "3345279", "revid": "767487", "url": "https://it.wikipedia.org/wiki?curid=3345279", "title": "Shota Khinchagashvili", "text": "Carriera.\nClub.\nDurante la sua carriera ha giocato principalmente con la , con cui conta oltre 100 presenze.\nNazionale.\nConta 11 presenze con la nazionale sovietica."}
{"id": "3345281", "revid": "767487", "url": "https://it.wikipedia.org/wiki?curid=3345281", "title": "Limbo (gruppo musicale)", "text": "I Limbo sono un gruppo toscano che mescola elementi dark-wave, post-industrial, neo-folk ed electronic body music.\nFondati da Gianluca Becuzzi nel 1984, vengono tenuti in vita da Diego Loporcaro dal 2001, anno in cui Becuzzi ha lasciato la band, grazie a ristampe rimasterizzate, raccolte di remix e di inediti.\nStoria del gruppo.\nI primi anni (1984-1988).\nI Limbo nascono a Pisa nella notte tra il 31 gennaio e il 1\u00ba febbraio del 1984 come trio costituito dal cantante piombinese Gianluca Becuzzi (ex-Moon Heart) e dai musicisti elettronici pisani Bruno Farese (sintetizzatori, composizione, batteria elettronica) e Carlo Mallegni (synth bass, che ospita la band in casa sua per le prove e le registrazioni). I tre coetanei, poco pi\u00f9 che ventenni, si conoscono e si formano artisticamente presso l'Accademia delle Arti e del Disegno della Firenze degli anni d'oro della new wave (1981-1986).\nIspirandosi inizialmente a Virgin Prunes, Suicide, Cabaret Voltaire e ai gruppi della coldwave elettronica, il trio incide nel giugno del 1984 una cassetta di sei brani (tra cui il primo brano scritto da Becuzzi per Limbo dal titolo \"Sense Of Sin\") che viene pubblicata in una serie limitata, accompagnata da un booklet, alla fine di settembre 1984.\nDopo aver collezionato ottime critiche dalla stampa musicale italiana \"alternativa\" dell'epoca (riviste specializzate e fanzine), i Limbo debuttano dal vivo nei primi giorni del 1985. A questo primo concerto ne seguiranno altri nel corso del 1985. Inoltre il trio incide un nuovo brano dal titolo \"Poisoned Kisses\" che finisce nella tape-compilation \"Still Life\" allegata alla fanzine \"Komakino\".\nDurante il corso dell'anno Mallegni abbandona la band che si trasferisce a Firenze, venendo in contatto con la Spittle Records che propone alla band un contratto per un mini-LP. Nel frattempo il sound della band \u00e8 cambiato: l'ingresso del basso dal suono post-punk di Enio Benassi (anch'egli ex-Moon Heart) e l'acquisto di nuovi synth e della nuova Drumulator (batteria a campionamento della E-Mu Systems) spostano il suono della band verso uno stile pi\u00f9 gothic e darkwave.\nGiovanni Fiaschi (ex-Moon Heart e all'epoca con il duo prog Avant Propos) aiuta Becuzzi nella programmazione ritmica dei brani vecchi e nuovi e, dopo l'incisione in studio del mini-LP \"In Limbo\" nel novembre del 1985 a Castelfranco Emilia (realizzata insieme al chitarrista/produttore Tiziano Bellucci), entrer\u00e0 a far parte della formazione live della band come collaboratore (alla chitarra, drum machine e ai synth aggiuntivi).\n\"In Limbo\" esce nel febbraio del 1986 accompagnato da una massiccia promozione da parte dell'etichetta fiorentina Spittle Records e da un tour italiano che vede per\u00f2, dopo poche date, la fuoriuscita del co-fondatore e songwriter Bruno Farese, sostituito in toto da Fiaschi.\nLa band riconfiguratosi nel trio Becuzzi (voce e testi), Benassi (basso), Fiaschi (synth, drumulator e chitarre aggiuntive) inizia sin da subito a comporre brani nuovi e riarrangiare i brani vecchi con il nuovo sound, oltre a proseguire con il \"Poisoned Tour\".\nOltre a \"Sense Of Sin\" e \"Poisoned Kisses\" (gi\u00e0 ripresi nel mini-LP di debutto), il trio recupera brani dalla prima cassetta, riarrangiandoli con il sound di \"In Limbo\": \"No Mercy\", \"The Stranger\", \"Here Comes The Hell\", la nuova \"Spiritual Night Fly\" e altre nuove composizioni vengono suonate dal vivo e incise in studio (sempre con l'ausilio di Bellucci, stavolta alle tastiere e ai sequencer) tra il 1986 ed il 1987.\n\"Spiritual Night Fly\" viene inserita nella compilation \"5 Anni di Spittle\" del 1988 in occasione dell'Independent Music Meeting di Firenze dello stesso anno.\nA seguito del collasso finanziario di Spittle nel 1988 l'album registrato (ma mai finito di mixare) dal titolo non definitivo \"Lost Children\" (successivamente rinominato semplicemente \"Lost Album\") viene accantonato.\nNel frattempo la band \u00e8 nuovamente cambiata: nel 1987 Ennio Benassi decide di abbandonare il gruppo e presenta a Becuzzi il tastierista Vincenzo Mustone gi\u00e0 attivo dal 1983 in diverse band electro-new wave fiorentine (tra le quali citiamo Thanatou Melos), il quale a settembre dello stesso anno entra ufficialmente nella band. I due iniziano subito a lavorare sulla cover \"Venus In Furs\" dei Velvet Underground, successivamente Mustone riarrangia le musiche di \"I'm The Lust\" insieme a Paolo Favati e si prepara a scrivere le musiche del primo album mentre Becuzzi si occupa delle partiture vocali e dei testi, questa diventa la line-up principale del gruppo con l'ausilio di Giovanni fiaschi alle ritmiche il quale nel 1988 \u00e8 costretto a partire per il servizio militare obbligatorio. Seguir\u00e0 un periodo molto attivo con numerosi concerti in ambito nazionale.\n\u00c8 evidente che il duo Becuzzi e Mustone tra il 1987 e 1989 erano andati avanti con il lavoro per un nuovo album, accantonando cos\u00ec il \"Lost...\" album.\nGli episodi migliori di \"Lost...\" sono stati pubblicati per la prima volta (in chiave remixata da Diego Loporcaro, curatore della release) nella compilation \"Early Works (1984-1987)\" (2CD - Spittle Records / Goodfellas - 2008).\nLa trilogia esoterica (1989-1991).\nIl primo album ed il vero capolavoro della band \u00e8 \"My Whip, Your Flesh\" inciso e pubblicato nel 1989 dall'etichetta romana Mantra Records dove Becuzzi riprende alcuni brani di \"Lost\", scrive le partiture vocali ed i testi mentre Mustone scrive le musiche dei capolavori come \"This Fire Trinity, Meo Penis in tua Vulva e Pain is Pleasure\" e riarrangia totalmente le musiche degli altri brani estrapolati appunto dall'album \"Lost\". Il tutto con la produzione di Paolo Favati storico bassista dei Pankow il quale curer\u00e0 anche gli arrangiamenti e le ritmiche e scriver\u00e0 alcune partiture di basso. L'album coglie ispirazione dai testi del marchese de Sade, da Georges Bataille e dal mito di Eros e Thanatos. La gi\u00e0 citata cover di \"Venus In Furs,\" insieme ad altre musiche scritte da Vincenzo Mustone per i Limbo, finiranno come colonna sonora di Notte Profonda (16\u00a0mm, 1989) di Fabio Salerno, filmaker underground della scena milanese, morto suicida nel 1993.\n\"Our Mary Of Cancer\" , secondo album, inciso e pubblicato nel 1991 da Helter Skelter records, vede nuovamente la co-produzione artistica di Favati e, tra gli ospiti troviamo Alex Spalck dei Pankow alla voce in un paio di brani ed Elena Margarolo dei Brazil ai cori in un altro paio di brani. Nel frattempo Fiaschi, rientrato dal militare, si unisce al duo Becuzzi Mustone, come violinista e chitarrista.\nDopo pochi concerti come quartetto (\u00e8 entrato nel frattempo Silvio Pucci al basso e alla chitarra acustica) la band rientra in studio a fine 1991 per registrare il terzo album \"Vox Insana\", pubblicato nella primavera del 1992 dalla Dune Records (distribuzione Contempo records) dello stesso Favati, ancora una volta co-produttore dell'album.\nSubito dopo l'uscita di \"Vox Insana\" (che vede al suo interno numerosi collaboratori, membri di altre band italiane del periodo come T.A.C., Thelema e Brazil) ed alcuni concerti, Mustone decide di abbandonare la band perch\u00e9 vede il progetto Limbo orientarsi su una direzione diversa non a lui pi\u00f9 consona. I Limbo tornano ad essere nuovamente un trio costituito da Becuzzi (voce), Fiaschi (chitarra elettrica, violino elettrico, campionatore, sequencer, drum machine) e Pucci (basso elettrico e chitarra acustica).\nIl periodo cyber-metal (1992-1994).\nDi nuovo in trio, i Limbo decidono di andare dal vivo presentando uno show a cavallo tra cyber metal ed ebm (inteso nell'accezione classica del termine), ecco quindi che \"In Limbo\" diventa \"Dans Le Limbo\" (in francese), \"Poisoned Kisses\" diventa \"Blut-Feucht-Traeume\", \"Here Comes The Hell\" (dal primo demo) diventa \"Inferus Veni Ad Nos\" (in latino), \"Carnalia\" diventa \"Nova Carnalia\", \"Libido Mater Nostra\" diventa \"Mater Libido\", vengono preparate nuove cover (\"She Said Destroy\" dei Death In June) e vengono composti nuovi brani (tra cui \"Dominio e Sottomissione\" e \"Solo Carcasse\" scritto insieme a Simon Balestrazzi dei T.A.C.). Buona parte dello show promozionale di \"Vox Insana\" finisce nel nuovo disco \"Evirazione Totemica Seriale\",\" prodotto, registrato e mixato da Favati e Federico Panero dei Brazil nel loro Blue Velvet Studio a Firenze nel dicembre del 1992. \"Evirazione...\" esce come remake-album nella primavera del 1993 su Dune (distribuzione Abraxas). Il seguente tour italiano si estende per circa 1 anno e mezzo, dalla primavera del 1993 all'autunno del 1994, arricchendosi di nuovi remake (\"Sense of Sin\" rallentatissima con un mood alla Joy Division, \"I Hate You\" trasformata in \"Mentecaptus\"), di nuove cover (\"Trans Europe Express\" dei Kraftwerk e \"Enter Sandman\" dei Metallica) e di nuove composizioni orientate verso un suono industrial-metal mai approcciato precedentemente. Ma l'unica etichetta disposta a produrre il nuovo album \u00e8 la tedesca Discordia che per\u00f2 obbliga la band ad eliminare le chitarre metal dal disco.\nVerso la fine del 1994 la band annuncia il titolo di un nuovo album \"Zos Kia Kaos\" e di un nuovo EP \"Siliciolatria\", entrambi su Discordia. Ma enormi ritardi faranno in modo che i due lavori escano solo alla fine di maggio dell'anno successivo, quando nuovi cambiamenti in seno al gruppo erano gi\u00e0 in atto.\nOne-man-band (1995-1997).\nNel febbraio del 1995 (senza aspettare l'uscita del nuovo album e del relativo EP) Limbo si esibisce dal vivo nella prima data del \"Zos Kia Kaos Tour 1995\" :\" la novit\u00e0 \u00e8 che sul palco \u00e8 rimasto il solo Becuzzi in qualit\u00e0 di vocalist e performer, cantando sulle basi strumentali dei brani, senza la presenza di alcun musicista sul palco.\nIl trasferimento in altre citt\u00e0, per impegni lavorativi, di Fiaschi e Pucci rallenta il lavoro di composizione del follow-up di \"Zos Kia Kaos\",\" costringendo Becuzzi a far tutto da solo. Solo \"Tenebra Karmica\", \"Flesh Is Meat\",\" \"Culturicide\" e la cover di \"Dislocation\" degli Ultravox vedono ancora una volta il marchio di fabbrica del programming e delle chitarre distorte di Fiaschi, che abbandona la band (insieme a Pucci) proprio nel febbraio del 1995 alla vigilia del nuovo tour, sfiancati anche dagli enormi ritardi nella pubblicazione dei due dischi registrati nel 1994.\nSu \"Zos Kia Kaos\" e \"Siliciolatria\" (entrambi usciti nel maggio 1995) Limbo risulta ancora essere un trio, anzich\u00e9 il solo Becuzzi.\nIl tour promozionale per l'album \"Zos Kia Kaos\" continua per tutto il 1995 sino all'inverno del 1996 parallelamente alla stesura del nuovo album \"Sein und Zeit\" (ispirato all'omonimo saggio di Heidegger), che include i quattro brani realizzati tra fine 1994/inizio 1995 insieme a Fiaschi, una serie di strumentali dark ambient (stile che caratterizza parzialmente ancora oggi gli album solisti di Becuzzi) e alcuni brani in stile ebm, dal sound troppo minimale per il genere proposto.\n\"Sein und Zeit\" esce sempre su Discordia nella primavera del 1996 e vede Limbo/Becuzzi supportare a fine anno il tour europeo dei Kirlian Camera per il loro \"Pictures From Eternity\". Inoltre, durante tutto il 1996, Becuzzi registra in studio i remake dei brani storici dei Limbo realizzati nel 1994 da Becuzzi e Fiaschi per il \"Zos Kia Kaos Tour 1995\" :\" questo materiale viene raccolto nell'album \"Hell's Gate Visions [1986/1996: A Total Revision]\", pubblicato non prima dell'autunno del 1997 a seguito del fallimento della Discordia e della riapertura della stessa etichetta con il nuovo nome \"Triton\".\nIn attesa della pubblicazione di \"Hell's Gate Visions...\", nel 1997 Becuzzi (insieme a sporadici collaboratori) inizia gi\u00e0 a lavorare su un nuovo album di inediti, \"L'Etre et le N\u00e9ant\" (dall'omonimo saggio di Sartre scritto in risposta a \"Sein und Zeit\" di Heidegger) e su una raccolta di cover (dal titolo \"Continuum: The Fire Front\") realizzate negli ultimi anni per i tour di \"Zos Kia Kaos\", \"Sein Und Zeit\", \"Hell's Gate Visions\" e dell'imminente \"L'Etre et le N\u00e9ant\".\nCritiche non proprio positive da parte del pubblico italiano di settore nei confronti degli show sempre pi\u00f9 scarni di Limbo/Becuzzi degli anni 1995-1997, porta Becuzzi ad interrompere il tour di \"Hell's Gate Visions\" dopo la prima data romana di fine 1997 in cui si esibisce come al solito da solo alla voce, accompagnato questa volta dalla sua immagine triplicata da grandi specchi posti sul palco.\nA questo punto Becuzzi decide di concentrarsi esclusivamente sulla realizzazione del nuovo album in studio e della raccolta di cover da pubblicare nel corso del 1998.\nDi nuovo una band: la trilogia \"Millennium Trax\" (1998-2004).\nAll'inizio del 1998 Becuzzi, concentrato sul lavoro in studio, decide di affidarsi all'agenzia di booking barese U.F.T. (United Forces of Technology) di Diego Loporcaro e Aureliano De Iacovo della band electro industrial barese Kebabtr\u00e4ume per organizzare il tour promozionale di \"Hell's Gate Visions\" uscito 6 mesi prima e ancora non suonato propriamente dal vivo. Alcuni organizzatori italiani chiedono all'agenzia \"il concerto della band di Gianluca Becuzzi\" e non \"il concerto di Gianluca Becuzzi solista\", ma la band non esiste pi\u00f9 dal 1995.\nA questo punto i due manager si offrono di suonare le tastiere dal vivo per Limbo e, durante le prove per l'imminente tour, nascono anche nuovi brani, quali \"L'Amour Sadique\" (che finisce nell'imminente \"L'\u00catre et le N\u00e9ant\"), \"Red Latex Jesus\" (che finir\u00e0 oltre 1 anno e mezzo dopo in \"Cospiratorium: The Ice Line\"), \"Madre, Chiesa, Clinica\" (cover stravolta di \"Mother, Chuch, Clinic\" della band ebm svizzera Deo Cadaver con un testo che Becuzzi aveva scritto nel 1995 per i Pankow) e le cover di \"Twilight Fields\" dei Kirlian Camera, \"Alone\" di Colin Newman e un medley di tre brani dei Virgin Prunes intitolato semplicemente \"If I Die\" (le quali, destinate inizialmente per il nuovo show, finiranno tutte nell'album di cover \"Continuum: The Fire Front\").\nIl tour di \"Hell's Gate Visions\" vede il trio Becuzzi-Loporcaro-De Iacovo (accompagnati da Nicola Lonigro, all'epoca fonico dei Kebabtr\u00e4ume e anche dei Kirlian Camera, e da proiezioni di video fetish/SM) esibirsi nelle principali citt\u00e0 italiane: Roma (Velvet), Napoli (Velvet), Bari (Stop Over), Genova (Gothic), Milano (Binario Zero), Pisa (Macchia Nera).\nDopo l'uscita di \"L'\u00catre et le N\u00e9ant\" nell'ottobre 1998 per l'etichetta tedesca Solar Plexus/Nova Tekk (album basato su sonorit\u00e0 drum'n'bass parecchio diverso da quanto presentato fino ad allora e che chiude la fase solista di Becuzzi/Limbo), la richiesta di date \u00e8 minima: un paio di date in Toscana (nella natia Piombino e a Pisa) e una sola a Milano, che ricevono critiche miste.\nAnche le recensioni sul disco non sono delle migliori e, per questo motivo, si corre subito ai ripari anticipando l'uscita, a soli due mesi dal precedente, dell'album di cover \"Continuum: The Fire Front\" (Dicembre 1998, Energeia) che riporta i Limbo immediatamente nei favori del proprio pubblico.\nNel corso del 1999 la band sar\u00e0 impegnata nella realizzazione dell'impegnativo secondo capitolo di quella che Becuzzi concepisce come \"Millennium Trax Trilogy\" (una trilogia di dischi che racchiuda in s\u00e9 l'essenza musicale degli anni a cavallo tra il XX ed il XXI secolo). Nel frattempo non mancano le date dal vivo (non riunite in forma di tour questa volta) per la promozione dell'album di cover \"Continuum...\" con la stessa formazione del tour di \"Hell's Gate Visions\" e una scaletta simile.\nNel dicembre del 1999 esce, sempre su Energeia, il secondo capitolo della trilogia Millennium Trax dal titolo \"Cospiratorium: The Ice Line\": una raccolta di remix e di cover di brani di artisti della \"grey area\" italiana curati da Becuzzi, affiancato talvolta da Diego \"D. Loop\" Loporcaro (Kebabtr\u00e4ume), talvolta dal redivivo Giovanni \"Gio:\" Fiaschi, talvolta da membri dei Kirlian Camera e altri.\nNel corso della preparazione del tour 2000 per \"Cospiratorium...\" Becuzzi (nel frattempo appassionatosi a sonorit\u00e0 micro-wave, glitch, minimal) annuncia in alcune interviste e comunicati stampa che il terzo capitolo della trilogia Millennium Trax chiuder\u00e0 per sempre la carriera dei Limbo. Il terzo disco della trilogia si intitoler\u00e0 \"Compendium: The Light Fall\" e sar\u00e0 una raccolta dei migliori episodi live della band presi dai concerti per \"Cospiratorium...\".\nSi lavora duramente sulla rielaborazione di vecchi classici quali \"Venus In Furs\", \"Hermaphrodita\", \"Carnalia\", \"Libido Mater Nostra\", \"Dein Gott Ist Tot\" e sulla realizzazione di nuove cover (\"The Sky Is Broken\" di Moby, \"Mai Pi\u00f9 Idoli\" dei Pankow). L'album viene registrato dal vivo tra Milano e Lipsia (nel 2000), Roma e Bari (nel corso del \"Final Tour\" del 2001), ma solo le registrazioni di Bari sono convincenti.\nA seguito del fallimento di Energeia, storica etichetta napoletana dark wave, che aveva pubblicato i primi due capitoli della trilogia, Loporcaro inizia una estenuante ricerca tra le etichette italiane di settore per trovare qualcuno disposto a pubblicare l'ultimo atto di Limbo.\nNel giugno del 2002, Limbo firma per la Cursed Land Entertainment, sub-label della Beyond Productions, etichetta legata al distributore discografico Masterpiece Distribution. L'etichetta non vuole un album dal vivo, ma una compilation con gli stessi brani realizzati in studio. Questa produzione \u00e8 stata voluta a seguito della uscita del primo album dei NARR! \"Souls are Flying Now\" il nuovo progetto E.B.M. di Vincenzo Mustone (ex Limbo) e Giovanni Cordoni (Necromass).\nNel frattempo Becuzzi \u00e8 gi\u00e0 lanciatissimo con il suo nuovo progetto Kinetix, avendo gi\u00e0 pubblicato il suo primo album \"First E_Mission\" e i due EP \"K\" e \"X\" (tutti usciti per la sua nuova etichetta Nova Ars Digitandi/N.A.D. in collaborazione con il distributore discografico pisano Microsuoni) e decide di non partecipare alla realizzazione del remix-album di Limbo.\nDal luglio 2002 sino a dicembre 2003 D. Loop \u00e8 impegnato nel rework di vecchie registrazioni per la realizzazione della compilation \"definitiva\" dei Limbo, un best-of realizzato con remix a met\u00e0 strada tra le ultime versioni live e le versioni originali dei vari album. \"Compendium: The Light Fall\", uscito il 29 aprile 2004, \u00e8 curato dalle grafiche alle note di copertina, dal mixaggio al mastering, dai contatti con l'etichetta alla promozione dal solo Loporcaro che a tutti gli effetti diventa l'unico responsabile di Limbo dal 2002 in poi.\nRistampe materiali anni '80 (2008 - 2015).\n\"Compendium: The Light Fall\", accolto benissimo da pubblico e critica, fa da apripista per un paio di ristampe rimasterizzate, curate da Loporcaro con l'aiuto di vecchi membri della band, la collezione \"Early Works (1984-1987)\",\" uscita nell'ottobre del 2008 su Spittle / Goodfellas (un doppio CD contenente le rimasterizzazioni del primo demo, del primo mini-LP, di alcuni brani su compilation pi\u00f9 inediti del periodo remixati da D. Loop) e l'\"Author Cut\" di \"My Whip, Your Flesh\" uscito nel maggio 2015 su Oltrelanebbiailmare / Audioglobe (contenente alcune versioni integrali prese da acetati dell'LP e le versioni LP restaurate e rimasterizzate da D. Loop e Mustone)."}
{"id": "3345283", "revid": "767487", "url": "https://it.wikipedia.org/wiki?curid=3345283", "title": "Salvezza (film 1923)", "text": "Salvezza (\"Arme S\u00fcnderin\") \u00e8 un film muto tedesco del 1923 diretto da Pier Antonio Gariazzo.\nDistribuzione.\nIl film porta il visto di censura tedesco del 22 giugno 1923."}
{"id": "3345286", "revid": "628767", "url": "https://it.wikipedia.org/wiki?curid=3345286", "title": "Kushkupir", "text": "Kushkupir (uzbeko: Qo\u2018shko\u2018pir; russo \u041a\u043e\u0448\u043a\u0443\u043f\u044b\u0440) \u00e8 una citt\u00e0 dell'Uzbekistan. \u00c8 il capoluogo del distretto di Kushkupir nella regione di Xorazm (Khorezm) e conta 18.134 abitanti (calcolati per il 2010). La citt\u00e0 si trova 27 km a ovest di Urgench."}
{"id": "3345293", "revid": "729019", "url": "https://it.wikipedia.org/wiki?curid=3345293", "title": "Sfenomegacorona", "text": "In geometria, l'antiprisma quadrato camuso \u00e8 uno dei solidi di Johnson (\"J\"88).\nQuesto solido di Johnson non deriva dai solidi platonici o dai solidi archimedei.\nNorman Johnson assegn\u00f2 un nome ai 92 solidi di Johnson e li descrisse nel 1966."}
{"id": "3345296", "revid": "812894", "url": "https://it.wikipedia.org/wiki?curid=3345296", "title": "Gutenberg", "text": ""}
{"id": "3345297", "revid": "123611391", "url": "https://it.wikipedia.org/wiki?curid=3345297", "title": "Biviere", "text": "Il biviere (dal latino \"vivarium\") \u00e8 un termine utilizzato soprattutto in Sicilia per indicare un lago, di solito salmastro o salato, oppure una palude adibita a vivaio di pescicoltura."}
{"id": "3345303", "revid": "1543377", "url": "https://it.wikipedia.org/wiki?curid=3345303", "title": "Biathlon ai VII Giochi asiatici invernali", "text": "Le gare di biathlon dei VII Giochi asiatici invernali si sono svolte dal 31 gennaio al 6 febbraio 2011, ad Almaty, in Kazakistan. In programma sette gare."}
{"id": "3345305", "revid": "628767", "url": "https://it.wikipedia.org/wiki?curid=3345305", "title": "Qorovul", "text": "Qorovul (uzbeko: Qorovul; russo \u041a\u043e\u0448\u043a\u0443\u043f\u044b\u0440) \u00e8 una citt\u00e0 dell'Uzbekistan. \u00c8 il capoluogo del distretto di Urgench nella regione di Xorazm."}
{"id": "3345315", "revid": "628767", "url": "https://it.wikipedia.org/wiki?curid=3345315", "title": "Yangiariq", "text": "Yangiariq (uzbeko: Yangiariq; russo \u042f\u043d\u0433\u0438\u0430\u0440\u044b\u043a) \u00e8 una citt\u00e0 dell'Uzbekistan. \u00c8 il capoluogo del distretto di Yangiariq nella regione di Xorazm (Khorezm)."}
{"id": "3345321", "revid": "767487", "url": "https://it.wikipedia.org/wiki?curid=3345321", "title": "Vladimir Vladimirovi\u010d Kozlov", "text": "Carriera.\nClub.\nDurante la sua carriera ha giocato principalmente con la Dinamo Mosca, con cui conta 180 presenze e 58 reti.\nNazionale.\nConta 2 presenze con la Nazionale Sovietica."}
{"id": "3345327", "revid": "628767", "url": "https://it.wikipedia.org/wiki?curid=3345327", "title": "Yangibozir", "text": "Yangibozir (uzbeko: Yangibozor; russo \u042f\u043d\u0433\u0438\u0431\u0430\u0437\u0430\u0440), anche Yangibazar \u00e8 una citt\u00e0 dell'Uzbekistan. \u00c8 il capoluogo del distretto di Yangibozir nella regione di Xorazm (Khorezm). La citt\u00e0 si trova circa 25\u00a0km a nord di Urgench. L'Amu Darya scorre 5\u00a0km a est della citt\u00e0."}
{"id": "3345328", "revid": "309289", "url": "https://it.wikipedia.org/wiki?curid=3345328", "title": "Yangibozor", "text": ""}
{"id": "3345331", "revid": "1305772", "url": "https://it.wikipedia.org/wiki?curid=3345331", "title": "Mirisch", "text": ""}
{"id": "3345337", "revid": "599013", "url": "https://it.wikipedia.org/wiki?curid=3345337", "title": "Rick Leach", "text": "Carriera.\nLeach \u00e8 stato uno specialista nel doppio, ha vinto cinque titoli del Grande Slam nel doppio maschile, 3 agli Australian Open, uno a Wimbledon e uno agli US Open mentre ha raggiunto per altre sette volte la finale venendo per\u00f2 sconfitto. Ha guadagnato la prima posizione nella classifica del doppio maschile nel marzo del 1990.\nHa ottenuto delle importanti vittorie anche nel doppio misto con due trionfi agli Australian Open, uno a Wimbledon e uno agli US Open mentre ha raggiunto la finale altre cinque volte venendo per\u00f2 sconfitto.\nHa fatto parte della squadra statunitense che ha vinto la Coppa Davis nel 1990. In questo torneo ha vinto in coppia con Jim Pugh tutti i match a cui hanno partecipato compresa la sfida in finale contro gli australiani Pat Cash e John Fitzgerald.\nSuo fratello, Jon Leach, \u00e8 sposato con la tennista Lindsay Davenport."}
{"id": "3345345", "revid": "15756", "url": "https://it.wikipedia.org/wiki?curid=3345345", "title": "Seth Kane Kwei", "text": "Biografia e carriera.\nKane Kwei ha otto anni quando lascia Teshie, un villaggio di pescatori nella periferia di Accra per andare ad Asamankese in una delle fattorie del suo clan. Ritorna a Teshie a quattordici anni e vi si stabilisce con il suo fratello maggiore, Kane Adjetei che gli insegna carpenteria per 6 anni. \nKane Kwei mostra scarso interesse nella produzione di mobili e coperture, ma dimostra grande talento nella produzione di sculture in legno, che realizza con piacere e con minimo sforzo ed uso di attrezzi. Nel 1937, Kane Kwei intraprende il viaggio, che significava la fine della sua formazione. \nLavora per circa dieci anni nelle foreste Ashanti nel centro del paese, dove ha modo di conoscere i diversi tipi di bosco e le loro caratteristiche.\nNel 1951 Kane Kwei apre la sua bottega nella parte vecchia di Teshi.\nCostruisce la sua prima bara decorata nella forma di una canoa, per uno dei suoi zii, un pescatore che ha flottiglia di sua propriet\u00e0. Si dedica da allora all'arte funeraria e lavora quasi esclusivamente per gli anziani del suo clan.\nUn'altra forma popolare per le bare \u00e8 quella di una Mercedes Benz bianca: originariamente concepita come una bara per un proprietario di una flotta di taxi, il modello \u00e8 utilizzato anche per altri clienti facoltosi. Kane Kwei inizia a riprodurre i simboli del successo terreno e lo status sociale che il Ga gli chiede. Da allora, le famiglie pi\u00f9 ricche cominciano a seppellire i loro morti nelle bare delle forme pi\u00f9 svariate.\nQueste bare onorano i morti e mostrano i loro successi e quelli dei loro clan. Enormi somme di denaro vengono spese su di loro e sono scelti dal defunto famigliare pi\u00f9 spesso in base alla loro provenienza sociale o la loro professione. Tuttavia, Kane Kwei ha anche lavorato gratuitamente per i clienti pi\u00f9 occidentali, creando sculture che non sono destinati ad uso funerario.\nUn leone di un capo tradizionale, bara a forma di cipolla per uno degli anziani del villaggio che aveva fatto fortuna in coltivazione della cipolla, case, scarpe, utensili, ha costantemente migliorato la sua tecnica come scultore e pittore, e si rivel\u00f2 opere che erano realistici, colorate e altamente qualificate.\nIl mercante d'arte Vivian Burns ha introdotto le sue opere al pubblico americano nel 1974. Nel corso degli ultimi 30 anni le sue sculture e quelli della sua bottega hanno apportato un contributo originale alla tradizione dei culti funerari in Africa occidentale, inoltre sono stati raccolti ed esposti a livello internazionale.\nDopo la morte di Seth Kane Kwei, Sowah suo figlio ha assunto la gestione del workshop. Poi viene la volta del figlio Cedi sua e dal 2005 del suo piccolo figlio Eric Adjetey Anang."}
{"id": "3345346", "revid": "287204", "url": "https://it.wikipedia.org/wiki?curid=3345346", "title": "Antonio Romagnino", "text": "Ha concentrato la sua attivit\u00e0 nello studio e nella salvaguardia della cultura e delle tradizioni sarde, in special modo di quelle della sua citt\u00e0, Cagliari.\nBiografia.\nNato a Cagliari nel 1917, nel quartiere storico di Castello, studi\u00f2 al Liceo Dettori con Gianni Agus, si laure\u00f2 in lettere nel 1939 e in scienze politiche due anni pi\u00f9 tardi. In questo periodo cominci\u00f2 a collaborare a diverse riviste nazionali, quali Sud Est. Prese parte attivamente alla seconda guerra mondiale, combattendo in Africa Settentrionale e partecipando alla campagna di Russia. Fatto prigioniero, fu deportato negli Stati Uniti. Sulla sua esperienza di prigioniero di guerra scrisse anche il libro \"Diario americano. Prisoner of war (1943-1945)\".\nNel 1945 cominci\u00f2 la sua carriera di professore di lettere negli istituti superiori di Cagliari. Successivamente scrisse per L'Unione Sarda, l'Almanacco di Cagliari e altre riviste sia letterarie che no.\nHa fondato la sezione sarda di Italia Nostra, per la quale associazione \u00e8 stato consigliere nazionale e presidente regionale. Di idee liberali, si candid\u00f2 come indipendente del Partito Comunista Italiano alle elezioni regionali.\nDopo la morte di Nicola Valle divenne presidente dell'Associazione Amici del libro.\nNel 1996 ha ricevuto il Premio Dess\u00ec Speciale della Giuria.\n\u00c8 morto a Cagliari l'11 novembre 2011 all'et\u00e0 di quasi 94 anni."}
{"id": "3345357", "revid": "767487", "url": "https://it.wikipedia.org/wiki?curid=3345357", "title": "Michail An", "text": "Mor\u00ec all'et\u00e0 di 27 anni in un incidente aereo che coinvolse l'intera squadra del Paxtakor.\nCarriera.\nClub.\nDurante la sua carriera ha giocato principalmente con il Paxtakor, in cui ha militato fino alla sua morte.\nNazionale.\nConta 2 presenze con la Nazionale sovietica."}
{"id": "3345363", "revid": "1788047", "url": "https://it.wikipedia.org/wiki?curid=3345363", "title": "ATP Challenger Series 2006", "text": "L'ATP Challenger Series \u00e8 il secondo livello di tornei per professionisti organizzata dall'ATP. Il circuito prevede tornei con un montepremi che pu\u00f2 variare da 25.000 a 150.000 dollari.\nCalendario.\nDicembre.\n\"Nessun evento\""}
{"id": "3345369", "revid": "1543377", "url": "https://it.wikipedia.org/wiki?curid=3345369", "title": "Hora\u021biu R\u0103dulescu", "text": "Biografia.\nLa sua formazione inizia a Bucarest, dove studia prima violino, sotto la guida di \"Nina Alexandrescu\", e poi composizione con \"Tiberiu Olah\", orchestrazione con \"Aurel Stro\u00eb\" e analisi musicale con \"Stefan Niculescu\" con i quali si diplom\u00f2 all'\"Academia de Muzic\u0103 din Bucure\u015fti\" nel 1969. Dopo quest'anno partecip\u00f2 a varie masterclass, prima a Colonia con Luc Ferrari e Mauricio Kagel e poi a Darmstadt nei celebri corsi estivi con John Cage, Iannis Xenakis, Karlheinz Stockhausen e Gy\u00f6rgy Ligeti. Solo nel 1979 arriva a Parigi, dove, fino al 1981, frequenta un corso di psicoacustica all'IRCAM (centro Georges Pompidou). Nel 1983 insieme con il quaretto Arditti e Pierre-Yves Artaud, fonda l\"'ensemble de solistes European Lucero\" che diventer\u00e0 molto famoso nell'ambito del repertorio contemporaneo. Dal 1988 \u00e8 stato, inoltre, membro della \"Deutscher Akademischer Austauschdienst\" (DAAD) di Berlino. Esponente della musica spettrale (insieme con G\u00e9rard Grisey, Tristan Murail, Hugues Dufourt e altri), di cui se ne evince l'adesione anche nelle opere giovanili successive al 1969. Muore a Parigi nel 2008, all'et\u00e0 di 66 anni."}
{"id": "3345383", "revid": "729019", "url": "https://it.wikipedia.org/wiki?curid=3345383", "title": "Antonov An-14", "text": "L'Antonov An-14 \"\"Pchyolka\" (in caratteri cirillici \u0410\u043d\u0442\u043e\u043d\u043e\u0432 \u0410\u043d-14 \"\"\u041f\u0447\u0451\u043b\u043a\u0430\", nome in codice NATO Clod) \u00e8 un bimotore da trasporto leggero ad ala alta progettato dall'OKB 153 diretto da Oleg Konstantinovi\u010d Antonov e sviluppato in Unione Sovietica tra i tardi anni cinquanta ed i primi anni sessanta.\nDestinato al ruolo di velivolo da trasporto leggero sia in ambito civile che militare, venne utilizzato principalmente dalle sovietiche Aeroflot, la compagnia aerea di bandiera, e Sovetskie Voenno-vozdu\u0161nye sily (VVS), l'aeronautica militare, oltre ad alcune nazioni aderenti al Patto di Varsavia e filosovietiche.\nStoria del progetto.\nL'Antonov An-14 venne sviluppato alla fine degli anni cinquanta allo scopo di rimpiazzare l'Antonov An-2. Venne concepito come un velivolo robusto adibito sia al trasporto di passeggeri sia come cargo leggero militare. Altri utilizzi pensati per l'An-14 furono impieghi agricoli (applicazione sul terreno di prodotti chimici) o come aeroambulanza. Inoltre l'An-14 doveva essere STOL, ovvero doveva riuscire ad atterrare e decollare utilizzando piste corte. Il primo prototipo venne costruito nel 1957 e vol\u00f2 per la prima volta nel marzo del 1958. Era dotato di due motori Ivchenko AI-14 da 260 cavalli. Entr\u00f2 in servizio nel 1966, ma non raggiunse la popolarit\u00e0 dell'An-2 che seppur molto inferiore nelle prestazioni, era insuperabile in quanto a robustezza, semplicit\u00e0 di utilizzo e manutenzione.\nLa produzione termin\u00f2 nel 1992.\nTecnica.\nL'AN-14 \u00e8 un aereo da carico leggero con 6 posti a sedere per le compagnie aeree locali. Particolari le capacit\u00e0 STOL, la corsa di decollo e atterraggio \u00e8 di soli 30 m., anche su piste semipreparate. \u00c8 dotato di due motori a pistoni stellari. La sua struttura dell'ala \u00e8 studiata per la massima portanza a bassa velocit\u00e0, la coda ha due impennaggi per ricevere il flusso d'aria dai motori, in modo da garantire la direzionalit\u00e0 e la stabilit\u00e0 a bassa velocit\u00e0. Il velivolo, in seguito \u00e8 stato prodotto in numerose versioni, tra cui AN-14\u0428 con cuscino d'aria, per favorire decollo e atterraggio su terreni sconnessi e cedevoli. L'evoluzione dell'An-14 port\u00f2 alla realizzazione dei velivoli AN-28 e An-38, macchine superiori nelle prestazioni e con motori turboelica."}
{"id": "3345391", "revid": "287204", "url": "https://it.wikipedia.org/wiki?curid=3345391", "title": "Giovanni Spiotta", "text": "Carriera.\nNativo della provincia torinese, ha esordito il 15 giugno 1930 nella partita persa dal Torino contro la Roma per 3-0 nella prima stagione dell'appena costituita Serie A, dopo aver gi\u00e0 giocato una partita nella precedente massima serie del campionato italiano. Nella sua carriera ha disputato sette partite nella massima divisione in sette campionati, seguita da un campionato con la Comense in Serie B, disputandovi dieci partite."}
{"id": "3345394", "revid": "1828520", "url": "https://it.wikipedia.org/wiki?curid=3345394", "title": "Nazionale di calcio a 5 dell'Irlanda", "text": "La nazionale di calcio a 5 dell'Irlanda \u00e8, in senso generale, una qualsiasi delle selezioni nazionali di Calcio a 5 della Football Association of Ireland che rappresentano l'Irlanda nelle varie competizioni ufficiali o amichevoli riservate a squadre nazionali.\nCostituita nel 2008 ha disputato le sue prime partite ufficiali nel mese di novembre sempre dello stesso anno contro la Nazionale di calcio a 5 dell'Ungheria.\nRosa.\n\"Squadra scelta per gli incontri del 13 e 14 dicembre 2010 contro la Nazionale di calcio a 5 della Finlandia.\"\nColori e stemmi.\nLa nazionale irlandese scende in campo, come le altre rappresentative sportive irlandesi, in tenuta verde (colore nazionale) con bordini e pantaloncini bianchi. Per questo i giocatori vengono chiamati \"Boys in green\" (Ragazzi in verde) o semplicemente i \"greens\".\nNegli ultimi anni, seguendo la moda calcistica, la nazionale irlandese ha indossato maglie pi\u00f9 stravaganti del classico monotinta verde, a volte molto semplici, altre decisamente pittoresche con svariate sfumature di verdi. L'ultima \u00e8 abbastanza semplice, verde con alcuni disegni bianchi e color arancio, oltre a caratteri per nomi e numeri in gaelico irlandese. Da notare che nelle versioni replica vendute al pubblico, sulla parte frontale \u00e8 impresso lo sponsor della nazionale: \u00e8 un caso rarissimo, destinato solo al merchandising, in quanto la FIFA non ammette sponsor sulle maglie ufficiali nelle competizioni o amichevoli internazionali. Di facile deduzione il fatto che le maglie indossate dai calciatori o comunque destinate all'uso ufficiale dalle compagini irlandesi, aumentino sensibilmente di valore e di prezzo nelle aste di appassionati del genere per la loro notevole diversit\u00e0 da quelle vendute nei negozi.\nLe divise sono supportate dalla Umbro."}
{"id": "3345395", "revid": "439913", "url": "https://it.wikipedia.org/wiki?curid=3345395", "title": "Felipe Dalbelo", "text": ""}
{"id": "3345400", "revid": "767487", "url": "https://it.wikipedia.org/wiki?curid=3345400", "title": "\u010cajkovskij (Russia)", "text": "\u010cajkovskij \u00e8 una citt\u00e0 della Russia europea nordorientale, appartenente al Territorio di Perm'.\nGeografia fisica.\nSorge nella parte sudoccidentale del Territorio, sulla riva destra della Kama (su una sponda del bacino di Votkinsk), 325 chilometri a sudovest del capoluogo regionale Perm'. L'area sotto la giurisdizione della citt\u00e0 \u00e8 molto vasta (2.155\u00a0km\u00b2) comprendendo anche molti insediamenti rurali circostanti per un totale di circa 26.000 abitanti. La popolazione urbana \u00e8 di circa 82.000 abitanti.\nStoria.\n\u010cajkovskij \u00e8 una citt\u00e0 recentissima, essendo stata fondata nel 1955 in seguito alla costruzione della importante centrale idroelettrica di Votkinsk, che origin\u00f2 l'omonimo bacino artificiale. La citt\u00e0 prende il nome dal celebre compositore russo P\u00ebtr Il'i\u010d \u010cajkovskij (1840-1893), originario della non lontana citt\u00e0 di Votkinsk.\nSport.\nLa citt\u00e0 \u00e8 attrezzata per la pratica degli sport invernali e ospita in particolare il trampolino Sne\u017einka."}
{"id": "3345401", "revid": "767487", "url": "https://it.wikipedia.org/wiki?curid=3345401", "title": "Uh Huh Her (gruppo musicale)", "text": "Le Uh Huh Her sono un gruppo musicale indie rock/elettropop formatosi a Los Angeles nel gennaio del 2007. Il nome della band \u00e8 ispirato all'album di PJ Harvey, intitolato proprio \"Uh Huh Her\". Il nome \u00e8 piuttosto poco amato da Camila Grey per via della difficolt\u00e0 di pronuncia, per questo tende a chiamare il gruppo semplicemente Huh e sembra che sia diventato quello ufficiale, seppure non esistano conferme in merito.\nI membri principali sono il duo Leisha Hailey e Camila Grey, occasionalmente supportate da altri musicisti; ricorrente \u00e8 il batterista Josh Kane.\nInizialmente la band era un trio formato dalle due ragazze e la batterista Alicia Warrington che poi ha lasciato la band a distanza di un anno per dedicarsi ad altri progetti.\nStoria del gruppo.\nGli inizi.\nDurante una festa l'attrice Leisha Hailey rimane colpita dalla musicista Grey che si diverte a suonare e ballare con un tamburino; fu cos\u00ec che le propose di formare una band ed il 17 gennaio nacquero le Uh Huh Her. Ben presto fu trascinata nel progetto la Warrington, ex collega della musicista texana durante il tour di Kelly Osbourne.\nIl primo Ep, \"I See Red\", fu concepito nel bagno della Grey nella sua casa a Los Angeles e dopo un anno usc\u00ec il primo album sotto etichetta, Common Reaction.\nNel frattempo Alicia Warrigton abbandona il gruppo, lasciando le Uh Huh Her come un duo. La band inizier\u00e0 ad alternare vari musicisti durante il loro primo breve tour e le loro apparizioni televisive; ricorrente \u00e8 il batterista Josh Kane che ha partecipato anche al breve tour nel Nord-Europa.\nBlack And Blue/Nocturnes.\nDovremo aspettare ben tre anni prima di ritrovare un loro progetto, sia per la scelta della band di non appoggiarsi ad una casa discografica e sia per i vari impegni delle due.\nIl 2011 segna quindi la svolta musicale della band ed il tanto atteso arrivo dell'EP Black and Blue, seguito dal loro tour pi\u00f9 lungo con ben 39 date in giro per gli States ed il Canada.\nDopo una breve pausa ripartono con altre 19 date per la fondazione contro il cancro \"Keep a Breast\", a cavallo con l'uscita del nuovo album, \"Nocturnes\".\nIl 2012 \u00e8 l'anno del loro primo tour europeo, che tocca alcune delle pi\u00f9 grandi citt\u00e0 della Germania, Paesi Bassi, Scozia e Inghilterra.\nOltre ai tour, il duo annovera varie performances in show televisivi e radiofonici. Inoltre, la band fa parte degli artisti affiliati alla Fender, per cui hanno suonato in alcune manifestazioni.\nEP3/Future souls.\nNel Dicembre del 2012 pubblicano \"EP3\", un EP quasi interamente acustico dove Camila Grey torna alle sue origini di pianista. Un prodotto apprezzato dai fans, ma che sar\u00e0 l'unico fino al Marzo del 2014, data di uscita del loro terzo album, Future Souls. Nei due anni intercorsi il duo ha partecipato a vari eventi di rilievo come il Dinah Shore e il Gay Pride di Los Angeles, anni che sono serviti alle due ragazze per trovare finalmente quella dimensione elettronica tanto ricercata all'interno dello loro canzoni e rimandata con l'uscita di Nocturnes.\nA fine Aprile del 2014 \u00e8 partito il nuovo tour, che ha toccato le principali citt\u00e0 degli Stati Uniti.\nScandali.\nNel settembre del 2011 sul twitter della Hailey appare una misteriosa scritta che incita al boicottaggio della Southwest Airlines, subito dopo seguita anche della collega Grey nel suo account.\nTempo pochi minuti ed inizia una vera e propria battaglia contro la compagnia aerea accusata di discriminazione ed omofobia.\nSembrerebbe che le due siano state cacciate dall'aereo a causa delle ripetute effusioni a bordo, a detta del gruppo degli innocenti baci entro i limiti della decenza, come una qualsiasi e normalissima coppia.\nDiversa la versione della compagnia e di altri passeggeri, che affermano di aver visto una gestualit\u00e0 piuttosto spinta delle due, seguita da un linguaggio scurrile dopo che sono state invitate gentilmente a scendere dall'operatore.\nL'evento, che ha scosso tutti i tg di mezzo mondo, Italia compresa, ha avuto un grosso impatto mediatico e smosso la solidariet\u00e0 di molte personalit\u00e0 di rilievo del Jet Set statunitense. Inoltre, come confermano numerose fonti, la compagnia non \u00e8 nuova a questo tipo di gesti un po' estremi, come l'aver cacciato anche il leader dei Green Day ed il pluripremiato regista Peter Jackson; il primo per dei pantaloni troppi bassi, il secondo per la sua mole.\n La cosa che pi\u00f9 ha scosso la fanbase del gruppo, per\u00f2, \u00e8 stata la scoperta della relazione fra le due cantanti ed il conseguente coming out della Grey, che non aveva mai smentito o confermato apertamente la sua sessualit\u00e0 a differenza della compagna, da sempre una colonna portante della comunit\u00e0 LGBT."}
{"id": "3345410", "revid": "599013", "url": "https://it.wikipedia.org/wiki?curid=3345410", "title": "Ike Nwankwo", "text": ""}
{"id": "3345413", "revid": "1543377", "url": "https://it.wikipedia.org/wiki?curid=3345413", "title": "Freestyle ai VII Giochi asiatici invernali", "text": "Le gare di freestyle ai VII Giochi asiatici invernali si sono svolte al complesso sportivo di Tagadan nella regione di Almaty, in Kazakistan. I sei eventi erano in programma dal 31 gennaio al 2 febbraio 2011."}
{"id": "3345417", "revid": "1442080", "url": "https://it.wikipedia.org/wiki?curid=3345417", "title": "Carl Robert Schindelmeyer", "text": " \n\u00c8 noto soprattutto per le carte geografiche e gli almanacchi incisi. La sua opera pi\u00f9 nota \u00e8 il volume (bilingue, francese e tedesco) \"Description des principaux parcs et jardins de l'Europe : avec des remarques sur le jardinage et les plantations - Bildliche und beschreibende Darstellung der vorz\u00fcglichsten Natur und Kunstg\u00e4rten in Europa : mit Bemerkungen \u00fcber Gartenkunst und Anpflanzungen\".\nLa sorella Johanna aveva sposato l'editore, scrittore e traduttore Franz Anton Schr\u00e4mbl, e dopo la morte del cognato Schindelmeyer ne guid\u00f2 la stamperia, fino al 1825\n, quando la lasci\u00f2 al nipote Eduard Schr\u00e4mbl."}
{"id": "3345418", "revid": "1833487", "url": "https://it.wikipedia.org/wiki?curid=3345418", "title": "Enzano", "text": "Enzano \u00e8 una frazione di Sorbolo Mezzani, distante 4 km in direzione Nord da Sorbolo.\nGeografia fisica.\nLa frazione si articola in alcuni gruppi di abitazioni situati sulla strada provinciale 60 \u2013 Sorbolo-Coenzo e sulla strada che da questa conduce alla chiesa del paese. \u00c8 lambita a ovest dal torrente Enza, a nord il canale Fumolenta la separa da Coenzo.\nOrigini del nome.\nIl toponimo \"Enzano\" trae origine dal torrente \"Enza\" che scorre in prossimit\u00e0 del paese.\nStoria.\nViene menzionato per la prima volta col nome di \"Henciano\" in un diploma dell'898 in cui Ottone III conferma i diritti dell\u2019allora vescovo Sigifredo su alcuni territori del parmense. \u00c8 nuovamente citato in un documento del 1099 in cui la contessa Matilde di Canossa concede un beneficio al convento di Brescello.\nNel 1696 i conti Calvi furono investiti dai duchi Farnese del feudo di Coenzo e Enzano. I territorio del paese anticamente comprendeva anche alcuni territori sulla sponda destra dell'Enza oggi facenti parte del comune di Brescello in provincia di Reggio Emilia tra cui San Giorgio con cui era collegato da un ponte che attraversava il torrente.\nMonumenti e luoghi d'interesse.\nChiesa di Sant'Andrea.\nLa chiesa parrocchiale, al cui prevosto spetta il titolo di \"Rettore\", \u00e8 dedicata a Sant'Andrea martire.\nSi hanno notizie di una primitiva cappella risalente al 1230. Le forme attuali della chiesa risalgono alla prima met\u00e0 del 700, il campanile fu edificato nel 1901.\nGeografia antropica.\nSuddivisioni storiche.\nCorte Godi.\n\u00c8 un nucleo di abitazioni poste sulla strada provinciale Coenzo-Sorbolo nelle immediate vicinanze della corte Godi. "}
{"id": "3345421", "revid": "300067", "url": "https://it.wikipedia.org/wiki?curid=3345421", "title": "Ikenna Nwankwo", "text": ""}
{"id": "3345425", "revid": "1001457", "url": "https://it.wikipedia.org/wiki?curid=3345425", "title": "Daniel Molloy", "text": "Daniel Molloy \u00e8 un personaggio immaginario della saga delle \"Cronache dei vampiri\" di Anne Rice. Appare per la prima volta nel primo libro della saga, \"Intervista col vampiro\".\nVicende di Daniel.\nDaniel \u00e8 il giovane, anonimo giornalista che nel primo libro delle Cronache intervista il vampiro Louis de Pointe du Lac, il quale gli racconta tutta la sua storia, ma che alla fine non esaudisce il desiderio di Daniel di essere trasformato a sua volta in vampiro. Dopo questo episodio Daniel diventa ossessionato dall'idea di voler trovare Lestat de Lioncourt, il creatore di Louis, ma nella casa di Lestat a New Orleans trova invece un altro potentissimo vampiro: Armand.\nArmand resta molto affascinato da Daniel, non lo trasforma, ma gli fa assaggiare un poco del suo inebriante sangue vampiresco; poi gli dona una fiala del proprio sangue, affinch\u00e9 altri vampiri percependola, non lo molestino n\u00e9 tanto meno lo trasformino; quindi Armand insegue e tormenta il giovane uomo per tre anni, mentre Daniel compie vari viaggi in giro per il mondo. Alla fine Daniel ed Armand instaurano una vera e propria relazione che dura per una decina di anni.\nLa loro relazione \u00e8 piuttosto complicata, caratterizzata da un gioco di schiavo e padrone: Daniel si strugge dal desiderio di voler diventare un vampiro, ma Armand glielo nega sempre, pur continuando a fargli bere di tanto in tanto il proprio sangue, legandolo quindi sempre di pi\u00f9; ma non sempre \u00e8 Armand ad avere la posizione dominante, infatti il vampiro adora ed invidia la vitalit\u00e0 del giovane uomo; non vuole renderlo un vampiro perch\u00e9 ha bisogno di un Daniel vivo, infatti attraverso il suo giovane corpo mortale Armand pu\u00f2 gustare ancora delle sensazioni ormai perdute da secoli e perci\u00f2 Daniel \u00e8 come un insegnante e una guida per capire e assaporare il mondo moderno nella sua pienezza. Daniel, sempre pi\u00f9 frustrato dal suo desiderio inappagato, diventa per\u00f2 preda della propria autodistruzione e il vampiro deve continuamente intervenire per salvarlo.\nAll'et\u00e0 di 32 anni Daniel \u00e8 ormai preda della disperazione e l'alcol inizia a minare seriamente la sua salute, perci\u00f2 Armand, per salvarlo in qualche maniera, si decide infine a trasformarlo in vampiro, pur sapendo che questo segner\u00e0 la fine del loro rapporto. Subito dopo infatti Daniel lo abbandona, per iniziare la propria carriera vampiresca.\nSuccessivamente Daniel ricompare brevemente nel libro \"Il vampiro Marius\": Marius l'ha preso sotto la propria protezione perch\u00e9 Daniel sembra aver perso il proprio senno, ed \u00e8 diventato ossessionato dall'idea di costruire enormi plastici di citt\u00e0 giocattolo. Fortunatamente Marius afferma che lo stato attuale di Daniel \u00e8 solo temporaneo e le sue facolt\u00e0 mentali torneranno normali."}
{"id": "3345428", "revid": "599013", "url": "https://it.wikipedia.org/wiki?curid=3345428", "title": "Panagi\u014dt\u012bs Katsiaros", "text": "Carriera.\nHa giocato nella prima divisione greca."}
{"id": "3345430", "revid": "16758", "url": "https://it.wikipedia.org/wiki?curid=3345430", "title": "Karl Robert Schindelmeyer", "text": ""}
{"id": "3345445", "revid": "121848942", "url": "https://it.wikipedia.org/wiki?curid=3345445", "title": "Solikamsk", "text": "Solikamsk \u00e8 una citt\u00e0 della Russia europea nordorientale, appartenente al Territorio di Perm'; \u00e8 il capoluogo del \"rajon\" Solikamskij, pur essendone amministrativamente separata.\nSorge nella parte centro-settentrionale del kraj, sulla riva destra della Kama (su una sponda del bacino di Votkinsk), 368 chilometri a nord del capoluogo regionale Perm'.\nLa citt\u00e0 venne fondata nel 1430 come centro per lo sfruttamento di importanti miniere di sale; questa origine spiega il nome della citt\u00e0, che deriva infatti dalla parola russa \u0441\u043e\u043b\u044c (sol'), che significa \"sale\". La citt\u00e0 si svilupp\u00f2 a partire dal XVII secolo come centro commerciale sulla via che conduceva in Siberia, e dalla met\u00e0 dello stesso secolo come centro industriale per l'estrazione e la lavorazione del rame, estratto in alcune miniere non lontane. Vi nacque F\u00ebdor Evtichievi\u010d Zubov. \nDa qui partiva la strada carovaniera conosciuta come via di Babinov, che attraversava gli Urali e terminava nel villaggio di Verchotur'e."}
{"id": "3345450", "revid": "767487", "url": "https://it.wikipedia.org/wiki?curid=3345450", "title": "D\u012bm\u012btrios Kolovetsios", "text": ""}
{"id": "3345469", "revid": "300067", "url": "https://it.wikipedia.org/wiki?curid=3345469", "title": "Josh Akognon", "text": "Carriera.\nHa giocato nella NBA con i Dallas Mavericks e nella NBDL con i Canton Charge."}
{"id": "3345473", "revid": "767487", "url": "https://it.wikipedia.org/wiki?curid=3345473", "title": "Ken Kotyk", "text": "Biografia.\nViene ricordato come vincitore di una medaglia di bronzo nella sua disciplina, vittoria avvenuta ai campionati mondiali del 2005 (edizione tenutasi a Calgary, Canada) insieme ai suoi connazionali Pierre Lueders, Morgan Alexander e Lascelles Brown\nNell'edizione l'oro and\u00f2 alla nazionale tedesca. Ai mondiali del 2007 vinse una medaglia d'argento sempre nel bob a quattro."}
{"id": "3345474", "revid": "122266880", "url": "https://it.wikipedia.org/wiki?curid=3345474", "title": "Chamberlain Oguchi", "text": ""}
{"id": "3345476", "revid": "2175369", "url": "https://it.wikipedia.org/wiki?curid=3345476", "title": "Abarth Punto Evo", "text": "La Abarth Punto Evo \u00e8 un'autovettura allestita dalla Abarth e realizzata sulla base della Fiat Punto Evo a sua volta su stessa carrozzeria e pianale della Fiat Grande Punto; prodotta dal 2010 al 2012 e come Abarth Punto allestita sulla base Fiat Punto dal 2012 al 2014.\nProfilo e storia.\nL\"'Abarth Punto Evo\" \u00e8 prodotta sulla stessa linea di Melfi, dove fino ad aprile 2010 veniva assemblata la Abarth Grande Punto. La nuova nata Abarth ha linee molto differenti dalla precedente Punto, maggiore potenza ed estetica pi\u00f9 evoluta. Anche per essa \u00e8 stato presentato il kit di elaborazione \"esseesse\". La Abarth Punto Evo da giugno 2010 ha preso il posto della Abarth Grande Punto e ad aprile 2012 \u00e8 stata aggiornata e denominata \"Abarth Punto\". Nel 2014 l'autovettura \u00e8 uscita di produzione e non \u00e8 pi\u00f9 disponibile sul sito ufficiale Abarth. La Abarth Punto ritorna per il mercato indiano l'anno dopo, questa volta per\u00f2 non \u00e8 basata sulla versione a tre porte, ma sulla Fiat Punto Evo indiana (derivante dalla Grande Punto), la quale \u00e8 invece disponibile solo con carrozzeria a cinque porte.\nContesto ed estetica.\nLa Abarth Punto Evo nasce da una rielaborazione tecnica ed estetica della base Fiat Punto Evo. Lo stesso intervento era stato fatto per il modello precedente, la Grande Punto Abarth, ma in questa nuova interpretazione l'estetica \u00e8 stata molto pi\u00f9 modificata e a livello motoristico i cavalli sono aumentati.\nIl posteriore della vettura mantiene s\u00ec i fanali standard FIAT, ma il paraurti \u00e8 particolarmente sagomato e arricchito da un estrattore aria simile a quello delle vetture F1. Le luci retronebbia e retromarcia vengono accoppiati in centro, e sui lati al loro posto nascono due prese d'aria. Stessa cosa per il paraurti anteriore, molto pi\u00f9 sportivo e allargato, con altre due prese d'aria sui lati. Minigonne e passaruota su questa nuova versione sono in tinta carrozzeria, come lo spoiler posteriore e quindi non pi\u00f9 di color nero. Nuovi anche i cerchi sempre da 17\u201d, ma con trama a \"chela di Scorpione\". Gli pneumatici sono sempre dei Pirelli PZero 215/45.\nNella versione esseesse la vettura \u00e8 equipaggiata con cerchi da 18 e gomme 215/40.\nMotore.\nIl nuovo motore 1.4 (cilindrata 1368 cm\u00b3: corsa 84\u00a0mm x alesaggio 72\u00a0mm) Turbo Multiair da 165 CV raggiunti a 5.500 giri/minuto subentra al vecchio benzina 1.4 Turbo T-JET da 155 CV. La coppia max disponibile in modalit\u00e0 Sport \u00e8 250 Nm a 2500 giri/minuto e di 230 Nm a 2250 giri/minuto in modalit\u00e0 Normal. La Abarth Punto Evo arriva cos\u00ec a dichiarare uno 0 a 100\u00a0km/h in 7,6 secondi (contro gli 8,2 della Grande Punto Abarth) e una velocit\u00e0 massima di 215\u00a0km/h (contro i 208\u00a0km/h della Grande Punto Abarth). Diversi test, per\u00f2 rilevarono un 7,8 nello 0-100 per la Grande Punto, la stessa cosa vale oggi per la Abarth Punto Evo dove test di note riviste automobilistiche, hanno riscontrato uno 0-100 in 7,3 secondi.\nAnche il cambio \u00e8 diverso, ora si tratta di un cambio meccanico C635 Gearbox 6 marce, con innesti pi\u00f9 corti.\nIl Pulsante Boost viene sostituito da un manettino, situato di fronte alla leva del cambio. Azionando la modalit\u00e0 Sport aumenta la pressione del Turbo che varia la coppia massima, indurisce lo sterzo e sensibilizza maggiormente l'acceleratore \"drive by wire\" elettronico (senza collegamento meccanico) e freni.\nRimane ancora in disponibilit\u00e0 il kit \"esseesse\" che porta la potenza a 180 CV.\nAbarth Punto.\nLa Abarth Punto \u00e8 stata presentata a Francoforte nel 2011. Da aprile 2012 ha sostituito la Abarth Punto Evo.\nSe esteticamente la Abarth Punto \u00e8 definibile come una Abarth Punto Evo senza prefisso \"EVO\", in realt\u00e0 non \u00e8 cos\u00ec, perch\u00e9 la Abarth Punto si presenta con una gamma diversa.\nAl debutto, le versioni erano 3: Abarth Punto, la versione base, con motore da 165 CV, Abarth Punto Scorpione, serie limitata a 199 esemplari, con motore da 180 CV e la \"Abarth Punto Supersport\" sempre con motore da 180 CV. Nel 2013 esce di produzione la Abarth Punto con il motore da 165 CV, ossia la versione base.\nAbarth Punto Scorpione.\nLa \"Abarth Punto Scorpione\" \u00e8 una serie limitata costruita su base Supersport. Si presenta con un solo colore Nero Scorpione, una grafica speciale per tetto e cofano nero opaco. I freni anteriori sono a disco, flottanti, forati ed autoventilati, con pinze freni gialle maggiorate a quattro pistoncini, freni a disco posteriori forati, pastiglie freni ad alte prestazioni, ammortizzatori Koni con valvola FSD, molle specifiche ribassate e tubazione di scarico maggiorata. Internamente ci sono sedili \"Abarth Corsa by Sabelt\" in tessuto nero, con cuciture rosse e gialle, pedaliera inox con loghi Abarth, volante in pelle con cuciture rosse e gialle e strumentazione sportiva Jaeger.\nAbarth Punto Supersport.\nLa \"Abarth Punto Supersport\" si presenta con un'inedita verniciatura in Grigio Campovolo, Bianco, Nero Scorpione o Rosso Velocit\u00e0 con dettagli in nero opaco per tetto e cofano, impreziosita da una barra centrale grigia, gusci degli specchietti e i cerchi in lega di 17 pollici anch'essi in nero opaco e con la scritta \"Supersport\" sul cofano del bagagliaio e sulle minigonne. Si tratta di una derivazione di serie della Abarth Speciality Punto Scorpione e differisce per alcune personalizzazioni tecniche ed estetiche.\nI dischi anteriori sono autoventilati, quelli posteriori pieni. Il motore 1.4 turbo a benzina eroga 180 CV.\nLa Abarth Punto \"indiana\" e \"brasiliana\".\nNel 2015 viene lanciata in India una nuova versione della Abarth Punto, realizzata per\u00f2 per il solo mercato locale con restyling completo dell'anteriore e parti del posteriore, in Brasile invece su pianale Punto 188, con carrozzeria Grande Punto, con allestimento completo della Punto evo Abarth Italiana, si distingue da accessori interni inediti come bracciolo posteriore, pulsantiera per il tetto apribile differente, luci interne bianche, cappelliera differente, frecce laterali abolite,tappo serbatoio pi\u00f9 moderno stile Lancia Delta, check lancette all'avvio, e motori 1.8 benzina in Italia inesistente "}
{"id": "3345478", "revid": "486946", "url": "https://it.wikipedia.org/wiki?curid=3345478", "title": "Moira (mitologia)", "text": ""}
{"id": "3345479", "revid": "1543377", "url": "https://it.wikipedia.org/wiki?curid=3345479", "title": "Costante di Champernowne", "text": "In matematica, la costante di Champernowne (o costante di Mahler) C10 \u00e8 una costante reale trascendente, la cui espansione decimale possiede delle importanti propriet\u00e0. Prende il nome dal matematico David Gawen Champernowne, che nel 1933 pubblic\u00f2 un articolo su di essa.\nIn base 10, il numero \u00e8 definito concatenando i numeri naturali nel modo seguente:\no, equivalentemente,\nAnche per ogni altra base si pu\u00f2 costruire una costante in modo analogo, andando cos\u00ec a determinare altre costanti di Champernowne; ad esempio:\nPer una generica base \"b\" la costante si pu\u00f2 esprimere come sommatoria nel modo seguente\nNormalit\u00e0 e trascendenza.\nNel suo articolo sulla costante, Champernowne ha dimostrato che \"C\"10 \u00e8 un numero normale in base 10. In altre parole, le sue cifre in tale base seguono una distribuzione uniforme: tutte le cifre compaiono con frequenza asintotica 1/10, tutte le coppie di cifre compaiono con frequenza asintotica 1/102, tutte le terzine di cifre compaiono con frequenza asintotica 1/10\u00b3 e cos\u00ec via.\nIn un articolo del 1937 Kurt Mahler ha dimostrato che la costante \u00e8 trascendente e dunque, in particolare, irrazionale.\nEspansione della frazione continua.\nLa rappresentazione come frazione continua della costante di Champernowne \u00e8 stata studiata a fondo. Essendo la costante irrazionale, ne consegue che la sua frazione continua non finisce. Inoltre, dato che la costante \u00e8 trascendente ed in particolare non \u00e8 un numero quadratico irriducibile, la sua frazione continua \u00e8 aperiodica.\nI termini nell'espansione della frazione continua mostrano un comportamento bizzarro, in cui i termini grandi compaiono tra termini molto piccoli. Per esempio, in base 10,\nIl grande numero alla posizione 19 (il 18\u00ba quoziente parziale) \u00e8 composto da 166 cifre ed anche il termine della frazione continua che segue quelli elencati \u00e8 estremamente grande, avendo 2504 cifre. Se continuassimo, otterremmo numerosi altri numeri molto grandi. La presenza di questi numeri inusualmente grandi rende difficoltoso il calcolo dei termini della frazione continua, ma ha come conseguenza che la costante di Champernowne pu\u00f2 essere \"ben approssimata\" con numeri razionali, utilizzando la frazione continua troncata appena prima uno di questi termini molto grandi. Ad esempio, troncando appena prima del 4\u00ba quoziente parziale, otteniamo la frazione parziale 10/81, che approssima la costante di Champernowne con un errore di circa 1\u00d710\u22129, mentre troncando appena prima del 18\u00ba quoziente parziale, otteniamo la frazione parziale\nche approssima la costante di Champernowne con un errore di circa 9\u00d710\u2212190."}
{"id": "3345482", "revid": "1573940", "url": "https://it.wikipedia.org/wiki?curid=3345482", "title": "Palazzo Vitrioli", "text": "Palazzo Vitrioli \u00e8 un importante edificio storico di Reggio Calabria, posto al centro della citt\u00e0, appartenuto ad una delle pi\u00f9 nobili e colte famiglie reggine. La costruzione occupa l'isolato delimitato dal Corso Giuseppe Garibaldi e le vie Diego Vitrioli, Fratelli Plutino e Capobianco. \nStoria dell'edificio.\nSituato sul Corso Garibaldi di fronte Piazza Camagna, il palazzo si inserisce nel circuito della ricostruzione della citt\u00e0 post terremoto 1908. Il primo progetto risalente al 1915, si basava sulla proposizione di apparati decorativi \"liberty\". Ma gi\u00e0 l'anno successivo l'edificio presentava motivi tradizionali appartenenti alla tradizione neoclassica. Il Palazzo nasce come residenza privata per la famiglia Vitrioli, il cui esponente pi\u00f9 illustre, Diego, viene ricordato come primo alfabetizzatore della Calabria. Presumibilmente negli anni '50, il Palazzo cambia la propria destinazione d'uso: il piano nobile viene adibito ad albergo, mentre il piano inferiore viene destinato ad esercizi commerciali di vario genere, subendo cos\u00ec sostanziali modifiche nell'assetto distributivo. Nell'aprile 2008, l'edificio viene destinato in parte ad abitazione privata ed in parte alla sede di \"Banca Generali\". \nLa famiglia Vitrioli.\nLa famiglia Vitrioli \u00e8 sicuramente tra le famiglie reggine la pi\u00f9 evocata, sia per il patrimonio letterario prodotto dal latinista Diego Vitrioli, cantore dello \u201cXiphias\u201d, poemetto di grande fama e sia per il patrimonio di opere pittoriche realizzate da Annunziato e Tommaso Vitrioli. Tra i componenti di questa famiglia ritroviamo musicisti, pittori, poeti, letterati e avvocati di indiscusso valore, nonch\u00e9 professionisti di alto merito.\nNel 2007 gli eredi della storica famiglia Vitrioli hanno ceduto al Comune di Reggio Calabria il patrimonio librario appartenuto al celebre Umanista Diego Vitrioli, la Pinacoteca di propriet\u00e0 di famiglia composta da circa 130 quadri, svariati mobili ed oggetti di importanza storica ed economica rilevati dallo studio personale del latinista, amico di Giovanni Pascoli. Nel dettaglio l'imponente patrimonio culturale ed artistico donato, far\u00e0 parte integrante del nascituro museo civico di Reggio Calabria, che sar\u00e0 ospitato presso l'ex monastero della Visitazione, in fase di completamento."}
{"id": "3345483", "revid": "287204", "url": "https://it.wikipedia.org/wiki?curid=3345483", "title": "Morgan Alexander", "text": "Biografia.\nViene ricordato come vincitore di una medaglia di bronzo nella sua disciplina, vittoria avvenuta ai campionati mondiali del 2005 (edizione tenutasi a Calgary, Canada) insieme ai suoi connazionali Pierre Lueders, Ken Kotyk e Lascelles Brown. Nell'edizione l'oro and\u00f2 alla nazionale tedesca.\nFa parte dello staff tecnico della nazionale canadese."}
{"id": "3345484", "revid": "62221", "url": "https://it.wikipedia.org/wiki?curid=3345484", "title": "Amalopteryx", "text": ""}
{"id": "3345485", "revid": "1573940", "url": "https://it.wikipedia.org/wiki?curid=3345485", "title": "Amalopteryx maritima", "text": "Amalopteryx maritima \u00e8 un insetto della famiglia degli Ephydridae (Diptera: Schizophora), unica specie del genere Amalopteryx . \nPresente in alcune isole degli arcipelaghi subantartici, questa specie \u00e8 storicamente nota come uno dei rari esempi di meiotterismo nell'ambito dell'ordine dei Ditteri. L'interesse riscosso presso i naturalisti risiede nella frequenza, in queste isole, del meiotterismo come adattamento evolutivo. La specie \u00e8 spesso citata in letteratura insieme ad un altro dittero, \"Calycopteryx mosleyi\" (Diptera: Micropezidae), attero.\nDescrizione.\nGli adulti hanno corpo con livrea scura, lungo pochi millimetri, al massimo 5\u00a0mm. A differenza di \"Calycopteryx mosleyi\", completamente attero, lo sviluppo delle tre regioni morfologiche (capo, torace e addome) \u00e8 proporzionato e le ali sono presenti. Queste hanno lunghezza quasi normale, ma sono molto strette, carattere che in ogni modo rende questi insetti inabili al volo.\nLa chetotassi rientra nella norma. Fra gli elementi pi\u00f9 evidenti risaltano due paia di setole fronto-orbitali lateroclinate.\nDistribuzione, habitat e biologia.\nL'habitat di questa specie \u00e8 rappresentato dalle coste rocciose di alcune isole subantartiche dell'Oceano Indiano. L'areale \u00e8 circoscritto ad una fascia della regione australasiana, compresa fra 45\u00b0 e 54\u00b0 di latitudine sud:\nGli adulti si rinvengono sulle rocce e, completamente inabili al volo, si muoverebbero spiccando salti quando sono disturbati. Presumibilmente le ali sono funzionali in questo tipo di locomozione in quanto usate come bilancieri.\nApparentemente gli adulti di \"A. maritima\" sarebbero associati ad una crucifera endemica di queste regioni, \"Pringlea antiscorbutica\", nota come \"cavolo delle Kerguelen\", tuttavia non si hanno sufficienti informazioni sull'effettiva relazione che intercorre fra questa specie botanica e l'entomofauna associata.\nTassonomia.\nHennig (1973) include il genere \"Amalopteryx\" nella sottofamiglia Ephydrinae. Mathis (1980) inserisce \"Amalopteryx\" nelle chiavi di determinazione della trib\u00f9 degli Scatellini, sottofamiglia Ephydrinae. La stessa collocazione tassonomica \u00e8 supportata anche dal Catalog of the Diptera of the Australasian and Oceanian Regions."}
{"id": "3345492", "revid": "1516566", "url": "https://it.wikipedia.org/wiki?curid=3345492", "title": "LEGO Ninjago", "text": "LEGO Ninjago \u00e8 una linea di giocattoli LEGO iniziata nel 2011. Diversamente da alcune serie LEGO precedenti, essa presenta elementi pi\u00f9 fedeli al Giappone feudale.\nSerie animata.\nLa serie ha avuto inizio il 14 gennaio 2011, con una canzone a tema, cantata dal gruppo musicale \"The Fold\" e chiamata \"The Weekend Whip\", usata anche come sigla. Il finale della serie doveva essere trasmesso il 21 novembre 2012 ma Cartoon Network, in seguito al grande successo ottenuto, ha annunciato che la serie sarebbe continuata nei primi mesi del 2014.\nUn intero album musicale dedicato a Ninjago \u00e8 stato pubblicato nel marzo 2013 con video, musica e contenuti originali stampabili.\nFilm.\nDan Hageman e Kevin Hageman, gi\u00e0 autori della serie televisiva e del film \"The LEGO Movie\", hanno annunciato la trasposizione cinematografica della serie, alla cui produzione parteciperanno anche Roy Lee, Phil Lord e Chris Miller.\nL'uscita del film \u00e8 avvenuta nel settembre del 2017.\nVideogiochi.\nIl \"mondo di Ninjago\" \u00e8 stato incluso anche nel gioco di ruolo \"LEGO Universe\"."}
{"id": "3345493", "revid": "767487", "url": "https://it.wikipedia.org/wiki?curid=3345493", "title": "Dylaniato", "text": "Dylaniato \u00e8 un album di Tito Schipa Jr. del 1987 (uscito in LP nel 1988 e un'ulteriore ristampa su CD in papersleeve nel 1997 a cura della M.P. Records, codice MPRCD005) contenente 8 brani di Bob Dylan da lui tradotti ed interpretati.\nAlcuni anni dopo Francesco De Gregori effettuer\u00e0 un'operazione simile con \"De Gregori canta Bob Dylan - Amore e furto\", pubblicato nel 2015."}
{"id": "3345495", "revid": "663330", "url": "https://it.wikipedia.org/wiki?curid=3345495", "title": "Minka Kelly", "text": "Biografia.\nNata a Los Angeles, figlia dell'ex chitarrista degli Aerosmith Rick Dufay e della ballerina Maureen Kelly, ex soubrette di Las Vegas, suo nonno era l'attore Richard Ney. Ha origini irlandesi e francesi. Cresciuta dalla madre dopo la separazione dei genitori, con cui ha vissuto in diverse comunit\u00e0 prima di stabilirsi ad Albuquerque, nel Nuovo Messico, dove ha frequentato le scuole medie. Sua madre mor\u00ec nel 2008 per un cancro al colon.\nA diciannove anni, dopo il diploma presso la Valley High School di Albuquerque, la Kelly torna a Los Angeles dove trova lavoro come infermiera. Durante un periodo di prova presso un'agenzia di moda, la Kelly conosce una ex Playmate di Playboy, intenzionata a farle da manager. La donna lavorava come telefonista presso lo studio di un chirurgo, per questo pot\u00e9 ottenere gratuitamente delle protesi mammarie per la sua assistita. Ma poco prima dell'intervento Minka si tir\u00f2 indietro, preferendo non alterare il suo aspetto fisico. In seguito continua gli studi infermieristici, frequenta la scuola per un anno e diventa assistente di un chirurgo, mantenendo per\u00f2 le sue aspirazioni attoriali.\nInizia la sua carriera d'attrice nel 2004 ottenendo piccole parti in serie televisive come \"Drake &amp; Josh\", \"American Dreams\" e \"Le cose che amo di te\". Nel 2006 ottiene la parte di Lyla Garrity nella serie televisiva \"Friday Night Lights\", ruolo che interpreta fino al 2009 e che le fa guadagnare popolarit\u00e0. Nel 2007 ottiene una piccola parte nel film di Peter Berg \"The Kingdom\", mentre nel 2009 recita in \"(500) giorni insieme\".\nNel 2010 viene nominata dalla rivista \"Esquire\" \"Sexiest Woman Alive\".\nDopo aver partecipato ad alcuni episodi delle serie TV \"Parenthood\", nel ruolo ricorrente di Gaby, ottiene la parte da protagonista, al fianco di Leighton Meester, del thriller \"The Roommate - Il terrore ti dorme accanto\". Nel 2011 recita nella commedia \"Mia moglie per finta\", con Jennifer Aniston e Adam Sandler.\nNel 2011, assieme a Rachael Taylor e Annie Ilonzeh, \u00e8 protagonista di un reboot modernizzato della celebre serie televisiva degli anni ottanta \"Charlie's Angels\". La serie per\u00f2 non riscontra il successo sperato e viene cancellata dalla ABC dopo pochi episodi trasmessi.\nNel 2012, \u00e8 protagonista del videoclip del gruppo musicale Maroon 5, \"One More Night\".\nDoppiatrici italiane.\nNelle versioni in italiano delle opere in cui ha recitato, Minka Kelly \u00e8 stata doppiata da:"}
{"id": "3345496", "revid": "119572216", "url": "https://it.wikipedia.org/wiki?curid=3345496", "title": "Luigi Lenzi", "text": "Caratteristiche tecniche.\nGiocava come terzino.\nCarriera.\nDopo una presenza in Serie B con la maglia della Palermo-Juventina nel 1942-1943, esord\u00ec in Serie A con il il 21 ottobre 1945 proprio contro il Palermo. Ha disputato 34 partite in tre stagioni di Serie A disputate con i pugliesi, segnandovi 2 reti."}
{"id": "3345497", "revid": "1573940", "url": "https://it.wikipedia.org/wiki?curid=3345497", "title": "Poecilorchestes", "text": "Poecilorchestes \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 endemica della Nuova Guinea.\nTassonomia.\nA dicembre 2010, si compone di una specie:"}
{"id": "3345503", "revid": "1543377", "url": "https://it.wikipedia.org/wiki?curid=3345503", "title": "Hockey su ghiaccio ai VII Giochi asiatici invernali", "text": "I tornei di hockey su ghiaccio dei VII Giochi asiatici invernali si sono giocati ad Astana (torneo maschile) e ad Almaty (torneo femminile) in Kazakistan, dal 28 gennaio al 6 febbraio 2011. Le partite sono iniziate due giorni prima della cerimonia di apertura del 30 gennaio.\nPer la prima volta il torneo maschile \u00e8 stato diviso in due divisioni, per evitare incontri troppo squilibrati."}
{"id": "3345505", "revid": "1941276", "url": "https://it.wikipedia.org/wiki?curid=3345505", "title": "Susan Powell", "text": "Biografia.\nLaureatasi presso l'universit\u00e0 dell'Oklahoma, ha studiato canto con Florence Birdwell e si \u00e8 esibita presso il Lyric Theatre of Oklahoma. Dopo essere stata incoronata Miss Oklahoma, la Powell ha vinto il concorso Miss America nel settembre 1980.\nDopo l'anno di regno, la Powell ha intrapreso la carriera di cantante che l'ha portata ad esibirsi presso la Seattle Opera, la New York City Opera e la New Japan Philharmonic. Ha inoltre cantato come solista per John Williams presso la Boston Pops.\nDal 1993, Susan Powell ha condotto per nove stagioni la serie \"Home Matters\" in onda su Discovery Channel. Negli anni successivi Susan Powell ha continuato ad esibirsi come cantante e a partecipare come giudice in vari concorsi di bellezza regionale legati a Miss America, e per Miss America nel 2007."}
{"id": "3345506", "revid": "729019", "url": "https://it.wikipedia.org/wiki?curid=3345506", "title": "Studio Kajino", "text": "Lo \u00e8 una succursale dello studio d'animazione giapponese Studio Ghibli di Hayao Miyazaki e Isao Takahata.\n\u00c8 stato fondato nel 2000, grazie al produttore e presidente dello Studio Ghibli Toshio Suzuki, con lo scopo di focalizzare gli studi e le sperimentazioni su un determinato cinematografico: il live action. Il primo film realizzato ed ufficialmente distribuito nei cinema dello studio \u00e8 \"Shiki-Jitsu\", nel 2000, diretto dal talentuoso regista Hideaki Anno. La seconda collaborazione, non accreditata per\u00f2, \u00e8 per il film \"Satorare\" di Katsuyuki Motohiro.\nIl nome dello studio, sembra derivare da una parte dell'indirizzo postale dello Studio Ghibli che \u00e8 Takeda Mikiko 1-4-25 Kajino-cho, Koganei-shi, Tokyo 184-0002, Japan."}
{"id": "3345507", "revid": "355431", "url": "https://it.wikipedia.org/wiki?curid=3345507", "title": "Suini (trib\u00f9)", "text": ""}
{"id": "3345509", "revid": "1310927", "url": "https://it.wikipedia.org/wiki?curid=3345509", "title": "Innocent Emeghara", "text": "In patria \u00e8 soprannominato \"La mosca atomica\", mentre, ai tempi della sua militanza al Siena, \u00e8 stato subito ribattezzato dai tifosi \"Lo svizzero d'ebano\".\nCarriera.\nClub.\nGiovanili e Winterthur.\nCresciuto nel Winterthur prima e nello Zurigo dopo, nell'estate 2009 viene ceduto al Winterthur in Challenge League. Con i \"L\u00f6wen\" esordisce il 27 luglio 2009 nella partita Schaffhausen-Winterthur 0-0. Il 10 agosto seguente realizza la sua prima rete da professionista, siglando il gol vittoria nella partita Winterthur-Kriens 1-0. Conclude la sua prima stagione da professionista collezionando 28 presenze con 16 gol in Campionato e 3 partite e 5 gol nella Coppa Svizzera.\nGrasshopper e Lorient.\nNell'estate seguente viene acquistato dal Grasshoppers in Super League; con la maglia bianco-blu esordisce il 17 luglio 2010, subentrando al 90\u00ba minuto della partita Grasshopper-Neuch\u00e2tel Xamax 1-1. Il 19 agosto esordisce in Europa League durante la partita Steaua Bucarest-Grasshopper 1-0; dieci giorni dopo invece gioca la sua prima partita da titolare in Super League, mentre il 22 settembre seguente realizza la sua prima rete con gli \"Hoppers\" in -Grasshopper 2-2. Conclude la sua prima stagione in Super League con 33 presenze e 9 gol in campionato, 4 partite e 1 gol in Coppa Svizzera e 2 partite di Europa League.\nIl 31 agosto 2011, dopo che Innocent nelle prime sette partite di Super League 2011-2012 realizza ben 5 gol, viene acquistato dalla societ\u00e0 francese del Lorient. Fa il suo esordio con la squadra bretone il 10 settembre 2011 contro il Sochaux, entrando in campo durante la ripresa e siglando all'88' il gol del pareggio. La sua prima stagione con i \"Merlu\" lo vede schierato in campo in 27 occasioni in Ligue 1 (nelle quali mette a segno 5 gol), in 3 partite di Coupe de la Ligue (dove segna 2 gol) ed in una gara di Coupe de France.\nLa stagione seguente milita sempre nella formazione arancione-nera, ma fino al mercato di gennaio 2013 gioca solamente una partita: Valenciennes-Lorient 6-1, nella quale subentra al 72', facendosi espellere in meno di 4 minuti.\nSiena e Livorno.\nIl 22 gennaio 2013 si trasferisce alla societ\u00e0 italiana del in prestito con diritto di riscatto. Il 27 gennaio esordisce in Serie A nella gara contro l'Udinese, entrando nella ripresa al 58'. Una settimana dopo, schierato titolare nella partita contro l', segna il gol del momentaneo 1-0, il primo in Serie A. Il 18 febbraio 2013 realizza la sua prima doppietta in Serie A, nella gara casalinga contro la Lazio, terminata 3-0 per la \"Robur\". Conclude la sua mezza stagione in Italia e con il Siena totalizzando 17 presenze in campionato condite da 7 gol. A fine stagione viene riscattato dalla societ\u00e0 toscana.\nIl 27 agosto 2013 viene acquistato dal Livorno in prestito oneroso. All'esordio con la maglia amaranto, nella vittoria esterna per 4-1 contro il Sassuolo, va subito in rete, mettendo a segno un gol su calcio di rigore e propiziando l'autogol di Antonio Rosati. Il 31 marzo 2014 realizza il suo 4\u00ba goal con la maglia amaranto nella gara interna contro l'Inter che vale il 2-2. Nonostante il grande contributo che Emeghara d\u00e0 alla squadra con 4 gol, 7 assist e ottime prestazioni il Livorno non riesce a salvarsi.\nDopo la fine del prestito torna al Siena, e rimane svincolato a causa del fallimento del club.\nQarabag.\nIl 6 ottobre 2014 passa alla squadra azera del Qarabag, firmando un contratto fino alla successiva sessione di mercato. Mette a segno i suoi primi due gol nella vittoria per 3-2 contro lo Xazar-Lankaran, andando nuovamente a segno due settimane pi\u00f9 tardi in coppa nella vittoria per 4-2 contro il MOIK Baku.\nNel gennaio 2015 rescinde il contratto che lo legava al club azero totalizzando tra campionato e coppa nove presenze e 6 gol, per accasarsi con l'Amburgo nel ritiro invernale a Dubai, ma dopo un periodo di due settimane non supera il provino, rimanendo cos\u00ec nuovamente senza squadra.\nSan Jose Earthquakes.\nIl primo febbraio 2015 firma un contratto con la squadra americana San Jose Earthquakes, militante nella MLS. Il giocatore elvetico esordisce l'8 marzo nella sconfitta esterna contro il Dallas, mentre una settimana dopo - alla seconda giornata di campionato - segna il suo primo gol \"americano\", realizzando il 3-2 finale nella vittoria interna contro il Seattle Sounders. A causa di un infortunio al menisco \u00e8 costretto a saltare gran parte della stagione. Conclude la sua prima esperienza oltre oceano con 7 presenze e un gol.\nNazionale.\nHa esordito con la maglia della nazionale Under-21 rossocrociata il 9 febbraio 2011 in un'amichevole contro i pari et\u00e0 dell'Ucraina, segnando anche un gol. \u00c8 vicecampione europeo di categoria nello stesso anno.\nEsordisce in nazionale maggiore il 4 giugno 2011 contro l'Inghilterra per le gare valevoli per le qualificazione a Euro 2012, entrando al 90' in sostituzione di Tranquillo Barnetta. Non \u00e8 stato convocato n\u00e9 ai Mondiali 2014 n\u00e9 agli Europei 2016.\nStatistiche.\nPresenze e reti nei club.\n\"Statistiche aggiornate al 8 ottobre 2020.\""}
{"id": "3345511", "revid": "481666", "url": "https://it.wikipedia.org/wiki?curid=3345511", "title": "T.W. Robertson", "text": ""}
{"id": "3345515", "revid": "767487", "url": "https://it.wikipedia.org/wiki?curid=3345515", "title": "Cristal Monta\u00f1ez", "text": " Ha inoltre rappresentato il Venezuela a Miss Universo 1977 il 16 luglio 1977 a Santo Domingo, nella Repubblica Dominicana."}
{"id": "3345521", "revid": "1305772", "url": "https://it.wikipedia.org/wiki?curid=3345521", "title": "Hofmeister", "text": ""}
{"id": "3345524", "revid": "767487", "url": "https://it.wikipedia.org/wiki?curid=3345524", "title": "Renato De Riva", "text": "Renato ha partecipato:"}
{"id": "3345525", "revid": "767487", "url": "https://it.wikipedia.org/wiki?curid=3345525", "title": "Eduard Kaltenberger", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1958 (edizione tenutasi a Garmisch-Partenkirchen, Germania) insieme ai suoi connazionali Franz Schelle, Josef Sterff e Otto G\u00f6bl\nNell'edizione l'oro and\u00f2 all'altra nazionale tedesca. L'anno successivo sempre nel bob a quattro vinse una medaglia di bronzo."}
{"id": "3345526", "revid": "110157", "url": "https://it.wikipedia.org/wiki?curid=3345526", "title": "The Songstress", "text": "The Songstress \u00e8 l'album con cui ha debuttato la cantante statunitense soul e R&amp;B Anita Baker. Di limitato successo commerciale, \u00e8 stato realizzato dalla Beverly Glen, unico album che ha inciso con questa casa discografica, prima di firmare un contratto con la Elektra Records, con la quale produsse una serie di album."}
{"id": "3345528", "revid": "121411670", "url": "https://it.wikipedia.org/wiki?curid=3345528", "title": "Amaenaideyo!!", "text": " conosciuto internazionalmente anche con il titolo Ah My Buddha, \u00e8 in origine una serie manga di Toshinori Sogabe e serializzato nella rivista specializzata \"Comic Gum\". Un adattamento anime \u00e8 stato prodotto nel 2005 dallo Studio Deen in 12 episodi (pi\u00f9 uno speciale presente solamente nell'edizione DVD) e trasmesso dal network satellitare AT-X nell'estate dello stesso anno. \nNel 2006 ha fatto seguito una seconda serie dal titolo sempre in 13 episodi, trasmessa a partire dal 4 gennaio 2006. Questa seconda stagione introduce un nuovo personaggio antagonista, la quindicenne Kazuki, ed \u00e8 pi\u00f9 drammatica, concentrandosi sui poteri instabili di Hinata, sugli anni d'infanzia di Haruka.\nTrama.\nI genitori di Ikko Satonaka hanno mandato il ragazzo, che ormai ha 16 anni, al tempio buddista Saienji, perch\u00e9 fosse istruito dalla nonna, la sacerdotessa del tempio. Assieme ad Ikko al tempio ci sono tante ragazze che seguono il suo stesso percorso di formazione, ed \u00e8 proprio quando il ragazzo vede una di loro completamente nuda, che scopre di avere il superpotere di effettuare esorcismi di massa.\nLe sei ragazze che vivono insieme a lui nel tempio sono Haruka, Sumi, Hinata, Sakura, Chitose e Yuuko, ciascuna delle quali rappresenta uno dei Boshisattva dei sei dominii del mondo inferiore del desiderio della tradizionale cosmologia buddhista. Chitose \u00e8 il principale interesse amoroso di Ikko ed ha con lui un rapporto duplice d'amore-odio.\nCom'\u00e8 tipico di molti altri anime dello stesso genere, anche qui la storia si sviluppa tramite numerosi malintesi che coinvolgono via via i protagonisti e scontri fisici in cui il ragazzo risulta essere chiaramente in svantaggio rispetto alle femmine. Uno degli effetti collaterali del potere utilizzato da Ikko \u00e8 che, subito dopo, si trasforma in un maniaco pervertito ancora pi\u00f9 grande di quello che \u00e8 normalmente.\nI temi affrontati riguardano il potere autodistruttivo in possesso di Ikko e le capacit\u00e0 in formazione delle ragazze di controllare questi poteri, cos\u00ec come le loro relazioni personali reciproche."}
{"id": "3345529", "revid": "1543377", "url": "https://it.wikipedia.org/wiki?curid=3345529", "title": "Ky\u014dichi Sawada", "text": " \nDue di queste fotografie furono inoltre premiate con il World Press Photos of the Year nel 1965 e nel 1966. La fotografia premiata nel 1965 mostrava una donna vietnamita ed il figlio nell'atto di attraversare un fiume nel tentativo di fuggire ai bombardamenti statunitensi. La fotografia del 1966 invece mostrava i soldati delle truppe americane mentre trascinano dietro a un trasporto truppe M113 il corpo di un soldato del Fronte Nazionale per la Liberazione del Vietnam per portarlo a un luogo di sepoltura.\nKyoichi Sawada \u00e8 morto nel 1970 durante un incarico in Cambogia."}
{"id": "3345532", "revid": "647919", "url": "https://it.wikipedia.org/wiki?curid=3345532", "title": "La Piccola", "text": ""}
{"id": "3345533", "revid": "1573940", "url": "https://it.wikipedia.org/wiki?curid=3345533", "title": "Ascyltus", "text": "Ascyltus \u00e8 un genere di ragni appartenente alla famiglia Salticidae.\nDistribuzione.\nLe 9 specie oggi note di questo genere sono diffuse in Oceania, Indonesia e Australia: in particolare isole Figi, Tuvalu e isole Samoa; Nuova Guinea, Celebes e Queensland.\nTassonomia.\nA dicembre 2010, si compone di nove specie:"}
{"id": "3345535", "revid": "301422", "url": "https://it.wikipedia.org/wiki?curid=3345535", "title": "Ah My Buddha", "text": ""}
{"id": "3345536", "revid": "1442080", "url": "https://it.wikipedia.org/wiki?curid=3345536", "title": "Il fabbro armonioso", "text": "Il fabbro armonioso (nell'originale inglese: \"The Harmonious Blacksmith\") \u00e8 il nome con cui \u00e8 popolarmente conosciuto l'ultimo movimento, l'aria con variazioni, tratto dalla quinta suite per clavicembalo in mi maggiore HWV 430 di Georg Friedrich H\u00e4ndel.\nSi tratta di un'aria seguita da cinque variazioni doppie (secondo lo stile di divisione inglese): semicrome per la mano destra, semicrome per la mano sinistra, e poi biscrome per entrambe le mani.\nLe otto suite del 1720.\nH\u00e4ndel pubblic\u00f2 le sue prime otto suite nel 1720 con la seguente prefazione:\nIpotesi sul titolo.\nEsistono diverse ipotesi sul perch\u00e9 questo movimento sia intitolato \"Il fabbro armonioso\". Ci\u00f2 che \u00e8 certo, per\u00f2, \u00e8 che il nome non venne dato da H\u00e4ndel e che l'aria non venne conosciuta con quel titolo prima del XIX secolo.\nSecondo una tesi, mentre H\u00e4ndel stava lavorando per James Brydges, fra il 1717 e il 1718, riparatosi dalla pioggia in una fucina, il compositore avrebbe avuto l'ispirazione per la musica sentendo il rumore del martello e dell'incudine, da cui la regolare ripetizione della nota Si nella mano destra durante la prima variazione. Una diversa ipotesi spiega che il compositore avrebbe sentito un fabbro fischiettare un motivetto dal quale successivamente sarebbe nata l'aria. Tuttavia, nessuna delle due ipotesi \u00e8 fondata.\nLa leggenda nacque nel 1836 nel libro di Richard Clark \"Reminiscences of Handel\". Henry Wilde e Richard Clark trovarono una vecchia incudine a Whitchurch, nei sobborghi di Londra, e costruirono una storia secondo la quale un certo William Powell sarebbe stato il \"fabbro armonioso\" che avrebbe ispirato H\u00e4ndel. Tuttavia, Powell non lavor\u00f2 mai come fabbro. Dopo una sottoscrizione per un monumento in suo onore, la popolazione fece realizzare una lapide con la dedica: \u00abIn memoria di William Powell, il Fabbro Armonioso, sepolto qui il 27 febbraio 1780 all'et\u00e0 di 78 anni. Fu impiegato parrocchiale mentre H\u00e4ndel era organista della chiesa. Eretto mediante sottoscrizione nel maggio 1868\u00bb.\nH\u00e4ndel, per\u00f2, compose l'opera molto prima del suo arrivo in quella zona.\nWilliam Lintern fu un apprendista fabbro che si occup\u00f2 della musica che successivamente sarebbe stata intitolata \"Il fabbro armonioso\". La composizione potrebbe aver preso il nome da lui, in quanto Lintern la pubblic\u00f2 con le seguenti spiegazioni:\nOrigine della musica.\nPer quanto riguarda le origini della musica, una bourr\u00e9e composta da Richard Jones (1680-1740) \u00e8 quasi identica all'aria di H\u00e4ndel, anche se non sappiamo chi dei due la compose per primo.\nUn passaggio dell'opera di H\u00e4ndel \"Almira\", scritta nel 1704, \u00e8 molto simile alla melodia del fabbro armonioso, quindi \u00e8 probabile che l'idea originaria sia stata sua.\nEsistono inoltre diverse versioni alternative del brano, in sol maggiore anzich\u00e9 mi maggiore e intitolate semplicemente \"Ciaccona\", dove la struttura complessiva \u00e8 la stessa che conosciamo, ma la melodia \u00e8 allo stato di canovaccio. Interessante, nelle versioni alternative, \u00e8 la completa assenza della nota Si (Re, nella trasposizione), che gener\u00f2 secondo alcuni l'associazione fra la musica e il rumore del martello che batte sull'incudine."}
{"id": "3345538", "revid": "110157", "url": "https://it.wikipedia.org/wiki?curid=3345538", "title": "Going Out in Style", "text": "Going Out in Style \u00e8 il settimo album in studio dei Dropkick Murphys, pubblicato il 1\u00ba marzo 2011. \u00c8 il secondo album di inediti pubblicato dall'etichetta Born &amp; Bred Records, che segna la fine del periodo senza nuovi album pi\u00f9 lungo della band: il precedente, \"The Meanest of Times\", era stato pubblicato nel 2007.\nIl disco.\n\"Going Out in Style\" \u00e8 un concept album, e riunisce le precedenti esperienze del gruppo e il tipico folklore irlandese nella storia di un personaggio immaginario di nome Cornelius Larkin: il disco racconta il viaggio di Larkin, un immigrato irlandese, sia attraverso il racconto in prima persona dello stesso che secondo l'interpretazione della band. Le note di copertina contengono un necrologio dello stesso Larkin scritto dall'autore Michael Patrick MacDonald. Il gruppo ha affermato che la storia completa del viaggiatore potrebbe essere narrata nel sito ufficiale della band, o addirittura potrebbe venirne scritto un libro.\nIl disco contiene le importanti partecipazioni di Bruce Springsteen, del leader dei NOFX Fat Mike, di Chris Cheney dei The Living End e dell'attore e comico Lenny Clarke. Nell'ultima traccia compare anche Pat Lynch, padre del chitarrista James Lynch. Il 18 febbraio 2011 la rivista \"Rolling Stones\" ha cominciato lo streaming della traccia \"Memorial Day\" sul sito ufficiale. Il 2 febbraio 2011 Alternate Press ha diffuso lo streaming della traccia \"Hang 'em High\"."}
{"id": "3345539", "revid": "599013", "url": "https://it.wikipedia.org/wiki?curid=3345539", "title": "Pattinaggio di figura ai VII Giochi asiatici invernali", "text": "Le gare di pattinaggio di figura dei VII Giochi asiatici invernali si sono svolte all'Alatau Sports Palace di Astana, in Kazakistan, tra il 3 e il 5 febbraio 2011."}
{"id": "3345547", "revid": "2039709", "url": "https://it.wikipedia.org/wiki?curid=3345547", "title": "Cedric (nome)", "text": "Origine e diffusione.\n\u00c8 un nome inventato da Sir Walter Scott per un personaggio del suo romanzo del 1819 \"Ivanhoe\" (opera che diffuse anche i nomi Ivanhoe e Rowena). Sembra essere basato (forse per un errore di trascrizione) su \"Cerdic\", nome di un re semileggendario del regno di Wessex durante il VI secolo.\nL'origine di \"Cerdic\" \u00e8 incerta: secondo alcune interpretazioni \u00e8 di origine inglese antica, secondo altre no; potrebbe essere collegato al nome bretone \"Caratacos\", derivato dal celtico \"car\" che significa \"amore\".\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3345551", "revid": "287204", "url": "https://it.wikipedia.org/wiki?curid=3345551", "title": "Mont Tondu", "text": "Il Mont Tondu (3.196 ) \u00e8 una montagna del Massiccio di Tr\u00e9lat\u00eate nelle Alpi del Monte Bianco. Si trova nel dipartimento francese dell'Alta Savoia.\nLa montagna \u00e8 lungo la cresta che, partendo dall'Aiguille des Glaciers, scende verso ovest."}
{"id": "3345554", "revid": "1543377", "url": "https://it.wikipedia.org/wiki?curid=3345554", "title": "Netmage", "text": "Netmage \u00e8 stato un festival Internazionale di Arte elettronica prodotta e curato da Xing dal 2001 al 2011 nella citt\u00e0 di Bologna, che ha proposto nel corso delle undici edizioni un programma di lavori multidisciplinari con l'intento di investigare e promuovere la ricerca audiovisuale contemporanea. Il festival nasce nel 2000 con un fondo dell'Unione europea, anno in cui Bologna rappresent\u00f2 una delle nove capitali europee della cultura. Il festival presenta ogni anno happening e ambienti ed installazioni audio/video aprendo una finestra su nuove scene e comunit\u00e0 delle sottoculture..\nDal 2012 \u00e8 confluito nel nuovo progetto di Xing: Live Arts Week.\n\"Mission\".\nNetmage si propone di indagare il rapporto tra la \"vitalit\u00e0\" e \"spazio ambientale\". All'incrocio di questi due termini si trova il concetto di \"post-cinema\", ossia un ambiente in grado di raccogliere costruzioni molto diverse di un pubblico con mentalit\u00e0 ed attitudini differenti in uno spazio pubblico. Il Post Cinema/Postmemory \u00e8 un cinema fatto di multi-proiezioni su un certo numero di schermi, senza posti a sedere, moltiplicando tracce narrative, possibili punti di vista, posizioni fisiche degli spettatori; fornendo una rimozione forzata dello straniamento tipico dello spettatore del XX secolo (il buio della sala, l'isolamento fisico e percettivo, una visione prospettiva monodirezionale) che evocano il mondo dei primi happening degli anni '60, la filosofia del cinema espanso, e successive sperimentazioni installative multimediali degli anni '80.\nStoria.\nLa prima edizione del festival si \u00e8 svolta in uno spartiacque storico che vide da un lato le ultime esperienze d'avanguardia e videoarte del XX secolo e dall'altro verso un nuovo fronte ancora indefinito, mentre l'intero mondo della produzione di ricerca visiva era pronto ad una svolta verso il digitale.\nNel campo della musica, i '90 avevano gi\u00e0 anticipato una grande quantit\u00e0 di quella che poi sarebbe visto nel mondo delle arti visive, indicando la strada verso una radicale trasformazione di tecniche, linguaggi e modalit\u00e0 di consumo culturale. Netmage si \u00e8 distinto da altri festival dedicati all'elettronica e nati nel mondo del clubbing, concentrandosi sulla produzione di immagini, immaginari e visioni universalmente condivise. In undici edizioni Netmage ha prodotto e ospitato pi\u00f9 di duecento progetti provenienti da oltre trenta paesi (tra cui Europa, Asia, Americhe, Oceania). La selezione dei progetti presentati si svolge con un modulo di iscrizione, distribuiti ogni anno on line, che ha attratto oltre duemila demo e proposte video, offrendo una panoramica sulle evoluzioni pi\u00f9 recenti di immaginari tecnologici e delle molteplici correnti."}
{"id": "3345555", "revid": "767487", "url": "https://it.wikipedia.org/wiki?curid=3345555", "title": "David Garrick (film 1916)", "text": "David Garrick \u00e8 un film muto del 1916 diretto da Frank Lloyd. Prodotto dalla Pallas Pictures, aveva come protagonisti principali Dustin Farnum e Winifred Kingston che, nella vita reale, erano marito e moglie.\nLa sceneggiatura di Julia Crawford Ivers si basa sull'omonimo lavoro teatrale di T.W. Robertson andato in scena in prima a Londra il 30 aprile 1834 con protagonista E. A. Sothern.\nTrama.\nL'attore David Garrick, mentre sta recitando al Drury Lane \"Romeo e Giulietta\", resta affascinato da una bella sconosciuta che si trova in teatro tra gli spettatori. Garrick cerca disperatamente per settimane di ritrovarla, ma senza riuscirci.\nUn ricco commerciante, Simon Ingot, un giorno gli offre una grossa somma per lasciare l'Inghilterra poich\u00e9 sua figlia Ada si \u00e8 innamorata di lui. Garrick rifiuta il denaro, dichiarando che non sposer\u00e0 mai una donna se non sar\u00e0 il padre a chiederglielo. Poi, promette di curare l'infatuazione della ragazza. L'occasione dell'incontro tra i due \u00e8 offerta da una cena cui viene invitato l'attore. Garrick, dopo aver scoperto che la figlia di Ingot \u00e8 proprio la donna che ha cercato inutilmente per tanto tempo, onora comunque la promessa fatta al mercante, comportandosi da ubriaco tanto da disgustare Ada.\nLa storia, raccontata in una taverna, viene sentita dallo Squire Richard Chivy, pretendente dissoluto e senza fortuna di Ada. Mezzo ubriaco, la ripete alla ragazza che, allora, si reca a casa di Garrick. Ingot trova la figlia insieme all'attore ma si rende anche conto del vero carattere di Garrick e consente al matrimonio tra i due.\nProduzione.\nIl film fu prodotto dalla Pallas Pictures, una piccola compagnia attiva fino al 1918 che verr\u00e0 inglobata in seguito dalla Paramount Pictures.\nDistribuzione.\nIl copyright del film, richiesto da J. C. Ivers, fu registrato l'8 aprile 1916 con il numero LP8079.\nVenne distribuito dalla Paramount Pictures e Famous Players-Lasky Corporation, uscendo nelle sale statunitensi il 30 aprile 1916. Il film viene riportato nei documenti della Paramount con il titolo \"David Garrick (A Man's Choice)\".\nNon si conoscono copie ancora esistenti della pellicola che viene considerata presumibilmente perduta.\nGarrick al cinema.\nQuesta fu una delle versioni cinematografiche tratte dall'opera di Robertson con protagonista il celebre attore e drammaturgo inglese David Garrick (1717\u20131779). A Broadway, la pi\u00e8ce era andata in scena la prima volta il 16 agosto 1869 al Theatre Comique, interpretato da George C. Boniface e Lillie Eldridge. Il personaggio di David Garrick appare anche in diversi altri film, come \"Peg of Old Drury\" del 1936, che ripercorre la carriera di una giovane attrice interpretata da Anna Neagle, e \"L'ultima beffa di Don Giovanni\" del 1937, diretto da James Whale e interpretato da Brian Aherne e Olivia de Havilland da una sceneggiatura di Ernest Vajda su una trasferta parigina dell'attore inglese."}
