{"id": "3121179", "revid": "580197", "url": "https://it.wikipedia.org/wiki?curid=3121179", "title": "Premiership 2010-2011 (Irlanda del Nord)", "text": "La Premiership 2010-2011 \u00e8 stata la terza edizione della massima divisione del calcio nordirlandese da quando il campionato fu riformato per la stagione 2008-2009. Complessivamente, da quando fu istituito il campionato di calcio nell'Irlanda del Nord, si \u00e8 trattato della 110\u00aa edizione. Il Linfield ha vinto il titolo per la 50\u00aa volta.\nNovit\u00e0.\nL'Institute, penultimo nella stagione precedente, perse lo spareggio per la permanenza nella IFA Premiership contro i secondi in classifica della divisione inferiore, il Donegal Celtic che pertanto venne promosso.\nIl Loughgall, vincitore della seconda divisione, non ottenne la licenza per giocare nella IFA Premiership e quindi non venne promosso.\nFormula.\nLe giornate previste erano 38. Le 12 squadre si sono affrontate per tre volte, per un totale di 33 giornate. Poi le squadre sono state divise in due gruppi in base alla classifica: nel primo sono state inserite le prime sei, nel secondo le ultime sei. Ogni squadra ha incontrato per la quarta volta solo le altre formazioni del gruppo, per un totale di 5 giornate.\nLa squadra campione dell'Irlanda del Nord ha il diritto a partecipare alla UEFA Champions League 2011-2012, partendo dal secondo turno preliminare.\nLe squadre classificate al secondo e terzo posto sono state ammesse alla UEFA Europa League 2011-2012, partendo entrambe dal primo turno preliminare.\nLa squadra vincitrice della Irish Cup \u00e8 ammessa alla UEFA Europa League 2011-2012, partendo dal secondo turno preliminare.\n\u00c8 retrocessa direttamente in Championship 1 l'ultima classificata.\nSpareggio promozione-retrocessione.\nLo spareggio previsto tra la penultima della IFA Premiership e la seconda classificata della IFA Championship 1 non \u00e8 stato giocato al termine di questa stagione, dato che il Limavady United, secondo in Championship 1, non poteva essere promosso in Premiership perch\u00e9 privo di licenza."}
{"id": "3121180", "revid": "287204", "url": "https://it.wikipedia.org/wiki?curid=3121180", "title": "Erich Kahler", "text": ""}
{"id": "3121181", "revid": "599013", "url": "https://it.wikipedia.org/wiki?curid=3121181", "title": "Tomer Steinhauer", "text": ""}
{"id": "3121184", "revid": "1924342", "url": "https://it.wikipedia.org/wiki?curid=3121184", "title": "Bitter", "text": ""}
{"id": "3121187", "revid": "287204", "url": "https://it.wikipedia.org/wiki?curid=3121187", "title": "Anatheoresis", "text": ""}
{"id": "3121189", "revid": "767487", "url": "https://it.wikipedia.org/wiki?curid=3121189", "title": "Ashkuzar", "text": "Ashkuzar o Ashkezar (farsi \u0627\u0634\u06a9\u0630\u0631\u200d\u200d\u200d\u200d) \u00e8 il capoluogo dello shahrest\u0101n di Saduq, circoscrizione Centrale, nella provincia di Yazd in Iran. Aveva, nel 2006, una popolazione di 13.800 abitanti. Si trova circa 20\u00a0km a nord di Yazd."}
{"id": "3121191", "revid": "180559", "url": "https://it.wikipedia.org/wiki?curid=3121191", "title": "Stazione sperimentale Pavlovsk", "text": "La stazione sperimentale Pavlovsk \u00e8 una stazione sperimentale di agricoltura nonch\u00e9 banca genetica situata nei pressi di Pavlovsk vicino a San Pietroburgo in Russia.\nStoria.\nViene costruita nel 1926 dall'agronomo Nikolaj Vavilov con lo scopo di conservare la diversit\u00e0 genetica delle piante. \nTra il 1941 ed il 1944 cade in mani tedesche durante l'assedio di Leningrado. Si racconta che, prima dell'arrivo degli invasori, gli scienziati dell'impianto siano riusc\u00ec a nascondere diverse variet\u00e0 di piante e a conservarle nonostante il periodo di carestia dato dall'assedio.\nNel 2010 un tribunale russo, emettendo una sentenza a favore della Housing Development Foundation, dichiara il terreno edificabile per la costruzione di case private. \nA seguito della sentenza l'istituto fa un appello alla Corte Suprema."}
{"id": "3121192", "revid": "38120", "url": "https://it.wikipedia.org/wiki?curid=3121192", "title": "Re degli orologi", "text": ""}
{"id": "3121193", "revid": "38120", "url": "https://it.wikipedia.org/wiki?curid=3121193", "title": "Kivun Roxxas", "text": ""}
{"id": "3121195", "revid": "72396", "url": "https://it.wikipedia.org/wiki?curid=3121195", "title": "Gioielli della Corona britannica", "text": ""}
{"id": "3121196", "revid": "38120", "url": "https://it.wikipedia.org/wiki?curid=3121196", "title": "Chameleon Boy", "text": ""}
{"id": "3121197", "revid": "1005847", "url": "https://it.wikipedia.org/wiki?curid=3121197", "title": "Parlamento della Slovacchia", "text": ""}
{"id": "3121198", "revid": "1573940", "url": "https://it.wikipedia.org/wiki?curid=3121198", "title": "Nadushan", "text": "Nad\u016bshan (farsi \u0646\u062f\u0648\u0634\u0646) \u00e8 una citt\u00e0 dello shahrest\u0101n di Saduq, circoscrizione di Nadushan, nella provincia di Yazd in Iran. Aveva, nel 2006, una popolazione di 2.351 abitanti. Si trova ad ovest di Meybod e a nord-ovest di Yazd. "}
{"id": "3121200", "revid": "38120", "url": "https://it.wikipedia.org/wiki?curid=3121200", "title": "Showcase (fumetto)", "text": "Showcase fu il titolo di numerose serie antologiche pubblicate dalla DC Comics. Il tema generale di queste serie fu quello di inserire personaggi nuovi e minori e di fare s\u00ec che ci fosse un aumento di interesse nelle loro avventure, senza la difficolt\u00e0 e il rischio di inserire personaggi \"non testati\" nelle loro serie correnti. La serie originale fu pubblicata dal marzo 1956 al settembre 1970 (sospendendo la pubblicazione con il n. 93), e quindi ripresa per undici numeri dall'agosto 1977 al settembre 1978.\nSerie originale.\nStoria editoriale.\nIl n. pi\u00f9 noto di questa serie fu il n. 4, che introdusse la nuova versione di Flash. Questo fu generalmente citato come l'inizio della Silver Age, in quanto fu seguito dall'aggiornamento di successo di numerosi supereroi della Golden Age, e di una ripresa della popolarit\u00e0 dei fumetti (specialmente quelli sui supereroi).\nAltri debutti di successo di supereroi in \"Showcase\" furono:\nLois Lane (n. 9) e lo Spettro (n. 60) ebbero anche loro il debutto in \"Showcase\". Nel 1962, la DC acquist\u00f2 i diritti del romanzo di James Bond e del film \"Agente 007 - Licenza di uccidere\", che fu pubblicato in \"British Classics Illustrated\", e pubblicato come un numero di \"Showcase\"; fu la prima comparsa del personaggio in un fumetto americano. La serie fu cancellata nel 1970 con il n. 93, presentando anche Manhunter 2070.\nStorie non pubblicate.\nOriginariamente, i n. da 94 a 96 di \"Showcase\" furono i fumetti introduttivi delle storie della serie \"Fourth World\" di Jack Kirby, Nuovi Dei, Forever People e Mister Miracle. Tuttavia, la DC Comics decide di investire sul recente spostamento di Kirby dalla Marvel Comics alla DC, e lanci\u00f2 il fumetto come piena serie invece di utilizzare \"Showcase\" come una prova standard. L'ultima pagina di \"The New Gods\" vol. 1 ebbe un enorme spazio vuoto verso la parte inferiore a sinistra della pagina, che originariamente contenne i dialoghi che avvisavano i lettori di cercare la serie che sarebbe stata pubblicata da l\u00ec a poco, e di leggere il numero successivo con protagonisti i Forever People.\nRistampe.\nTra le numerose ristampe, si segnala quella del 1992 della DC dal titolo \"The Essential Showcase: 1956\u20131959\" (ISBN 978-1563890796), con storie tratte dai numeri # 1, 4, 6, 9, 11, 13 e 17.\nAltre ristampe sono state:\nBreve rinascita.\nNell'agosto 1977 \"Showcase\" fu ristampato per undici numeri utilizzando la numerazione originale, dopo il fallimento di \"1st Issue Special\", che fu pubblicato dal 1975 al 1976. Le storie riprese cominci\u00f2 con il n. 94, e fu pubblicata la prima comparsa della nuova Doom Patrol e le avventure individuali di Power Girl. Il n. 100 ebbe un cammeo di ogni personaggio che ebbe il debutto originale in \"Showcase\". La serie fu cancellata di nuovo dopo il n. 104, settembre 1978, come parte di quella che \u00e8 comunemente chiamata \"DC Implosion\". I n. 105 e n. 106 videro la stampa di \"Cancelled Comics Cavalcade\" e il n. 105 fu poi pubblicato in \"Adventure Comics\". Due altre serie furono annunciate prima della cancellazione della serie: \"The Huntress\", che avrebbe avuto una serie al di fuori della Batman Family, e \"World of Krypton\", che fu pubblicato come prima miniserie della DC nel 1979.\n\"New Talent Showcase\".\nTra il 1985 e il 1986, la DC pubblic\u00f2 \"New Talent Showcase\", che fu pubblicato per 15 numeri, e cambi\u00f2 poi il suo nome per qualche periodo semplicemente in \"Talent Showcase\", e quindi termin\u00f2 con il n. 19. Per la maggior parte pubblicato da Karen Berger (e per un breve periodo da Sal Amendola), la serie diede a nuovi scrittori e artisti l'occasione di toccare con mano l'industria del fumetto. Creatori noti che ebbero il loro debutto nella DC con \"New Talent Showcase\" inclusero Mark Beachum, Norm Breyfogle, Tom Grindberg, Steve Lightle, Mindy Newell e Stan Woch.\n\"Showcase 90s\".\nLa DC riprese \"Showcase\" nel 1993. Dato che la dettagliante riluttanza degli anni cinquanta ad ordinare una nuova serie mai testata svan\u00ec largamente, rimpiazzata negli anni novanta con l'entusiasmo del lettore per il n. 1 della nuova serie, la DC lo pubblic\u00f2 come \"Showcase '93\", una serie limitata mensile da 12 numeri, fu rimpiazzata l'anno successivo da \"Showcase '94\" n. 1, ecc. Tuttavia, dato che i fumetti non venduti non potevano essere restituiti, i venditori divennero riluttanti a vendere le serie che non presentavano personaggi consistenti e creatori di mese in mese, e nonostante il tentativo di collegare la serie ogni anno a vari personaggi popolari come Batman o Superman, la domanda dei lettori era indifferente. \"Showcase '96\" n. 12 fu l'ultimo numero regolare.\n\"Showcase Presents\".\nNel 2005 la DC pubblic\u00f2 una ristampa spessa in bianco e nero di vecchio materiale sotto il nome di \"Showcase Presents\". Il volume ricevette delle acclamazioni, incluso l'Alley Award for Best Novel del 1965 (una storia senza titolo di Gardner Fox e Murphy Anderson nel n. 55)."}
{"id": "3121202", "revid": "61051", "url": "https://it.wikipedia.org/wiki?curid=3121202", "title": "APEX Aviation", "text": ""}
{"id": "3121205", "revid": "1005847", "url": "https://it.wikipedia.org/wiki?curid=3121205", "title": "Golfo di Taganrog", "text": "Il golfo di Taganrog (; in ucraino \u0422\u0430\u0433\u0430\u043d\u0440\u043e\u0437\u044c\u043a\u0430 \u0437\u0430\u0442\u043e\u043a\u0430, \"Taganroz'ka zatoka\") \u00e8 un'ampia insenatura della costa nord-orientale del mar d'Azov. Si trova in parte in Ucraina (nell'Oblast' di Donec'k) e in parte in Russia (nell'Oblast' di Rostov e nel Territorio di Krasnodar).\nGeografia.\nL'ingresso al golfo \u00e8 delimitato da due cordoni litorali: a nord-ovest la \"Belosarajskaja kosa\" (\u0411\u0435\u043b\u043e\u0441\u0430\u0440\u0430\u0439\u0441\u043a\u0430\u044f \u043a\u043e\u0441\u0430) e a sud-est la \"Dolgaja kosa\" (\u0414\u043e\u043b\u0433\u0430\u044f \u043a\u043e\u0441\u0430), che ha una lunghezza di 17\u00a0km. Il golfo ha una lunghezza di circa 140 chilometri e una larghezza, all'imboccatura, di 31; la profondit\u00e0 media \u00e8 di circa 5 metri. Nel golfo di Taganrog sfociano i fiumi Don, Kal'mius, Mius e Eja. Le citt\u00e0 pi\u00f9 rilevanti lungo le sue sponde sono Taganrog e Ejsk in Russia, e Mariupol' in Ucraina.\nA causa del clima continentale delle zone costiere le acque del golfo congelano nei pi\u00f9 rigidi mesi invernali, da dicembre a marzo."}
{"id": "3121206", "revid": "1543377", "url": "https://it.wikipedia.org/wiki?curid=3121206", "title": "South Bethlehem (Pennsylvania)", "text": "South Bethlehem \u00e8 una borough degli Stati Uniti d'America, nella contea di Armstrong nello Stato della Pennsylvania. Secondo il censimento del 2000 la popolazione \u00e8 di 444 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (99.32%) a discapito di quella afroamericana (0,68%), dati del 2000."}
{"id": "3121207", "revid": "599013", "url": "https://it.wikipedia.org/wiki?curid=3121207", "title": "V\u00e1clav Kadlec", "text": "\u00c8 il primatista di presenze (26) e di reti (18) con la maglia della Nazionale ceca Under-17.\nCaratteristiche tecniche.\nAla destra, pu\u00f2 giocare anche come prima o seconda punta, potendo svariare su tutto il fronte offensivo. \u00c8 abile nel tiro con entrambi i piedi.\nSecondo molti esperti di calcio, Kadlec \u00e8 il miglior talento ceco dopo Tom\u00e1\u0161 Rosick\u00fd.\nIl giocatore \u00e8 molto apprezzato soprattutto per la sua mobilit\u00e0 e per il fiuto del gol. Spesso \u00e8 egoista in attacco, ma riesce a segnare da qualsiasi posizione offensiva. Nonostante la giovane et\u00e0, Kadlec non ha problemi a trovare spazio, e soprattutto, \u00e8 freddo e lucido sotto porta nella maggior parte delle occasioni, infatti raramente manca il bersaglio.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nNel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nSparta Praga.\nDopo aver giocato nelle giovanili della societ\u00e0 praghese Bohemians 1905 per molti anni, nel 2008, a 16 anni esordisce con lo Sparta Praga - una delle squadre pi\u00f9 forti del paese - il 25 ottobre 2008 in Sparta Praga-P\u0159\u00edbram subentrando a pochi minuti dalla fine a Martin Zeman e sul risultato di 3-0. Dopo aver disputato alcuni incontri nella squadra riserve nella stagione 2008-2009 viene promosso titolare e date le ottime prestazioni fornite diviene presto titolare fisso nel reparto offensivo dei granata. In Champions ha finora realizzato 1 rete in 4 presenze: il 13 luglio 2010 segna l'1-0 in Liep\u0101jas Metalurgs-Sparta Praga che terminer\u00e0 sul 3-0 giocando tutto l'incontro.\nIn Europa League partecipa alla fase a gironi della competizione: gioca quasi tutto l'incontro fra Sparta e Palermo realizzando il 3-1 che chiude definitivamente l'incontro a favore dello Sparta e viene sostituito da Luk\u00e1\u0161 T\u0159e\u0161\u0148\u00e1k.\nA fine anno viene premiato talento dell'anno della Repubblica Ceca nel 2010.\nL'esperienze all'estero.\nNell'agosto 2013 il giocatore si trasferisce all'Eintracht Francoforte per una cifra intorno ai 3 milioni di euro. Il 1\u00ba settembre segna all'esordio contro il , per poi ripetersi il 14 settembre con una doppietta al .\nIl 19 novembre 2015 il Midtjylland annuncia l'acquisto del calciatore ceco in cambio di \u20ac 2,1 milioni: Kadlec firma un quadriennale.\nRitorno allo Sparta Praga.\nDopo neanche un anno, il 1\u00ba settembre 2016, lo Sparta Praga ricompra Kadlec per 2,7 milioni di euro. Il suo terzo debutto nello Sparta \u00e8 datato 10 settembre 2016, schierato subito come attaccante titolare contro il (2-2). Nonostante le 8 presenze in Europa League con il suo precedente club, il Midtjylland, Kadlec riesce a giocare la stessa edizione della competizione europea anche con i cechi: cinque giorni dopo gioca da titolare il primo incontro della fase a gironi contro il perso 3-0. Segna il suo primo gol stagionale il 19 settembre successivo, in casa dello (1-1).\nIl 29 settembre seguente si rende decisivo nella seconda sfida della fase a gironi di Europa League, firmando una doppietta nel successo casalingo ottenuto a sorpresa contro l'Inter nel 3-1 finale.\nNazionale.\nInizia a giocare nelle nazionali minori dove trova ottime prestazioni realizzando, tra Under-16 ed Under-19, 20 reti su 33 presenze. Si \u00e8 reso pi\u00f9 volte decisivo per le sorti della sua nazionale grazie al suo rendimento costante nell'Under-17 segnando 9 reti in 11 incontri.\nA 18 anni passa in Nazionale maggiore dove, il 12 ottobre 2010 esordisce nel girone di qualificazione agli Europei 2012 contro il Liechtenstein realizzando la rete del 2-0 che chiude la partita; verr\u00e0 sostituito nel secondo tempo al posto di Roman Bedn\u00e1\u0159.\nIl 10 agosto 2011 realizza una tripletta contro la Nazionale Under-21 di calcio di Andorra (8-0), partita valida per le qualificazioni agli Europei.\nStatistiche.\nPresenze e reti nei club.\n\"Le statistiche sono aggiornate al 4 settembre 2016.\""}
{"id": "3121210", "revid": "287204", "url": "https://it.wikipedia.org/wiki?curid=3121210", "title": "Vaclav Kadlec", "text": ""}
{"id": "3121213", "revid": "406847", "url": "https://it.wikipedia.org/wiki?curid=3121213", "title": "Artemisia II di Caria", "text": ""}
{"id": "3121214", "revid": "287204", "url": "https://it.wikipedia.org/wiki?curid=3121214", "title": "Fanes", "text": "I Fanes sono una popolazione semi-leggendaria, che ha abitato fino al tardo Bronzo l'Alpe di Fanes.\nLa loro storia \u00e8 conosciuta attraverso l'epopea de \"Il Regno dei Fanes\", ciclo epico nucleo della mitologia dolomitica.\nDescrizione.\nSeppur leggenda, il racconto orale, viziato da sovrapposizioni storiche di almeno due millenni, potrebbe contenere delle verosimiglianze riguardo all'esistenza di un gruppo umano organizzato nell'area dolomitica in epoca protostorica. Tale ipotesi non si trova in contrasto con la storiografia o con l'archeologia ufficiale, in quanto \u00e8 stata ormai riconosciuta alla societ\u00e0 protostorica presente nell'area forme di organizzazione proto-statale sovra-tribale sia nell'et\u00e0 del Bronzo (con la cultura di Luco-Meluno) sia prima dell'arrivo dei romani nell'et\u00e0 del Ferro (cultura di Fritzens-Sanzeno). Sebbene in Val Badia sia stato ritrovato un insediamento di un certo rilievo come Sotciastel che conferma l'antropizzazione della vallata ben prima dell'arrivo dei romani, tuttavia l'unico ritrovamento archeologico collegabile alla leggenda dei Fanes \u00e8 l'individuazione di un sito presso la formazione rocciosa conosciuta come \"Ciastel de Fanes\" da parte dell'archeologo Georg Innerebner. Tale ritrovamento, come tutto il prolifico operato di Innerebner \u00e8 stato ampiamente ridimensionato dagli studi successivi. Tale sito \u00e8 probabilmente di tipo stagionale legato alla pastorizia o alla caccia per la scarsit\u00e0 di ritrovamenti. Difficile pertanto confermare la presenza di un vero e proprio regno con sede sull'alpe di Fanes. Pi\u00f9 verosimile \u00e8 l'esistenza di un gruppo (anche piuttosto numeroso) riparato in quota a causa dell'avanzare di popoli stranieri (celti o romani), la cui resistenza sia stata ampliata nei racconti e nel mito.\nPer esempio, data la natura degli altipiani di Fanes, si suppone che il tanto decantato \"regno\" sia stato costituito da non pi\u00f9 di 500 individui. Leggendo tra le righe del racconto, al tempo del totem della marmotta, quando ancora non compaiono re, il regime sociale pare esser stato di tipo matriarcale. L'altopiano, all'epoca, pare presentasse temperature pi\u00f9 miti, ma non tali da poter consentire l'agricoltura. Era dunque un popolo di cacciatori-raccoglitori, e le \"guerre\" perpetrate a danno dei popoli vicini, dovevano probabilmente essere razzie e scorribande rivolte a popolazioni in parte basate sul medesimo tipo di economia, in parte dedite all'agricoltura.\nL'ultima guerra raccontata nella saga, gestita da una coalizione di popoli interi contro i Fanes, potrebbe esser effettivamente avvenuta, condotta dai paleoveneti (a struttura sociale pi\u00f9 solida) venuti in aiuto di una federazione di trib\u00f9 loro affiliata e stanziata in un lontano avamposto (importante per motivi economici, per esempio per il rifornimento di legname e metallo)."}
{"id": "3121215", "revid": "486946", "url": "https://it.wikipedia.org/wiki?curid=3121215", "title": "Targhe automobilistiche dell'Esercito Italiano", "text": ""}
{"id": "3121216", "revid": "24443", "url": "https://it.wikipedia.org/wiki?curid=3121216", "title": "Dolomiti di Fanes", "text": ""}
{"id": "3121228", "revid": "34880454", "url": "https://it.wikipedia.org/wiki?curid=3121228", "title": "Pensiero di gruppo", "text": ""}
{"id": "3121230", "revid": "34880472", "url": "https://it.wikipedia.org/wiki?curid=3121230", "title": "Alpi Francesi", "text": ""}
{"id": "3121233", "revid": "599013", "url": "https://it.wikipedia.org/wiki?curid=3121233", "title": "Ji\u0159\u00ed Jesl\u00ednek", "text": "Carriera.\nClub.\nSparta Praga e i prestiti.\nNella stagione 2005-2006 esordisce nello Sparta Praga, una tra le squadre pi\u00f9 forti non solo di Praga, ma dell'intero paese. Gioca solo tre partita senza realizzare alcuna rete. Nella stagione 2006-07 viene ceduto in prestito al Dynamo \u010cesk\u00e9 Bud\u011bjovice, squadra nella quale viene impiegato con pi\u00f9 frequenza: gioca 8 partite ma non riesce a segnare. Nel 2007 trascorre altri mesi in prestito prima al SIAD Most e poi al Kladno dove riesce a sbloccarsi concludendo l'avventura nel Kladno con 5 reti in 15 partite. Nel 2008 ritorna nella squadra granata, dove continua a giocare poche partite tra la prima squadra e la formazione riserve: 7 presenze e una rete, prima di tornare nuovamente in prestito al Bohemians Praga. Con i biancoverdi disputa 10 partite realizzando una rete. Torna allo Sparta Praga che lo continua ad utilizzare pi\u00f9 nella seconda squadra (6 presenze e un gol) che nella seconda (solo 2 partite).\nL'esplosione con il Bohemians Praga.\nLo Sparta Praga opta nuovamente per un prestito: \u00e8 il quinto in pochi anni. Jesl\u00ednek si ritrova a giocare in Gambrinus Liga nella stagione 2009-2010 con la maglia del Bohemians Praga: con il Bohemians, squadra nella quale era gi\u00e0 stato pochi mesi prima, gioca la seconda parte del campionato da titolare risollevando la squadra dalla zona retrocessione e portandola alla salvezza grazie a 7 reti in 17 partite. Miglior marcatore della squadra, quinto nella classifica marcatori. Un terzo delle reti del Bohemians sono siglate da Jesl\u00ednek.\nLa stagione successiva torna tra le file dello Sparta Praga, che malgrado le prestazioni offerte con il Bohemians, lo utilizza ancora come riserva.\nKryvbas.\nA gennaio viene ceduto definitivamente al Kryvbas, formazione ucraina nella quale esordisce il 5 marzo 2011 in Kryvbas 2-2 Obolon', dove entra nei minuti di recupero. Dopo 11 partite di Prem\"jer-liha senza andare in gol, realizza la sua prima rete in campionato il 6 maggio contro il Metalurh Zapori\u017e\u017eja; Jesl\u00ednek realizzer\u00e0 una doppietta portando il punteggio sul 2-0."}
{"id": "3121234", "revid": "287204", "url": "https://it.wikipedia.org/wiki?curid=3121234", "title": "Jiri Jeslinek", "text": ""}
{"id": "3121236", "revid": "767487", "url": "https://it.wikipedia.org/wiki?curid=3121236", "title": "Aprilynne Pike", "text": "\u00c8 diventata famosa in tutto il mondo grazie al romanzo \"Wings\". Si \u00e8 laureata in scrittura creativa al Lewis-Carl State College di Lewiston.\nCarriera.\nIl romanzo d'esordio di Aprilynne Pike, \"Wings\", uscito a maggio 2009, \u00e8 presto diventato un best seller, primo in classifica negli Stati Uniti, e ha ricevuto la benedizione di Stephenie Meyer, autrice della serie Twilight.\nIn Italia il lancio di \"Wings\" \u00e8 avvenuto a marzo 2010, con il gruppo musicale fantasy delle Yavanna che ha preso parte alla presentazione del libro.\nLa Disney aveva inoltre intenzione di farci un film, con Miley Cyrus nel ruolo di Laurel, ma dopo aver acquistato i diritti di \"Wings\", nell'estate del 2013 non ha rinnovato il contratto e quindi il progetto del film \u00e8 stato annullato.\n\"Wings\" \u00e8 il primo libro di una tetralogia che comprende, in ordine: \"Spells\" (uscito un anno esatto dopo \"Wings\"), \"Illusions\" e \"Destined\".\nVita privata.\nAprilynne Pike vive in Arizona con il marito Kenneth (che lei chiama amorevolmente \"Kenny\") e i loro quattro figli.\nOpere.\nEdite in Italia.\nSerie \"Wings\":\nSerie \"Soulmates\":\nInedite in Italia.\n\"Charlotte Westin Chronicles\":\nLibri singoli:"}
{"id": "3121240", "revid": "6923", "url": "https://it.wikipedia.org/wiki?curid=3121240", "title": "Stadio Claudio Tomei", "text": "Lo stadio Claudio Tomei \u00e8 uno stadio di calcio del comune di Sora, lo stadio ospitava le partite casalinghe del . Costruito nel , ha una capienza di circa 3.950 posti a sedere, di cui 700 coperti e dotati di seggiolini. Proprietario dello stadio \u00e8 il comune di Sora.\nStoria.\nIl comune di Sora ha provveduto alla ristrutturazione dell'impianto nel 2014, confermandone l'agibilit\u00e0 il 2 ottobre 2014. La ristrutturazione ha portato all'installazione di un nuovo manto di gioco in erba sintetica, il rifacimento dei servizi igienici, degli impianti della distribuzione del gas e delle acque reflue e l'ottimizzazione delle uscite di sicurezza in vari settori.\nInoltre sono stati installate nuove panchine a bordo campo.\nI circa 3.950 posti a sedere sono suddivisi nei seguenti settori:\n- Tribuna: circa 1650 (di cui circa 700 coperti e con seggiolini)\n- Distinti: circa 1000 in totale nelle tre tribune\n- Curva Nord: circa 900\n- Curva Sud (settore ospiti): circa 400"}
{"id": "3121243", "revid": "1310927", "url": "https://it.wikipedia.org/wiki?curid=3121243", "title": "Bondoa Adiaba", "text": ""}
{"id": "3121245", "revid": "1305772", "url": "https://it.wikipedia.org/wiki?curid=3121245", "title": "Isola di Santa Catalina", "text": "Isola di Santa Catalina"}
{"id": "3121246", "revid": "34880670", "url": "https://it.wikipedia.org/wiki?curid=3121246", "title": "Isola di Santa Catalina (Colombia)", "text": ""}
{"id": "3121247", "revid": "287204", "url": "https://it.wikipedia.org/wiki?curid=3121247", "title": "US Open 2010 - Singolare ragazzi", "text": "Bernard Tomi\u0107 era il detentore del titolo, ma quest'anno non fa pi\u00f9 parte della categoria Juniores.\nJack Sock ha battuto in finale Denis Kudla per 3-6, 6-2, 6-2."}
{"id": "3121251", "revid": "56620", "url": "https://it.wikipedia.org/wiki?curid=3121251", "title": "Ciclo di Hodgkin", "text": ""}
{"id": "3121255", "revid": "287204", "url": "https://it.wikipedia.org/wiki?curid=3121255", "title": "Rawa", "text": ""}
{"id": "3121258", "revid": "466539", "url": "https://it.wikipedia.org/wiki?curid=3121258", "title": "US Open 2010 - Qualificazioni singolare ragazzi", "text": "Le qualificazioni del singolare dell'US Open 2010 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3121263", "revid": "287204", "url": "https://it.wikipedia.org/wiki?curid=3121263", "title": "US Open 2010 - Singolare ragazze", "text": "Heather Watson era la detentrice del titolo, ma quest'anno non fa pi\u00f9 parte della categoria Juniores.\nDar'ja Gavrilova ha battuto in finale Julija Putinceva per 6-3, 6-2."}
{"id": "3121266", "revid": "1360634", "url": "https://it.wikipedia.org/wiki?curid=3121266", "title": "Palazzo Pianetti", "text": "Palazzo Pianetti \u00e8 un antico palazzo nobiliare della citt\u00e0 di Jesi, nelle Marche. Oggi \u00e8 sede della Pinacoteca civica.\nEra l'antica residenza di citt\u00e0 dei Marchesi Pianetti, nobile e prestigiosa famiglia aggregata all'aristocrazia jesina dal 1659. Rappresenta il pi\u00f9 significativo degli edifici appartenuti alle ricche famiglie nobili locali, e l'unico esempio in Italia di stile Rococ\u00f2 di influsso mitteleuropeo.\nStoria.\nIl Palazzo venne costruito nella zona detta \"Terravecchia\", a ovest, appena fuori le mura della citt\u00e0, dove soprattutto fra '600 e '700 si insediarono le nobili famiglie cittadine. Il Marchese Cardolo Maria Pianetti, appassionato d'alchimia, e gi\u00e0 architetto di Carlo VI d'Asburgo, disegn\u00f2 un progetto per la costruzione della nuova residenza di famiglia in un gusto riecheggiante lo stile austriaco. Il progetto definitivo fu affidato al pittore e architetto jesino Domenico Luigi Valeri, che ne avvi\u00f2 la costruzione a partire dal 1748. L'edificio si compone di un corpo centrale che si affaccia su un giardino all'italiana cinto da mura terrazzate. La facciata principale si apre, con le sue cento finestre, sulla stretta via XV Settembre, venne realizzata su progetto dal bolognese Viaggi, allievo dell'architetto Alfonso Torreggiani ispirandosi alla facciata di palazzo Aldrovandi di Bologna gi\u00e0 opera del suo maestro. La facciata che d\u00e0 sul giardino, \u00e8 invece dovuta all'architetto veneziano Antonio Croatto.\nSecondo l'uso tipico del XVIII secolo, il Palazzo si sviluppa in due piani pi\u00f9 mezzanino. Il pian terreno, a cui si accede da un atrio porticato su colonne binate, e che affaccia sul giardino, era occupato dai locali di servizio alla residenza stessa, il Primo piano, detto Piano Nobile, era quello di rappresentanza, il Secondo era occupato dagli appartamenti di vita quotidiana della famiglia e infine, il mezzanino era destinato alla servit\u00f9. Nel corso del tempo vennero apportate varie modifiche all'edificio, e si pensava anche alla realizzazione di una biblioteca, ad uso anche pubblico, che raccogliesse il cospicuo patrimonio librario accumulato via via dai membri della famiglia, ma che in seguito all'occupazione napoleonica della citt\u00e0 non venne mai realizzata; tuttavia oggi costituisce il nucleo centrale della Biblioteca Civica. Nella met\u00e0 del XIX secolo, in occasione del matrimonio fra il Marchese Vincenzo Pianetti e la Contessa fiorentina Virginia Azzolino, si diede inizio a una serie di lavori di ristrutturazione del Secondo piano, volti anche alla creazione di uno scalone d'onore che dia miglior acceso ai piani del palazzo. I lavori iniziarono a partire dallo scalone decorato a Trompe-l'\u0153il nel 1858 sotto la direzione dell'architetto Angelo Angelucci da Todi.\nNel 1901 il palazzo fu definitivamente ceduto alla Famiglia Tesei.\nLa Galleria degli Stucchi.\nLa Galleria, ricavata nella facciata interna del Palazzo, ne occupa tutta la sua lunghezza. Tramite un gioco di scale e terrazze \u00e8 collegata direttamente al giardino sul cui si affaccia, questo percorso costituiva l'attrattiva pi\u00f9 impressionante dei ricevimenti e svaghi nobiliari della residenza. Con la sua lunghezza complessiva di 76 metri risulta essere la galleria settecentesca pi\u00f9 lunga d'Italia dopo quella di Diana della Reggia di Venaria Reale nei pressi di Torino.\nLa Galleria, unico esempio analogo in tutta l'Italia, \u00e8 una vera e propria foresta di simbologie e di allegorie che attraverso un tripudio di stucchi e affreschi rococ\u00f2 a colori pastello, secondo un gusto di matrice mitteleuropea, sviluppa il tema dell'avventura dell'Uomo nel tempo e nello spazio. \nSulle pareti e nella volta sono raffigurati il Tempo che scorre, i Mesi, i Segni Zodiacali, le Quattro Stagioni; il ciclo degli Elementi primari della natura, Terra, Acqua, Aria, Fuoco; i Quattro continenti allora conosciuti, Europa, Africa, Asia, America. Negli ovali, scene lagunari e marine, sviluppano il motivo del percorso dell'uomo verso la conoscenza sorretto dalle Arti liberali di Pittura, Scultura, Architettura e Musica. Nella volta dell'esedra finale, che funge da cardine tra la Galleria e la prima della fuga di stanze adiacenti, si svolge il tema delle Virt\u00f9 cardinali, e negli stucchi sovrapporta le allegorie del Giorno e della Notte.\nUna vera e propria esaltazione del capriccio \"Rococ\u00f2\" realizzato nel cuore della provincia marchigiana tra il 1767 e il 1770 dallo stuccatore e pittore milanese Giuseppe Tamanti al quale si affiancarono Giuseppe Simbeni e Andrea Mercoli. Le scene lagunari e gli ornati dei parapetti di porte e finestre, eseguiti tra il 1771 e il 1779, furono attribuiti in un primo momento a Corrado Giaquinto, gi\u00e0 presente nelle Marche per la decorazione di Palazzo Buonaccorsi a Macerata, ma in seguito a studi pi\u00f9 approfonditi sono stati rimandati all'aquilano Giuseppe Ciferri.\nNel 1771 si diede anche inizio alla costruzione del sontuoso arredo oggi perduto.\nLe Stanze di Enea.\nLe cosiddette \"Stanze di Enea\" sono disposte in successione l'una all'altra formando una \"fuga\" (secondo l'architettura tipica del XVIII secolo) di sei locali. Esse si sviluppano tra la Galleria degli Stucchi e il prospetto principale del palazzo, sul quale si affacciano.\nDevono il nome al mito di Enea raffigurato nei soffitti a volta a padiglione. Le pitture furono eseguite a tempera tra il 1781 e il 1786 dall'urbinate Carlo Paolucci (1738-1803) e dal pesarese Placido Lazzarini (1746-1820), ispirandosi alle incisioni di un manoscritto dell'Eneide della Biblioteca Vaticana.\nL'adiacente Galleria degli Stucchi era sostanzialmente terminata in questo periodo. Ora si poneva il problema di riallacciare lo stile della decorazione fra il Rococ\u00f2, trionfante nella Galleria, e le nuove tendenze stilistiche del momento rivolte pi\u00f9 a un Neoclassicismo. Il compromesso fu raggiunto adattando s\u00ec una certa compostezza formale e distacco sentimentale nelle figure, tipici dell'estetica neoclassica, ma anche mantenendo scorci illusionistici e una certa esuberanza di motivi ornamentali come festoni, fregi, mascheroni, medaglioni, puttini caratteristici del rococ\u00f2. Il ritmo narrativo ne risulta continuo e in linea con le raffigurazioni simboliche sul cammino della Civilt\u00e0 umana attraverso il Tempo e lo Spazio della galleria.\nIl tema delle sei stanze ha inizio dall'Esedra. La prima vede rappresentate le \"Leggende Troiane\", antefatto del racconto virgiliano: Il \"Sogno di Ecuba; lo \"Sbarco di Elena a Troia; \"Achille nell'isola di Sciro\", Il \"Ratto di Ganimede\"; Il \"Sacrificio di Ifigenia. Nelle successive tre sale sono ricordati i primi sei libri del poema coi soggetti di \"Enea che fugge da Troia in Fiamme\" (ritenuto il capolavoro del ciclo), \"Venere implora la benevolenza di Giove\", i \"Penati appaiono in sogno ad Enea\", \"Enea incontra la Sibilla Cumana\", \"Enea incontra il padre Anchise nell'Averno\"; quelli pi\u00f9 vicini all'Odissea omerica. La quinta stanza riporta alcuni soggetti narrati dagli ultimi sei libri dell'Eneide, fra cui \"Enea viene catturato dal vecchio Japige\", \"Enea sbarca a Pallanteo per ottenere aiuti miliari da Evandro\", \"Enea uccide Turno\"; che ricordano maggiormente l'Iliade. L'ultimo ambiente, il Salone delle Feste, \u00e8 destinato alla celebrazione della Poesia con la scena centrale di \"Apollo incorona Virgilio sul Parnaso\". Essa rappresenta la conclusione delle storie di Enea e l'ideale completamento del complesso, poich\u00e9 riassume il valore culturale della galleria e delle sale. Intorno compaiono anche dei monocromi verdi con il mito di \"Orfeo ed Euridice. Le scene, racchiuse in cornici dipinte a Trompe-l'\u0153il, riportano in genere azioni corali.\nL'appartamento privato dei Marchesi.\nLe stanze che si trovano al Secondo piano sono quelle della vita quotidiana della famiglia Pianetti. Composte di sale, salotti, guardaroba, camere da letto e da toilette, sono state realizzate e decorate in periodi diversi. Tutto l'appartamento sub\u00ec forti rimaneggiamenti in occasione del matrimonio fra il Marchese Vincenzo Pianetti e la Contessa fiorentina Virginia Azzolino avvenuto nel 1859. Gi\u00e0 l'anno prima i lavori iniziarono sotto la guida dell'architetto Angelo Angelucci da Todi. Lo stile delle decorazioni, in particolare delle stanze che danno sul giardino, sono realizzate a grottesche di un sapore ancora settecentesco con raffigurazioni imperniate sulle grazie di Venere, maestra delle arti amatorie. Conservano ancora un gusto rococheggiante, anche nella scelta del tema, forse per mantenere un pi\u00f9 unitario carattere stilistico con il resto del palazzo. \nLe pitture, risalenti al periodo, non sono di facile attribuzione in quanto compare una certa affinit\u00e0 stilistica con i cicli pittorici coevi presenti in altri edifici cittadini. Dalle pitture del Teatro Pergolesi, opera del romano Giuseppe Vallesi, a quelle della Villa Balleani a Fontedamo, dei bolognesi Michele e Francesco Mastellari. Certo \u00e8 che vi lavorarono il pittore fabrianese Luigi Lanci (da fonti documentarie) e l'anconetano Fortunato Morini (dalla sua firma su un soffitto). Particolarmente raffinate risultano la Caff\u00e8-House, sorta di salotto rotondo con cupola piatta dall'impressionante acustica; l'Alcova e le stanze che si affacciano sul prospetto principale, sono state decorate dopo la morte della Contessa Virginia, a partire dal 1877 ad opera del fiorentino Olimpio Bandinelli in un sapore neo-rinascimentale. Furono volute dalla figlia, la Contessa Emilia Pianetti, e si rifanno a un gusto prettamente \"risorgimentale\", data la recente Unit\u00e0 d'Italia, evidente nell'Allegoria dell'Italia, affrescata nell'anticamera, e nei cammei dei \"geni italici\" Tiziano, Leonardo, Michelangelo e Raffaello, nella sala da pranzo.\nIl giardino.\nRappresenta al meglio uno dei concetti chiave del giardino settecentesco, mediando fra lo spazio privato del palazzo e quello naturale della campagna, costituisce a pieno il binomio Arte-Natura; con riferimenti idealistici al trattato \"Idea dell'Architettura universale\" scritto nel 1615 da Vincenzo Scamozzi. \nVenne realizzato a partire dal 1748 su progetto del Valeri e completato solo nel 1764. Seppure non di vaste proporzioni, assolve perfettamente al proprio ruolo di \"salotto naturale\", con un sistema di scale e terrazze che collegano l'interno del palazzo e in particolare la Galleria degli Stucchi, da ricevimento, al parterre del giardino. Le mura che lo costeggiano fanno da \"spalti\" costituendo cos\u00ec una sorta di \"teatro all'aria aperta\" imperniato sulla torretta centrale che funge da prospettiva architettonica di fondo. L'aspetto generale ricorda quelli del \"giardino all'italiana\" sebbene l'antico disegno delle aiuole del parterre (conservato nell'archivio Pianetti), rivela elementi decisamente rococ\u00f2.\nL'insieme \u00e8 completato da un paramento di statue a soggetto mitologico volte a mostrare, glorificare e proteggere la famiglia, sintetizzato e incentrato nelle due sculture semisdraiate della \"Fama\" e del \"Tempo\" poste sulla prospettiva centrale quasi a sottolineare il benessere familiare protratto nel tempo. L'insieme ha inizio dall'atrio del palazzo, dove si trovavano le sculture (oggi in diversa collocazione) delle Virt\u00f9 che dovrebbe avere un buon gestore aristocratico: \"Prudenza\", \"Giustizia\", \"Fortezza\", \"Nobilt\u00e0\", \"Generosit\u00e0\" e \"Temperanza\"; continua nell'entrata al giardino dove su una cancellata in ferro battuto si trovano 12 statue di puttini che in gruppi di quattro rappresentano le parti del giorno, gli elementi naturali e le stagioni; avanza nel giardino vero e proprio dove risultano disposte in maniera speculare rispetto a una simmetria centrale in base alla \"Fama\" sulla sinistra, e al \"Tempo\" sulla destra. Dagli spalti le statue sviluppano il tema dell'\"Abbondanza\", con Bacco, Cerere, Vertumno e Pomona; e della \"Fertilit\u00e0\", con Ercole, Jole, Flora e Zefiro. Nelle scale e nelle terrazze \u00e8 il tema della \"Ragione\" che controlla la \"Natura\", rappresentate tramite \"Divinit\u00e0 pagane\" dove a Mercurio si contrappone Palaistra, a Saturno \u00d2pis, a Marte Venere, ad Apollo Diana, e a Giove Giunone. Dalle vasche e fontane emergono cavalli marini, delfini e divinit\u00e0 marine come Nettuno, Glauco, Galatea e Anfitrite, atte a svolgere il tema del \"Rinnovamento\" rappresentato dell'acqua.\nTutto l'apparato scultoreo venne realizzato intorno al 1756 dallo scultore padovano Antonio Bonazza.\nDel famoso orologio che Francesco Livisati costru\u00ec nel 1753 oggi resta solo il quadrante dipinto sul timpano della prospettiva architettonica.\nLa pinacoteca.\nLa Pinacoteca civica e Galleria d'Arte contemporanea di Jesi, collocata nell'elegante palazzo, conserva fra le opere maggiori i dipinti eseguiti da Lorenzo Lotto per chiese e confraternite cittadine. Il nucleo lottesco \u00e8 composto da opere di primaria importanza per l'arte rinascimentale italiana: dalla \"Deposizione\" (1512) alle opere della maturit\u00e0, come la \"Pala di San Francesco al Monte\" e la monumentale \"Santa Lucia davanti al giudice\" (1532). Importanti per ricostruire il percorso artistico delle citt\u00e0 sono la \"Piet\u00e0\" di Nicola di Maestro Antonio d'Ancona, le opere di Giuliano Presutti, di Pietro Paolo Agabiti, del Pomarancio."}
{"id": "3121269", "revid": "1543377", "url": "https://it.wikipedia.org/wiki?curid=3121269", "title": "US Open 2010 - Qualificazioni singolare ragazze", "text": "Le qualificazioni del singolare dell'US Open 2010 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3121274", "revid": "228587", "url": "https://it.wikipedia.org/wiki?curid=3121274", "title": "Mikul\u00e1\u0161 Dzurinda", "text": "Per due mandati, tra il 1998 e il 2006, ha ricoperto la carica di Primo ministro della Repubblica Slovacca. \u00c8 stato il fondatore della Coalizione Democratica Slovacca (SDK) e dell'Unione Democratica e Cristiana Slovacca - Partito Democratico; dal 2002 al 2006 il suo partito ha formato una coalizione di governo insieme al Movimento Cristiano-Democratico, all'Alleanza del Nuovo Cittadino e al Partito della Coalizione Ungherese.\nGiovent\u00f9.\nDzurinda nacque il 4 febbraio 1955 in un villaggio della Slovacchia orientale, Spi\u0161sk\u00fd \u0160tvrtok. Si laure\u00f2 alla Scuola di Trasporti e Comunicazioni a \u017dilina nel 1979 e nel 1988 vi complet\u00f2 la sua ricerca scientifica post-lauream; gli fu conferito il titolo di Candidato delle Scienze (CSc). Lavor\u00f2 per l'Istituto di Ricerca dei Trasporti (V\u00daD) a \u017dilina come analista economico (1979-1988) e fu poi direttore di una sezione di tecnologia dell'informazione all'interno del direttorato regionale delle Ferrovie dello Stato cecoslovacche (\u010cSD) a Bratislava (1988-1990).\nMikul\u00e1\u0161 Dzurinda \u00e8 sposato ed ha due figlie. Parla, oltre alla lingua slovacca, l'inglese e il francese.\nPolitica.\nDzurinda si affacci\u00f2 alla politica slovacca come membro fondatore del Movimento Cristiano-Democratico (KDH), partito politico conservatore costituito ufficialmente nel 1990. Le prime elezioni democratice tenutesi nell'ex Cecoslovacchia furono nel 1990, e Dzurinda fu nominato Vice Ministro dei Trasporti e delle Poste nel 1991. Nel 1992 divenne membro del Consiglio nazionale, e lavor\u00f2 come membro del Comitato per il Budget e le Finanze. Al momento della divisione della Cecoslovacchia e dell'istituzione della Slovacchia indipendente (1993), fu vice Presidente del KDH, responsabile per l'economia. Durante il periodo di Jozef Morav\u010d\u00edk come Primo ministro (marzo-ottobre 1944), Dzurinda fu Ministro per i Trasporti, le Poste e i Lavori Pubblici. A seguito delle elezioni del 1994, vinte da Vladim\u00edr Me\u010diar, torn\u00f2 all'opposizione.\nPrimo Ministro.\nIn risposta alla nuova legge elettorale preparata e approvata dal governo di Me\u010diar nel 1997, cinque partiti di opposizione (KDH, DS, DU, SDSS e SZS) formarono la Coalizione Democratica Slovacca (SDK). Dzurinda ne divenne il portavoce e in seguito, il 4 luglio 1998, il Presidente.\nDzurinda fu nominato Primo ministro la prima volta nell'ottobre 1998, alla guida dei cinque partiti che erano stati all'opposizione, e che si erano poi uniti con il nome di Coalizione Democratica Slovacca (SDK) e avevano sconfitto il governo di Vladim\u00edr Me\u010diar alle elezioni.\nSotto la leadership di Dzurinda, la Slovacchia riusc\u00ec a riprendere i processi di integrazione e registr\u00f2 un cambiamento politico nelle relazioni con l'Unione europea e con le strutture economiche e politiche trans-atlantiche. Il successo delle riforme intraprese dal governo fu riflesso dall'ingresso della Slovacchia all'interno dell'OCSE nel settembre 2000, dal completamento dei negoziati per l'accesso nell'UE e dall'ingresso dei grandi investitori nel mercato slovacco. La U.S. Steel, ad esempio, invest\u00ec pi\u00f9 di un miliardo di dollari nel decennio successivo.\nNel gennaio 2000 Dzurinda fond\u00f2 un nuovo partito politico, l'Unione Democratica e Cristiana Slovacca - Partito Democratico (SDKU-DS), che da allora presiede. In un'elezione interna al partito nel marzo 2002, i membri del SDKU confermarono la sua posizione di leader e dopo le elezioni del settembre 2002, Dzurinda fu di nuovo a capo del governo. Il Partito della Coalizione Ungherese (SMK), l'Unione Democratica Cristiana (KDH) e l'Alleanza del Nuovo Cittadino (ANO) si sono poi uniti al SDKU, all'interno della coalizione di governo. Il Forum Libero si \u00e8 separato da SDKU all'inizio del 2004.\nPrimo Ministro dal 2002 al 2006.\nIl corso riformista delle politiche di Dzurinda fu confermato dal mandato che ottenne dagli elettori alle elezioni parlamentari del 2002, a seguito delle quali form\u00f2 il suo secondo governo. Il 2002 fu anche l'anno in cui il Summit di Praga della NATO, a novembre, decise riguardo all'invito per la Slovacchia ad entrare nella NATO; la nazione complet\u00f2 inoltre le trattative per l'ingresso nell'Unione europea al Summit di Copenaghen nel mese di dicembre, lanciando in tal modo il processo di ratifica.\nDurante questo periodo, il deficit di bilancio fu ridotto a meno del 3% del PIL, cosa che spalanc\u00f2 le porte alla Slovacchia per quanto riguarda l'accesso all'UE, avvenuto il 1\u00ba maggio 2004. La crescita economica, maggiore del 6%, divenne il miglior risultato dell'Europa orientale. La crescita fu sostenuta da importanti investitori stranieri, come le societ\u00e0 automobilistiche Peugeot, Citro\u00ebn e Kia."}
{"id": "3121275", "revid": "729019", "url": "https://it.wikipedia.org/wiki?curid=3121275", "title": "US Open 2010 - Doppio ragazzi", "text": "M\u00e1rton Fucsovics e Hsieh Cheng-peng erano i detentori del titolo, ma Hsieh non ha partecipato nella categoria juniores.\nFucsovics ha fatto coppia con M\u00e1t\u00e9 Zsiga, ma ha perso nel 2\u00ba turno contro Guilherme Clezar e Tiago Fernandes.\nDuilio Beretta e Roberto Quiroz hanno battuto in finale Oliver Golding e Ji\u0159\u00ed Vesel\u00fd 6\u20131, 7\u20135, aggiudicando il loro 2\u00ba titolo del Grande Slam della categoria juniores dopo il Roland Garros."}
{"id": "3121279", "revid": "287204", "url": "https://it.wikipedia.org/wiki?curid=3121279", "title": "Kang Senghui", "text": ""}
{"id": "3121284", "revid": "1904508", "url": "https://it.wikipedia.org/wiki?curid=3121284", "title": "Capi di Stato della Jugoslavia", "text": "I capi di Stato della Jugoslavia dal 1918 (proclamazione del Regno dei Serbi, Croati e Sloveni) al 2006 (dissoluzione dell'Unione Statale di Serbia e Montenegro) furono i seguenti."}
{"id": "3121285", "revid": "465169", "url": "https://it.wikipedia.org/wiki?curid=3121285", "title": "The Wonder of You", "text": "The Wonder of You \u00e8 un brano musicale scritto da Baker Knight.\nOriginariamente la canzone era stata scritta per Perry Como, ma il cantante non volle inciderla e quindi fu passata ad un altro artista della RCA, Ray Peterson.\nIl brano.\nNel 1959, Peterson pubblic\u00f2 il brano come singolo negli Stati Uniti. La canzone si rivel\u00f2 un successo da Top 40 in classifica per lui, piazzandosi alla posizione numero 25 della \"Billboard Hot 100\". In Gran Bretagna, lo stesso anno il brano venne registrato da Ronnie Hilton, la sua versione raggiunse la posizione numero 22 nella classifica inglese dei singoli. La versione pi\u00f9 famosa rimane comunque quella di Elvis Presley pubblicata nel 1970.\nLa versione di Elvis Presley.\nElvis Presley pubblic\u00f2 il brano su singolo il 20 aprile 1970. Negli Stati Uniti, il singolo ebbe un dignitoso successo dove raggiunse la posizione numero 9 in classifica nella primavera del 1970, mentre in Gran Bretagna \"The Wonder of You\" si rivel\u00f2 uno dei pi\u00f9 grandi successi di sempre per Presley, raggiungendo la vetta della classifica e restandoci per sei settimane consecutive nell'estate dello stesso anno. \"The Wonder of You\" \u00e8 una delle circa trentacinque canzoni che Elvis spesso eseguiva in concerto, ma che non incise mai in sala di registrazione. Il brano pubblicato da Presley su singolo \u00e8 infatti una versione dal vivo ripresa da un concerto a Las Vegas del febbraio 1970. Il nuovo arrangiamento per il brano, venne scritto dal pianista Glen D. Hardin, da poco entrato a far parte della band di Elvis. Intuendo il potenziale della canzone, il produttore Felton Jarvis, prese i nastri della registrazione del concerto, li port\u00f2 in studio, e sostitu\u00ec i cori delle Sweet Inspirations con quelli di un gruppo di coriste di studio al fine di eliminare le imprecisioni riscontrate nella versione dal vivo.\nPopolarit\u00e0 nel mondo del Calcio.\nLa canzone \u00e8 stata adottata dalla squadra di calcio inglese Port Vale F.C. che fa risuonare nello stadio il brano prima di ogni partita in casa, frequentemente i tifosi cantano un testo diverso sulla melodia. Anche la squadra dell' utilizza il brano come proprio inno e lo suona prima di ogni match casalingo."}
{"id": "3121286", "revid": "287204", "url": "https://it.wikipedia.org/wiki?curid=3121286", "title": "Samghavarman", "text": ""}
{"id": "3121287", "revid": "262457", "url": "https://it.wikipedia.org/wiki?curid=3121287", "title": "Kang Sengkai", "text": ""}
{"id": "3121288", "revid": "773636", "url": "https://it.wikipedia.org/wiki?curid=3121288", "title": "Chiesa di San Michele Arcangelo (Empoli Vecchio)", "text": "La chiesa di San Michele Arcangelo a Empoli Vecchio era un edificio sacro situato a Empoli.\nStoria.\nUna \"Ecclesiam Sancti Michaelis in Impore\" appare citata il 30 aprile 780 nell'atto di fondazione della badia di San Savino a Pisa, ma probabilmente si tratta di un falso. Il primo documento certo \u00e8 del 10 dicembre 1119 quando i suoi parrocchiani vennero obbligati da Conti Guidi a trasferirsi intorno alla pieve di Sant'Andrea per andare a popolare il nuovo centro di Empoli. Nel 1192 la chiesa di San Michele venne confermata da papa Celestino III alla pieve di Empoli.\nNel 1258 la \"Ecclesia Sancti Angeli de Empoli Veteri\" venne nuovamente confermata alla pieve empolese da papa Alessandro IV; in quel periodo la chiesa godeva di una situazione economica buona come confermato le decime pagate in quel secolo e anche l'archivio della chiesa, tuttora esistente e conservato a Pisa.\nAnche se il pi\u00f9 antico documento su questa chiesa \u00e8 un falso, alla badia di San Savino spettava comunque il patronato della chiesa e questo privilegio rimase fino al 1561 quando pass\u00f2 all'ordine di Santo Stefano; nel 1651 lo stesso ordine intraprese dei lavori di ampliamento, sopraelevazione e decorazione. Nel 1673, in occasione di una vista apostolica, fu definita \"chiesa piccola ma decente\" essendo dotata di un solo altare, di un'acquasantiera su colonna, di un campanile, di una casa canonica e di un suo cimitero recintato, posto davanti alla facciata.\nNel 1787 la chiesa fu sconsacrata e annessa alla vicina chiesa di Santa Maria a Ripa; l'edificio fu poco dopo venduto a privati e nel corso dei secoli \u00e8 andato progressivamente degradandosi avendo funzione prima di fienile, poi di rimessa attrezzi e infine di tinaia.\nPochi anni fa si sono conclusi i lavori di restauro che hanno recuperato le strutture architettoniche originali dove ancora esistenti e reintegrato le parti lacunose trasformando l'edificio in privata abitazione.\nArchitettura e patrimonio artistico.\nAll'interno dell'ex-chiesa, pochi anni fa, sono stati effettuati scavi archeologici condotti dall'Associazione Archeologica Volontariato Medio Valdarno sotto la direzione scientifica della Soprintendenza ai Beni Archeologici della Toscana. Dalle operazioni di scavo sono stati recuperati manufatti marmorei di epoca romana e si \u00e8 potuto appurare che originariamente la chiesa di San Michele Arcangelo a Empoli Vecchio consisteva sempre in un'aula rettangolare coperta da tetto a salienti ma la struttura era pi\u00f9 corta dell'attuale, terminante con un'abside. L'edificio religioso dunque appare come frutto di una doppia fase costruttiva e risale, nella parte pi\u00f9 antica, presumibilmente al periodo Alto Medievale. \nEsterno.\nLa facciata \u00e8 stata ridotta a capanna dagli interventi realizzati nel XVII secolo e un tempo era sormontata da un campanile a vela biforo; la facciata mostra chiaramente i segni di due fasi costruttive distinte dal diverso materiale impiegato per la costruzione. La fase pi\u00f9 antica corrisponde al basamento realizzato in grandi conci di pietra serena ben spianati disposti a corsi orizzontali e paralleli ed era dotato di zoccolo modanato e decorato con liste in marmo frutto di recupero da edifici pi\u00f9 antichi presumibilmente di et\u00e0 romana; al centro della facciata si trovava il portale architravato con arco a tutto sesto. Una seconda fase costruttiva \u00e8 quella dell'ordine superiore realizzato con mattoni coloriti e zigrinati; in una mappa del XVI secolo dei capitani di Parte Guelfa la chiesa appare dotata di una tettoia della quale rimangono le buche pontaie tamponate e tracce della copertura sono visibili ai lati della finestra aperta in epoca rinascimentale.\nAnche sulle fiancate le diverse fasi costruttive sono visibili: nella parte inferiore della fiancata settentrionale si apriva un portalino che in seguito venne chiuso per la costruzione di una volta mentre nell'ordine superiore il paramento murario \u00e8 pi\u00f9 modesto e mostra l'uso di mattoni lisci e bozze di pietra arenaria.\nInterno.\nPrima degli attuali lavori di rifacimento, all'interno, sotto l'intonaco settecentesco, erano visibili le tracce di decorazioni murali a finto drappeggio risalenti al XIII-XIV secolo."}
{"id": "3121290", "revid": "729019", "url": "https://it.wikipedia.org/wiki?curid=3121290", "title": "US Open 2010 - Doppio ragazze", "text": "Valerija Solov'\u00ebva e Maryna Zanevs'ka erano le detentrici del titolo, ma quest'anno non fanno pi\u00f9 parte della categoria juniores.\nT\u00edmea Babos e Sloane Stephens hanno battuto in finale An-Sophie Mestach e Silvia Njiri\u0107 che si sono ritirate, aggiudicandosi il 3\u00ba titolo del Grande Slam della categoria juniores dell'anno dopo: Roland Garros e Wimbledon."}
{"id": "3121296", "revid": "599013", "url": "https://it.wikipedia.org/wiki?curid=3121296", "title": "Vlada Jovanovi\u0107", "text": ""}
{"id": "3121297", "revid": "287204", "url": "https://it.wikipedia.org/wiki?curid=3121297", "title": "Vlada Jovanovic", "text": ""}
{"id": "3121299", "revid": "71433", "url": "https://it.wikipedia.org/wiki?curid=3121299", "title": "Mangia, prega, ama", "text": ""}
{"id": "3121302", "revid": "287204", "url": "https://it.wikipedia.org/wiki?curid=3121302", "title": "US Open 2010 - Singolare maschile in carrozzina", "text": "Shingo Kunieda era il detentore e ha battuto in finale Nicolas Peifer che si \u00e8 ritirato."}
{"id": "3121304", "revid": "1305772", "url": "https://it.wikipedia.org/wiki?curid=3121304", "title": "Wheels", "text": "Wheels \u00e8 un singolo del gruppo musicale statunitense Foo Fighters, pubblicato il 29 settembre 2009 come unico estratto dalla raccolta \"Greatest Hits\".\nVideo musicale.\nIl videoclip del brano, girato nell'ottobre 2009 da Sam Brown, \u00e8 ambientato in un vecchio magazzino."}
{"id": "3121307", "revid": "287204", "url": "https://it.wikipedia.org/wiki?curid=3121307", "title": "US Open 2010 - Singolare femminile in carrozzina", "text": "Esther Vergeer era la detentrice del titolo e ha battuto in finale Daniela Di Toro 6\u20130, 6\u20130."}
{"id": "3121317", "revid": "642594", "url": "https://it.wikipedia.org/wiki?curid=3121317", "title": "Presidenti della Serbia e Montenegro", "text": ""}
{"id": "3121319", "revid": "287204", "url": "https://it.wikipedia.org/wiki?curid=3121319", "title": "US Open 2010 - Quad singolare", "text": "Peter Norfolk era il detentore del titolo, ma ha perso in finale per 6\u20130, 2\u20136, 6\u20133 contro David Wagner."}
{"id": "3121323", "revid": "104458", "url": "https://it.wikipedia.org/wiki?curid=3121323", "title": "Rifugio Alpe Moroscetto", "text": "Il rifugio Alpe Moroscetto \u00e8 un piccolo bivacco, situato nel comune di Bellinzona (frazione Preonzo), nel Canton Ticino, nell'alta valle di Moleno, nelle Alpi Lepontine, a 1.844\u00a0m s.l.m.\nStoria.\nIl rifugio era una cascina dell'alpe Moroscetto. Si distingueva per i pascoli particolarmente apprezzati; l'alpe cess\u00f2 l'attivit\u00e0 negli anni sessanta del XX secolo. Da l\u00ec in poi divenne una cascina dove \u00e8 possibile dormire.\nCaratteristiche e informazioni.\nIl rifugio \u00e8 un monolocale con un piccolo refettorio, e 5 posti letto. \u00c8 disponibile un piccolo piano di cottura a gas, con piatti e padelle. Il riscaldamento \u00e8 a legna, l'acqua corrente \u00e8 all'interno del rifugio."}
{"id": "3121326", "revid": "729019", "url": "https://it.wikipedia.org/wiki?curid=3121326", "title": "US Open 2010 - Doppio maschile in carrozzina", "text": "St\u00e9phane Houdet e Stefan Olsson erano i detentori del titolo, ma hanno perso nel 1\u00ba turno contro Maikel Scheffers e Ronald Vink.\nMaikel Scheffers e Ronald Vink hanno battuto in finale 6\u20130, 6\u20130 Nicolas Peifer e Jon Rydberg."}
{"id": "3121327", "revid": "71433", "url": "https://it.wikipedia.org/wiki?curid=3121327", "title": "Eat Pray Love", "text": ""}
{"id": "3121330", "revid": "729019", "url": "https://it.wikipedia.org/wiki?curid=3121330", "title": "US Open 2010 - Doppio femminile in carrozzina", "text": "Korie Homan e Esther Vergeer erano le detentrici del titolo, ma solo Vergeer ha partecipato quest'anno, facendo coppia con Sharon Walraven e ha battuto in finale 6\u20133, 6\u20133 Daniela Di Toro e Aniek van Koot."}
{"id": "3121331", "revid": "599013", "url": "https://it.wikipedia.org/wiki?curid=3121331", "title": "Francisco de Paula del Villar y Lozano", "text": "Biografia.\nStudi\u00f2 presso la Real Academia de Bellas Artes de San Fernando di Madrid, conseguendo il diploma di architetto nel 1852.\nNel 1854 progett\u00f2 diversi ospedali per gli ammalati colpiti dal colera. Fu bibliotecario dell'Academia Provincial de Bellas Artes, corrispondente di quella di San Fernando, membro de la Comisi\u00f3n Provincial de Monumentos, presidente dell'Asociaci\u00f3n de Arquitectos e direttore dell'Escuela Superior de Arquitectura.\nCome architetto diocesano, incarico che svolse dal 1874 al 1892, anno in cui gli successe in questa attivit\u00e0 il figlio Francisco de Paula del Villar y Carmona, restaur\u00f2 la chiesa di Santa Mar\u00eda del P\u00ed, quella di Santa Maria de Vilafranca e la Casa de Misericordia.\nNel 1877 ottenne dall'Asociaci\u00f3n de Devotos de San Jos\u00e9 l'incarico di costruire la chiesa della Sagrada Fam\u00edlia.\nVillar concep\u00ec per essa un progetto neogotico; nel 1883 abbandon\u00f2 il progetto per contrasti con Joan Martorell, architetto di Josep Maria Bocabella, presidente dell'Asociaci\u00f3n de Devotos de San Jos\u00e9 e promotore del progetto, incarico che fu assunto, poi, da Antoni Gaud\u00ed che ne fece il proprio capolavoro architettonico."}
{"id": "3121339", "revid": "287204", "url": "https://it.wikipedia.org/wiki?curid=3121339", "title": "US Open 2010 - Quad doppio", "text": "Nick Taylor e David Wagner erano i detentori del titolo e hanno battuto in finale 7\u20135, 7\u20136(4) Johan Andersson e Peter Norfolk."}
{"id": "3121342", "revid": "729019", "url": "https://it.wikipedia.org/wiki?curid=3121342", "title": "Escuadrilla Acrob\u00e1tica Cruz del Sur", "text": "La Escuadrilla Acrob\u00e1tica Cruz del Sur (tradotto dalla lingua spagnola Squadriglia acrobatica Croce del Sud) \u00e8 la pattuglia acrobatica della Fuerza A\u00e9rea Argentina e utilizza come aerei acrobatici degli FMA IA-63 Pampa.\nFanno parte della pattuglia 6 ufficiali piloti dell'Aeronautica Militare argentina in servizio attivo. L'unit\u00e0 \u00e8 dislocata presso l'aeroporto militare di Mendoza e fa parte della IV Brigada A\u00e9rea (4\u00aa divisione aerea).\nStoria.\nLa Escuadrilla Acrob\u00e1tica Cruz del Sur fu fondata nel gennaio del 1962 e rimase attiva fino al seguente mese di dicembre, equipaggiata con North American F-86 Sabre. Venne successivamente riattivata nel 1997. Alla riattivazione del 1997 venne equipaggiata con 7 Sukhoi Su-29AR a motore radiale; sostituiti nel 2012 con degli FMA IA-63 Pampa."}
{"id": "3121348", "revid": "25152", "url": "https://it.wikipedia.org/wiki?curid=3121348", "title": "Francisco del Villar", "text": ""}
{"id": "3121350", "revid": "599013", "url": "https://it.wikipedia.org/wiki?curid=3121350", "title": "Jos\u00e9 Nazabal", "text": "Professionista dal 1975 al 1982, vinse una tappa al Tour de France e una alla Vuelta a Espa\u00f1a.\nCarriera.\nSi mise in luce gi\u00e0 da dilettante al Tour de l'Avenir dove riusc\u00ec, fra il 1973 e il 1974, ad aggiudicarsi due tappe. Passato professionista nel 1975 con la KAS, termin\u00f2 alla prim partecipazione alla Vuelta a Espa\u00f1a al ventunesimo posto.\nL'anno successivo fu sesto alla Vuelta al Pa\u00eds Vasco e ottavo alla Vuelta a Levante. Alla seconda partecipazione alla Vuelta sal\u00ec sul gradino pi\u00f9 basso del podio a venticinque anni ed al secondo da professionista. Nello stesso anno partecip\u00f2 anche al suo primo, e unico, Giro d'Italia che concluse con un abbandono. I risultati ottenuti gli consentirono inoltre la convocazione ai Campionati del mondo di Yvoir.\nNel 1977 non riusc\u00ec a far classifica n\u00e9 alla Vuelta n\u00e9 al Tour de France, dove si ritir\u00f2 nella sedicesima tappa, ma in entrambe le corse si aggiudic\u00f2 una vittoria di tappa. Al Tour vinse la tappa che arrivava nella citt\u00e0 dove la KAS aveva la sede storica. Nella stessa stagione riusc\u00ec a vincere altre quattro gare in brevi corse a tappe spagnole e si classific\u00f2 inoltre secondo nella prova in line dei Campionati nazionali. Chiuse infine al sesto posto il Giro del Delfinato.\nNel 1978 ottenne altri piazzamenti nelle corse tappe, terminando sesto il Crit\u00e9rium du Dauphin\u00e9 Lib\u00e9r\u00e9, terzo alla Vuelta al Pa\u00eds Vasco, quarto alla Vuelta a Asturias mentre alla Vuelta a Espa\u00f1a termin\u00f2 di nuovo nei primi dieci con un settimo posto. Come nella stagione precedente, si ritir\u00f2 al Tour de France.\nNelle stagioni successive non riusc\u00ec pi\u00f9 ad ottenere successi o piazzamenti."}
{"id": "3121353", "revid": "486946", "url": "https://it.wikipedia.org/wiki?curid=3121353", "title": "Lingua solandra", "text": ""}
{"id": "3121355", "revid": "486946", "url": "https://it.wikipedia.org/wiki?curid=3121355", "title": "Ladino solandro", "text": ""}
{"id": "3121361", "revid": "6923", "url": "https://it.wikipedia.org/wiki?curid=3121361", "title": "Blaenau Ffestiniog", "text": "Blaenau Ffestiniog (pron. /\u02c8bla\u026ana\u026a f\u025bs\u02c8t\u026anj\u0252\u0261/o /\u02c8bl\u0259\u0268na f\u025bs\u02c8t\u026anj\u0252\u0261/; 4.800 ab. circa) \u00e8 una cittadina del Galles settentrionale, appartenente alla contea di Gwynedd e alla \"community\" di Ffestiniog e situata nel mezzo del Parco Nazionale di Snowdonia (di cui, per\u00f2, ufficialmente non fa parte).\nLa localit\u00e0 era un importante centro per l'industria mineraria del Paese, in particolare per la produzione di ardesia, estratta dalle colline circostanti.\nGeografia fisica.\nCollocazione.\nBlaenau Ffestiniog si trova nella parte centro-orientale della contea di Gwynedd ed \u00e8 situata a sud-est del monte Snowdon e a circa 20\u00a0km a nord-est di Porthmadog.\nTurismo.\nLa localit\u00e0 \u00e8 famosa per la Ffestiniog Railway, la ferrovia che la collega a Porthmadog, usata fino al 1949 per il trasporto dell'ardesia e rimasta in funzione come attrazione turistica.\nLa cittadina \u00e8 anche un punto di partenza per il Parco Nazionale di Snowdonia, di cui non fa ufficialmente pi\u00f9 parte dal 1949, in quanto la zona, per via della forte industrializzazione, \u00e8 stata considerata poco \"attraente\".\nCuriosit\u00e0.\nBlaenau \u00e8 la cittadina dalla quale Frank Cottrell Boyce prese spunto per scrivere il suo libro \"Quadri e ladri-Un colpo da ragazzi\"."}
{"id": "3121363", "revid": "123019744", "url": "https://it.wikipedia.org/wiki?curid=3121363", "title": "Men's Fitness", "text": "Men's Fitness \u00e8 una rivista statunitense fondata a New York nel 1987 con il nome di \"Sport Fitness\", che fu cambiato in quello attuale l'anno dopo. Sulla copertina sono apparse celebrit\u00e0 come Arnold Schwarzenegger, Andy Roddick, Rusty Joiner, Bradly Tomberlin, John Cena, Reggie Bush, Albert Pujols e Ja Rule."}
{"id": "3121367", "revid": "729019", "url": "https://it.wikipedia.org/wiki?curid=3121367", "title": "Sukhoi Su-29", "text": "Il Sukhoi Su-29 (in cirillico \u0421\u0443\u0445\u043e\u0439 \u0421\u0443-29) \u00e8 un aereo acrobatico biposto russo equipaggiato con un motore radiale da 360 CV (265 kW) e prodotto dalla Aviacionnaja kholdingovaja kompanija Sukhoj. La sua progettazione ha preso a modello il Sukhoi Su-26, di cui \u00e8 una evoluzione. Il largo impiego di materiali compositi, che raggiungono un totale del 60% dell'intera struttura, ha permesso di contenere l'aumento di peso rispetto al modello precedente di soli 50 chilogrammi.\nIl Su-29 \u00e8 ideale per l'addestramento basico al volo acrobatico, l'addestramento basico al volo tattico; \u00e8 inoltre idoneo per l'impiego in manifestazioni aeree come gli air show, oltre ad essere impiegato per il mantenimento delle capacit\u00e0 di volo di piloti civili e militari."}
{"id": "3121369", "revid": "1846411", "url": "https://it.wikipedia.org/wiki?curid=3121369", "title": "Telefe Internacional", "text": "Telefe Internacional \u00e8 la versione internazionale della rete televisiva argentina Telefe.\nLanciata nel 1998, ritrasmette i programmi prodotti da Telefe in tutta l'America Latina, gli Stati Uniti d'America, in Oceania, in Europa e in Israele.\nIl segnale \u00e8 trasmesso dal satellite Intelsat 34."}
{"id": "3121370", "revid": "124123", "url": "https://it.wikipedia.org/wiki?curid=3121370", "title": "David L\u00f3pez Garc\u00eda", "text": ""}
{"id": "3121371", "revid": "287204", "url": "https://it.wikipedia.org/wiki?curid=3121371", "title": "Alfonso Raimundez", "text": ""}
{"id": "3121373", "revid": "1305772", "url": "https://it.wikipedia.org/wiki?curid=3121373", "title": "Alien Nations", "text": "Alien Nations (altro titolo utilizzato Amazons and Aliens) \u00e8 un videogioco di tipo gestionale con componenti God game e di strategia in tempo reale, ambientato in un mondo fantasioso, dove ci si deve occupare di complessi e improbabili alieni di tre specie, sviluppato da Koch e distribuito nell'anno 1999.\nQuesto ha avuto come seguito \"The Nations\" distribuito nell'anno 2001 e fatto anch'esso dalla stessa casa di sviluppo.\nModalit\u00e0 di gioco.\nPaesaggio, unit\u00e0 e strutture sono in 2D.\nCi sono 3 campagne (ognuna di 20 missioni in serie con obiettivi multipli) per il gioco in singolo relative ad una propria specie \"aliena\": mostruosi insettoidi \"Sajiki\", bizzarri umanoidi \"Pimmon\" e quasi umane \"Amazzoni\".\nInoltre sono presenti mappe, che sono poi utilizzabili soltanto per il gioco in gruppo con modem su LAN o su Internet."}
{"id": "3121375", "revid": "352448", "url": "https://it.wikipedia.org/wiki?curid=3121375", "title": "Alfonso Raim\u00fandez", "text": ""}
{"id": "3121380", "revid": "110157", "url": "https://it.wikipedia.org/wiki?curid=3121380", "title": "Don't Be Cruel", "text": "Don't Be Cruel \u00e8 un brano musicale scritto da Otis Blackwell e inciso da Elvis Presley nel 1956. Nel 2002 la canzone \u00e8 stata introdotta nella Grammy Hall of Fame. Nel 2004, il brano \u00e8 stato classificato alla posizione numero 197 nella \"lista delle 500 migliori canzoni di sempre\" redatta dalla rivista \"Rolling Stone\". Inoltre, \"Don't Be Cruel\" \u00e8 alla posizione numero 92 nella classifica delle migliori canzoni di tutti i tempi e al quinto posto tra le migliori canzoni del 1956 stilata da \"Acclaimed Music\".\nElvis Presley.\nRegistrazione.\n\"Don't Be Cruel\" fu la prima canzone della quale la societ\u00e0 di pubblicazione di Presley, la \"Hill and Range\", acquist\u00f2 i diritti per fargliela incidere. Blackwell fu ben lieto di cedere il 50% delle royalties e di co-accreditare come autore Presley assicurandosi cos\u00ec che \"il pi\u00f9 famoso e nuovo cantante del tempo\" la registrasse.\nPresley incise il brano il 2 luglio 1956 durante un'estenuante seduta di registrazione negli RCA studios di New York City. Durante questa sessione registr\u00f2 anche \"Hound Dog\", e \"Any Way You Want Me\". Nel brano suonano gli abituali musicisti che accompagnavano Elvis dall'inizio, Scotty Moore alla chitarra (con Presley che suonava occasionalmente la chitarra ritmica), Bill Black al basso, D. J. Fontana alla batteria, e i coristi Jordanaires. Il registro della sala prove indica Steve Sholes come produttore, ma il diario di registrazione rivela che fu principalmente Presley che produsse la canzone, selezionandola, rielaborandone l'arrangiamento al piano, e insistendo per rifarla 28 volte prima di ritenersene soddisfatto. La stessa sera fece anche 31 prove di \"Hound Dog\".\nPubblicazione.\nIl singolo venne pubblicato il 13 luglio 1956 con sul lato B \"Hound Dog\". In poche settimane, \"Hound Dog\" arriv\u00f2 al secondo posto in classifica vendendo pi\u00f9 di 1 milione di copie. Presto fu anche superata da \"Don't Be Cruel\" che raggiunse il numero 1 in tre diverse classifiche: Pop, Country, e R 'n' B. Infine, entrambi i brani restarono al primo posto della classifica Pop per 11 settimane. Alla fine del 1956 il singolo aveva venduto circa quattro milioni di copie negli Stati Uniti.\nPresley esegu\u00ec \"Don't Be Cruel\" durante tutte e tre le sue apparizioni al programma \"Ed Sullivan Show\" dal settembre 1956 al gennaio 1957.\nImportanza artistica.\n\"Don't Be Cruel\" divenne in assoluto uno dei pi\u00f9 notevoli successi di Elvis Presley, con vendite stimate in circa 6 milioni di copie alla fine del 1961. Il brano divent\u00f2 poi un'abituale presenza durante tutti i suoi concerti degli anni 70 (fino alla fine della sua carriera, avvenuta il 16 agosto del 1977 a causa del suo prematuro decesso), spesso unito in medley con \"Jailhouse Rock\" o \"Teddy Bear\" a simboleggiare ed evocare il suo periodo aureo, e ricordare il suo indimenticabile esordio sulle scene come rocker negli anni cinquanta.\nCover.\nMolti artisti hanno interpretato la canzone, tra i quali: Billy Swan, i Cheap Trick, le Judds, Merle Haggard, John Lennon, Jerry Lee Lewis, Neil Diamond, Jackie Wilson. Lo stesso Presley si disse impressionato dalla versione di Wilson e incorpor\u00f2 nelle performance dal vivo molti dei manierismi utilizzati dal cantante.\nCuriosit\u00e0.\nIl riff principale di basso della canzone \u00e8 stato utilizzato anche come musica di sottofondo nel videogioco della Nintendo \"Donkey Kong\"."}
{"id": "3121390", "revid": "212348", "url": "https://it.wikipedia.org/wiki?curid=3121390", "title": "Chimica biologica", "text": ""}
{"id": "3121394", "revid": "154639", "url": "https://it.wikipedia.org/wiki?curid=3121394", "title": "Codex Manichaicus Coloniensis", "text": "Il Codex Manichaicus Coloniensis ovvero il Codice manicheo di Colonia \u00e8 un piccolo codice su papiro (3.5 x 4.5\u00a0cm), databile al V secolo e trovato nei pressi della citt\u00e0 di Asy\u016b\u1e6d (l'antica Licopoli), in Egitto. Esso contiene un testo greco che descrive la vita di Mani, il fondatore della religione del Manicheismo. La scoperta del codice ci consente di avere notizie pi\u00f9 approfondite su questo personaggio cos\u00ec importante per la storia delle religioni. Il testo, che porta il titolo ambiguo \"Sull'origine del suo corpo\", racconta l'introduzione di Mani nella setta ebraica-cristiana degli Elcasaiti e di come gli insegnamenti del maestro si rivelarono a lui attraverso il suo spirito e un gemello celeste.\nNel testo in greco, probabilmente una traduzione dall'aramaico o dall'antico siriaco, viene citato spesso il \"logos\", intendendo la dottrina, di Mani. Il codice, come fanno pensare i nomi, probabilmente degli insegnanti, uno per ogni singola sezione, raccoglie testi anche anteriori all'ultima stesura.\nIl papiro passato nelle mani di alcuni antiquari del Cairo alla fine \u00e8 stato acquistato dall'\"Institut f\u00fcr Altertumskunde\" dell'Universit\u00e0 di Colonia nel 1969 e nel 1970 due studiosi dell'istituto, Henrichs e Koenen, ne hanno pubblicato, in quattro articoli sul \"Zeitschrift f\u00fcr Papyrologie und Epigraphik\" (1975-82) una prima edizione e relazione critica.\nNel corso del decennio successivo alla prima edizione furono apportate molte correzioni ed interpretazioni ed anche alcuni piccoli frammenti si riusc\u00ec ad associarli ed incorporli con successo nel corpo del testo. Due nuovi convegni si tennero a Rende in Calabria (nel 1984) ed a Cosenza (nel 1988) e una seconda edizione critica del Codex Manichaicus Coloniensis, risultato dei nuovi studi, fu quindi pubblicata nel 1988."}
{"id": "3121401", "revid": "228587", "url": "https://it.wikipedia.org/wiki?curid=3121401", "title": "Coppa della Germania Est 1984-1985", "text": "La Coppa della Germania Est 1984-85 fu la trentatreesima edizione della competizione.\nTurno di qualificazione.\nNelle 24 partite del primo turno si sono imposti per 11 volte squadre vincitrici delle coppe distrettuali contro quelle della prima divisione tedesco-orientale. Oltre questi per\u00f2 11 vincitori provengono anche dalla seconda divisione."}
{"id": "3121405", "revid": "287204", "url": "https://it.wikipedia.org/wiki?curid=3121405", "title": "Campionato mondiale di enduro 2009", "text": "Il Campionato mondiale di enduro 2009 ventesima edizione della competizione ha avuto inizio in Portogallo il 21 marzo ed \u00e8 terminata in Francia il 13 settembre dopo 8 prove disputate.\nLe vittorie delle rispettive categorie sono andate al pilota finlandese Mika Ahola (al terzo titolo iridato consecutivo, seppure in categorie diverse) su Honda nella E1, al francese Johnny Aubert su KTM nella E2 e allo spagnolo Iv\u00e1n Cervantes su KTM nella E3.\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 || width=4%|17 || width=4%|18 || width=4%|19 || width=4%|20 || width=4%|21 &gt;\n!width=5%|Punti"}
{"id": "3121412", "revid": "24443", "url": "https://it.wikipedia.org/wiki?curid=3121412", "title": "Bivacco Lateltin", "text": ""}
{"id": "3121431", "revid": "300067", "url": "https://it.wikipedia.org/wiki?curid=3121431", "title": "Nemanja Be\u0161ovi\u0107", "text": ""}
{"id": "3121432", "revid": "287204", "url": "https://it.wikipedia.org/wiki?curid=3121432", "title": "Leptophis ahaetulla", "text": "Leptophis ahaetulla (noto anche come lora o serpente pappagallo) \u00e8 un serpente arboricolo della famiglia dei Colubridi, diffuso nell'America centrale (Panama, Messico, Trinidad e Tobago).\nHa una colorazione verde con sfumature gialle e arancioni. Raggiunge la lunghezza di 220\u00a0cm ed \u00e8 dotato di denti veleniferi opistoglifi che iniettano un veleno che nell'uomo causa generalmente edema localizzato.\n\u00c8 un serpente irritabile e che morde con estrema facilit\u00e0. Infatti, .\nSi nutre di rane e lucertole."}
{"id": "3121433", "revid": "287204", "url": "https://it.wikipedia.org/wiki?curid=3121433", "title": "Nemanja Besovic", "text": ""}
{"id": "3121434", "revid": "311692", "url": "https://it.wikipedia.org/wiki?curid=3121434", "title": "Greenland Square Zifeng Tower", "text": ""}
{"id": "3121435", "revid": "352448", "url": "https://it.wikipedia.org/wiki?curid=3121435", "title": "Alfonso Henriques", "text": ""}
{"id": "3121436", "revid": "283026", "url": "https://it.wikipedia.org/wiki?curid=3121436", "title": "DOSAAF", "text": "La DOSAAF ( \u0414\u041e\u0421\u0410\u0410\u0424) \u00e8 stata una associazione paramilitare sovietica traducibile in \"Associazione volontaria per la cooperazione con l'esercito, l'aviazione e la flotta\" (). Con la dissoluzione dell'Unione Sovietica l'associazione \u00e8 rimasta attiva in alcuni paesi ex sovietici come la Russia e la Bielorussia. In alcuni paesi il nome \u00e8 cambiato, ad esempio in Ucraina il nome \u00e8 diventato \"Associazione di assistenza alla collaborazione dell'Ucraina\", in Russia nel dicembre 1991 \u00e8 stata riformata in \u0420\u043e\u0441\u0441\u0438\u0439\u0441\u043a\u0430\u044f \u043e\u0431\u043e\u0440\u043e\u043d\u043d\u0430\u044f \u0441\u043f\u043e\u0440\u0442\u0438\u0432\u043d\u043e-\u0442\u0435\u0445\u043d\u0438\u0447\u0435\u0441\u043a\u0430\u044f \u043e\u0440\u0433\u0430\u043d\u0438\u0437\u0430\u0446\u0438\u044f - POCTO (Organizzazione tecnico-sportiva per la difesa della Russia). Nel dicembre 2009 \u00e8 stata ribattezzata \u0420\u041e\u0421\u0422\u041e DOSAAF Russia.\nL'obiettivo dichiarato della societ\u00e0 era \"l'educazione patriottica della popolazione e la preparazione di esso per la difesa della Patria\". Tra i mezzi per raggiungere questi obiettivi vi era lo sviluppo degli sport paramilitari. Inizialmente, un traguardo importante \u00e8 stato il sostegno finanziario dei militari sovietici, per mezzo di quote associative, abbonamenti, le lotterie, e donazioni. Allo stesso tempo, lo sport civile \u00e8 stato supportato anche nel quadro di strutture DOSAAF quali centri sportivi, stadi, piscine."}
{"id": "3121437", "revid": "80598", "url": "https://it.wikipedia.org/wiki?curid=3121437", "title": "Pepe Calvo", "text": ""}
{"id": "3121443", "revid": "447535", "url": "https://it.wikipedia.org/wiki?curid=3121443", "title": "Venezia 2010", "text": ""}
{"id": "3121449", "revid": "34883430", "url": "https://it.wikipedia.org/wiki?curid=3121449", "title": "Malattie a trasmissione sessuale", "text": ""}
{"id": "3121453", "revid": "599013", "url": "https://it.wikipedia.org/wiki?curid=3121453", "title": "Associazione rivoluzionaria delle donne dell'Afghanistan", "text": "LAssociazione rivoluzionaria delle donne dell'Afghanistan (in inglese \"Revolutionary Association of the Women of Afghanistan\"; in ; in pashtu: \u062f \u0627\u0641\u063a\u0627\u0646\u0633\u062a\u0627\u0646 \u062f \u069a\u0685\u0648 \u0627\u0646\u0642\u0644\u0627\u0628\u06cc \u062c\u0645\u0639\u06cc\u062a) \u00e8 un'organizzazione socio-politica indipendente femminile con sede a Quetta, Pakistan. I suoi obiettivi sono la tutela dei diritti delle donne, e della democrazia. Si tratta della pi\u00f9 antica organizzazione di tale genere.\nStoria.\nRawa fu fondata nell'anno 1977 da Meena Keshwar Kamal con l'intento di aiutare le donne dell'Afghanistan nella lotta per l'emancipazione e i diritti civili, nonch\u00e9 per sostenere la resistenza in seguito al colpo di stato organizzato dall'Unione Sovietica nell'aprile del 1978 in Afghanistan e alla successiva occupazione. A partire dal 1992, anno in cui i Talebani conquistano Kabul, Rawa organizza una forma attiva di resistenza lavorando clandestinamente all'interno dell'Afghanistan sul versante politico e sociale, soprattutto nei numerosi campi profughi interni e in Pakistan, dove le attiviste stabiliscono il quartier generale clandestino. Meena Keshwar fu uccisa nel febbraio 1987 da agenti del Khad (il braccio afgano del KGB).\nRawa \u00e8 attiva e organizza clandestinamente sin dalla fondazione ospedali, ambulatori mobili, corsi di alfabetizzazione per donne e scuole per bambine e bambini. Conta migliaia di iscritti e simpatizzanti in molti altri paesi, tra i quali spiccano soprattutto l'Italia, il Sudan e Iran. Pubblica dal 1981 una rivista bilingue (persiano/pashtu) intitolata Payam-e-Zan (in italiano Messaggio delle donne)."}
{"id": "3121456", "revid": "204012", "url": "https://it.wikipedia.org/wiki?curid=3121456", "title": "Revolutionary Association of the Women of Afghanistan", "text": ""}
{"id": "3121460", "revid": "767487", "url": "https://it.wikipedia.org/wiki?curid=3121460", "title": "Francisco de Paula del Villar y Carmona", "text": "Biografia.\nDiplomatosi nel 1886, successe, nel 1892, al padre come architetto diocesano, continuando nell'opera del padre per il Monastero di Montserrat. \nA Barcellona progett\u00f2 la Casa Riera (1892), la casa del Gas Lebon en Balmes/Gran Via (1896), la chiesa di Santa Madrona e il Hospital de Incurables (1916). \nProgett\u00f2 anche la chiesa parrocchiale di Tiana (1886) e la casa della salute della Fundaci\u00f3n Alb\u00e0."}
{"id": "3121466", "revid": "533647", "url": "https://it.wikipedia.org/wiki?curid=3121466", "title": "Wikipedia in bulgaro", "text": "La Wikipedia in bulgaro (\u0411\u044a\u043b\u0433\u0430\u0440\u043e\u0435\u0437\u0438\u0447\u043d\u0430\u0442\u0430 \u0423\u0438\u043a\u0438\u043f\u0435\u0434\u0438\u044f), abbreviata in bg.wikipedia o bg.wiki \u00e8 l'edizione in lingua bulgara dell'enciclopedia online Wikipedia.\nStatistiche.\nLa Wikipedia in bulgaro ha voci, pagine, utenti registrati di cui attivi, amministratori e una di (al ).\n\u00c8 la 39\u00aa Wikipedia per numero di voci ma, come \"profondit\u00e0\", \u00e8 la 45\u00aa fra quelle con pi\u00f9 di 100.000 voci (al 29 settembre 2021)."}
{"id": "3121477", "revid": "533647", "url": "https://it.wikipedia.org/wiki?curid=3121477", "title": "Wikipedia in finlandese", "text": "La Wikipedia in finlandese (Suomenkielinen Wikipedia), spesso abbreviata in fi.wikipedia, fi.wiki o fi-wiki \u00e8 l'edizione in lingua finlandese dell'enciclopedia online Wikipedia. Questa edizione ebbe inizio ufficialmente nel 2002.\nStatistiche.\nLa Wikipedia in finlandese ha voci, pagine, utenti registrati di cui attivi, amministratori e una di (al ).\n\u00c8 la 25\u00aa Wikipedia per numero di voci ma, come \"profondit\u00e0\", \u00e8 la 37\u00aa fra quelle con pi\u00f9 di 100.000 voci (al 29 settembre 2021)."}
{"id": "3121483", "revid": "102190701", "url": "https://it.wikipedia.org/wiki?curid=3121483", "title": "Episodi di Fisica o chimica (prima stagione)", "text": "La prima stagione della serie televisiva Fisica o chimica \u00e8 stata trasmessa in prima visione in Spagna su Antena 3 dal 4 febbraio al 31 marzo 2008. \nIn Italia la stagione \u00e8 andata in onda in prima visione su Rai 4 dal 4 settembre al 23 ottobre 2010, con un episodio a settimana.\nCose da fare prima di morire.\nTrama.\nLa serie inizia con Ruben, un giovane ragazzo, che abbandona per strada un suo amico sotto l'effetto di stupefacenti.\nQuattro mesi dopo, Irene, una ragazza di ventisette anni, passa la notte con un ragazzo che dice di averne diciannove, Isaac e al mattino viene a sapere di essere stata assunta come insegnante al liceo Zurbar\u00e1n.\nAnche Blanca, che lavora in un negozio di giocattoli, riceve la stessa notizia. \nIl primo giorno di scuola, Isaac si presenta in classe di Irene, che \u00e8 la sua nuova insegnante di filosofia e dopo la lezione le confessa di avere soltanto diciassette anni.\nBlanca si fa subito notare, cacciando dalla classe tre alunni: Ruth, Gorka e Julio (quest'ultimo \u00e8 il fratello di Ruben). Comunque, avr\u00e0 inizialmente dei problemi con la gestione della classe, cosa che la spaventer\u00e0. Il nuovo professore di arte \u00e8 Rocco, il figlio del consulente scolastico Adolfo, a cui ovviamente non va gi\u00f9 l'idea, reputandolo irresponsabile. \nIn classe c'\u00e8 anche uno studente di origine cinese, Jan, che viene deriso da molti dei suoi compagni. Si viene a sapere che il ragazzo abbandonato da Ruben all'inizio, di nome Adrian, \u00e8 morto.\nQuesto fatto getta Ruben nello sconforto e lo porta a meditare il suicidio.\nDi l\u00ec a poco tempo, infatti, il giovane si uccide, gettandosi da un terrazzo. L'evento turber\u00e0 molto Julio, ma anche Fer, migliore amico di Ruben (Il quale provava dei sentimenti).\nBlanca, intanto, \u00e8 andata a vivere con Irene.\nAlla fine della puntata quest'ultima si ribacia appassionatamente con Isaac.\n\u00c8 solo sesso.\nTrama.\nI ragazzi organizzano una festa, che si tiene a casa di Cabano. A Blanca vengono affidate delle lezioni di educazione sessuale, pur essendone spaventata (Infatti non vorr\u00e0 avere nessun rapporto intimo con Jonathan, il professore di Educazione Fisica, dato che stavano iniziando a frequentarsi)\nQuest'ultima scopre che Irene \u00e8 andata a letto con Isaac e decide di dirle tutto. Irene, per tutta risposta, le dice che \"\u00e8 solo sesso\" e che la loro storia \u00e8 gi\u00e0 finita.\nOlimpia, la prof di inglese, viene accusata di razzismo, ma ben presto si viene a sapere che non \u00e8 vero niente. Infatti, fu una trappola ideata da Gorka e Cabano, ai danni della professoressa, intenti a farla licenziare una volta per tutte. Jan verr\u00e0 coinvolto nella cosa, minacciato dai due allo scopo di far pressione sulla questione della scheda di valutazione razzista. La cosa verr\u00e0 poi scoperta da Rocco, che pregher\u00e0 suo padre di non prendere provvedimenti per volere di Jan, anche se alla fine Adolfo interverr\u00e0 ugualmente.\nVoci sempre pi\u00f9 consistenti affermano che Fer, un ragazzo dell'istituto, sia omosessuale. Paula intanto prova attrazioni verso Cabano, non ricambiate. Jan, il ragazzo cinese, \u00e8 innamorato di Paula, finendo poi con l'imbrattare parzialmente un muro della scuola. La scritta verr\u00e0 mal interpretata da Irene, convinta che sia stato Isaac a scriverla. Jonathan tenter\u00e0 di dare conforto a Julio, anche con l'aiuto di Fer, pur non essendo loro due mai stati amici.\nDanni collaterali.\nTrama.\nJulio diventa sempre pi\u00f9 convinto, e vuole scoprire la password per accedere al computer del defunto fratello Ruben, facendosi aiutare da Cova e da Fer. Il rapporto tra Ruth e Gorka sembra filare liscio, e i due si danno appuntamento a casa di Clara, preside dello Zurbaran ma anche ex moglie del pap\u00e0 della ragazza. L'arrivo improvviso della donna in casa sar\u00e0 problematico, e Gorka \u00e8 costretto alla fuga. Jan viene continuamente deriso e importunato da Cabano e Gorka, e questa volta daranno fuoco al suo zaino, rovinando ci\u00f2 che si trovava all'interno, tra i quali alcuni disegni. In quell'istante, Paula viene a contatto con lo strumento che permise a Jan di scrivere quella lettera sul muro. Intanto tra Olimpia e Felix (prof di musica e marito della donna) le cose vanno di male in peggio, e finiscono con il litigare il pi\u00f9 delle volte. Jonathan \u00e8 stufo dei problemi di Blanca legati al sesso, e la invita a rifletterci su. Irene, invece, avr\u00e0 un falso allarme dovuto ad alcuni problemi legati alle malattie sessualmente trasmessibili. L'evento la convincer\u00e0 sempre di pi\u00f9 a dare le dimissioni dal suo incarico di professoressa, ma Isaac \u00e8 contrario, e far\u00e0 di tutto per impedire che ci\u00f2 accada. Adolfo non ha ancora accettato la presenza del figlio nella scuola, e Clara gli ribader\u00e0 pi\u00f9 e pi\u00f9 volte che Rocco va trattato come un collega.\nIl coraggio di farlo.\nTrama.\nIrene organizza una lezione sull'omosessualit\u00e0, mirata ad aiutare soprattutto Fer, che non si sente bene cos\u00ec com'\u00e8 (oltretutto viene deriso, soprattutto da Gorka). La donna, intanto, inizia a preoccuparsi di pi\u00f9 della relazione tra lei e Isaac, dal momento che quest'ultimo tiene nel suo telefono alcune foto scattate a lei. Julio \u00e8 ancora preso con la questione della password, intento a scoprire la verit\u00e0 su ci\u00f2 che accadde realmente la sera in cui suo fratello abbandon\u00f2 per strada l'amico. Comunque, \u00e8 disposto pure ad aiutare Fer, accompagnandolo poi alla lezione di Irene sull'omosessualit\u00e0. Alla fine riuscir\u00e0 ad accedere al pc del fratello. Intanto Paula inizia a provare qualcosina per Jan, ma \u00e8 disposta ad ingelosire Cabano, e quindi bacer\u00e0 il cinese davanti a tutti, facendolo ingelosire. Ruth inizia ad avere problemi scolastici riguardanti i suoi voti, facendo preoccupare il padre. La ragazza e Gorka in seguito faranno un incidente, uscendone illesi: Lo stesso destino, per\u00f2, non viene riservato per i genitori di Ruth, che nello stesso momento faranno anche loro un incidente, rimanendone vittime e lanciando nello sconforto pi\u00f9 totale la ragazza. Felix si accorge che tra Rocco e Olimpia potrebbe esserci qualcosa, mentre Jonathan \u00e8 costretto a lasciare l'istituto e la citt\u00e0 a causa di una telefonata ricevuta dal padre. Il giovane insegnante di educazione fisica non avr\u00e0 il tempo per spiegare la situazione a Blanca, che rimarr\u00e0 da sola. \nRimedi contro l'amore.\nTrama.\nIsaac inizia ad uscire con Yoli, compagna di classe, mirando soprattutto ad ingelosire Irene. La donna, comunque, si confida con l'amica Blanca, e ammette di provare qualcosa per il giovane studente. La soluzione sarebbe quella di richiamare i vecchi amanti di Irene, optando inizialmente per un certo Mario, accendendo una vecchia fiamma tra i due persa in passato. Blanca scoprir\u00e0 intanto della partenza di Jonathan per il Messico. Il suo posto verr\u00e0 preso per un po' di tempo da Felix, che inizia sempre di pi\u00f9 a sospettare di Olimpia e Rocco, che finiranno col lasciarsi trasportare dalla passione, nonostante gli avvertimenti del marito della prof. di Inglese. Julio scopre nuove cose riguardo a suo fratello, soprattutto del coinvolgimento di Gorka nella faccenda: Il teppista, inizialmente minacciato, \u00e8 disposto a rivelare tutto a Julio, ma quest'ultimo fuggir\u00e0 all'ultimo momento, non essendo ancora pronto. Cabano si allea con Gorka per far s\u00ec che il padre di Jan scopri la relazione tra il figlio e Paula, e una volta scoperto, proibisce al figlio di incontrarsi con la ragazza fuori dalla scuola. Intanto Ruth \u00e8 ancora sconvolta e distrutta per la morte dei suoi genitori, ed essendo ancora minorenne, Clara si offre per fargli da tutrice legale: Dopo degli iniziali rifiuti da parte della giovane, accetter\u00e0 le insistenze della preside. \nEgoismo razionale.\nTrama.\nIsaac e Irene continuano a suscitare gelosia a vicenda, il primo che esce con Yoli, mentre la seconda con Mario. Intanto Blanca \u00e8 ancora preoccupata per il suo problema sessuale, e decide di rivolgersi ad uno psicologo, che le rivela di avere un disturbo psicologico che le impedisce di avere rapporti sessuali; La donna cos\u00ec inizia la terapia. Clara \u00e8 sempre pi\u00f9 perplessa riguardo alla storia tra Ruth e Gorka, e cerca di avvisare pi\u00f9 e pi\u00f9 volte la ragazza di quello che sta facendo, anche se la ragazza sembra ignorare i consigli della tutrice. Cova \u00e8 preoccupata per Julio, dandogli conforto. Fer inizia a provare qualcosa per Julio, ma \u00e8 consapevole della storia che si sta iniziando a formare tra quest'ultimo e l'amica Cova, e per questo non ha il coraggio di rivelare i suoi sentimenti. Il rapporto tra Jan e Paula diventa sempre pi\u00f9 complesso, e il padre di Jan \u00e8 disposto a rispedirlo in Cina pur di far finire una volta per tutte la storia. Nel mentre, la storia tra Olimpia e Felix ha quasi raggiunto l'apice della fine, e Adolfo sospetta che ci sia sotto lo zampino del figlio, Rocco. Oltretutto, Olimpia scopre di essere incinta, e non si sa da chi.\nResistenza non violenta.\nTrama.\nNonostante tutto, Isaac e Irene continuano a frequentarsi, e la cosa verr\u00e0 scoperta da Mario tramite una foto in cui i due amanti si baciano. Ne parler\u00e0 poi con Blanca, che gli confesser\u00e0 di saperlo gi\u00e0 da un po' di tempo. Intanto Isaac e Irene progettano un appuntamento, ma lo studente dar\u00e0 buca alla donna per vedersi con Yoli. Clara continua con la sua battaglia, rivelando a Ruth di aver visto Gorka baciarsi con un'altra studente. La ragazza decider\u00e0 di dimostrare una volta per tutte al giovane che fa sul serio, spogliandosi davanti a lui, in mezzo alla strada di sera. Il padre di Jan intanto diventa sempre pi\u00f9 insistente riguardo alla storia di rimandare il figlio in Cina; Cova, in tutta risposta, organizza una protesta insieme ai compagni, attirando l'attenzione della televisione. Fer \u00e8 deciso nel voler raccontare ai suoi genitori di essere gay, e si fa aiutare da Julio. I genitori di Fer prenderanno la situazione bene, confessando di saperlo gi\u00e0 da un po' di tempo. La stessa sera Julio viene invitato a rimanere a dormire, e anche se imbarazzato, accetta. Fer rimarr\u00e0 comunque deluso, non avendo speranze con lui. Cabano intanto vuole fare colpo su Paula, prendendo di nascosto l'auto dei suoi. Blanca e Irene, per\u00f2, vengono a sapere da Cabano stesso che riceve maltrattamenti fisici da parte del padre. La storia tra Olimpia e Rocco procede in segreto, anche se sia Felix che Adolfo conoscono la verit\u00e0.\nProibizionismo.\nTrama.\nI professori organizzano un party senza alcolici all'interno del liceo, indirizzato a salvaguardare la salute degli studenti. Irene \u00e8 ancora arrabbiata con Isaac a causa della buca che gli ha dato, ma nonostante ci\u00f2 continueranno a frequentarsi: Sar\u00e0 durante il party che verranno beccati da Yoli, furiosa e con l'intenzione di rivelare il tutto al preside. Clara \u00e8 convinta parzialmente di Gorka, ma gli concede ugualmente di vivere insieme a Ruth, a patto che non usi sostanze stupefacenti. Il padre di Jan, alla fine, decider\u00e0 di far rimanere il figlio a Madrid, grazie all'intervento di Rocco e di Adolfo, che mostrano all'uomo le grandi doti artistiche del figlio, e di un possibile lavoro grafico che potrebbe intraprendere. Paula, convinta ancora che Jan lascer\u00e0 Madrid, inizia sempre di pi\u00f9 ad avvicinarsi a Cabano. Quest'ultimo inizier\u00e0 a diventare sempre pi\u00f9 aggressivo, dovuto ai continui maltrattamenti del padre, che oltretutto lo caccia via di casa per la storia della macchina. Blanca tenter\u00e0 di risolvere la situazione convocando il padre di C\u00e8sar, ma la cosa non va a buon fine: Oltretutto, \u00e8 ancora triste per la storia di Jonathan, che non ha potuto raggiungerla alla festa. Comunque, si consoler\u00e0 con Mario, con cui avr\u00e0 il suo primo orgasmo. Olimpia \u00e8 confusa, e non sa cosa fare con il bambino in grembo: Decider\u00e0 alla fine di tenerlo, non rivelando comunque chi sia il padre, tra Rocco e Felix. Tutte le incomprensioni tra Julio, Fer e Cova vengono risolte, e alla fine il trio decide di recarsi a casa di Julio, reputando la festa noiosa. Verranno raggiunti poi dagli altri, e in quel momento Gorka offre alla fidanzata Ruth di sniffare insieme a lui della droga. La ragazza rifiuta inizialmente, ma poi accetta, causandogli un coma per overdose."}
{"id": "3121485", "revid": "1104133", "url": "https://it.wikipedia.org/wiki?curid=3121485", "title": "18 Greatest Hits (Michael Jackson)", "text": "18 Greatest Hits \u00e8 una raccolta di brani del cantante statunitense Michael Jackson e del gruppo musicale The Jackson 5 pubblicata nel 1983 dalla Motown.\nTracce.\nScaletta alternativa.\n\u00c8 stata inoltre distribuita una versione alternativa della raccolta con una scaletta diversa:"}
{"id": "3121486", "revid": "533647", "url": "https://it.wikipedia.org/wiki?curid=3121486", "title": "Wikipedia in serbo", "text": "La Wikipedia in serbo (\u0412\u0438\u043a\u0438\u043f\u0435\u0434\u0438\u0458\u0430 \u043d\u0430 \u0441\u0440\u043f\u0441\u043a\u043e\u043c \u0458\u0435\u0437\u0438\u043a\u0443, Vikipedija na srpskom jeziku), spesso abbreviata in sr.wikipedia o sr.wiki, \u00e8 l'edizione in lingua serba dell'enciclopedia online Wikipedia. Questa edizione ebbe inizio ufficialmente il 16 febbraio 2003.\nStatistiche.\nLa Wikipedia in serbo ha voci, pagine, utenti registrati di cui attivi, amministratori e una di (al ).\n\u00c8 la 21\u00aa Wikipedia per numero di voci e, come \"profondit\u00e0\", \u00e8 la 16\u00aa fra quelle con pi\u00f9 di 100.000 voci (al 29 settembre 2021)."}
{"id": "3121488", "revid": "1543377", "url": "https://it.wikipedia.org/wiki?curid=3121488", "title": "Carne (film 1991)", "text": "Carne \u00e8 un mediometraggio del 1991 scritto e diretto da Gaspar No\u00e9.\nTrama.\nUn macellaio parigino seduce un'operaia, che sparisce poco dopo la nascita della loro figlia Cynthia. L'uomo cresce da solo la bambina, che trascorre tutte le sue giornate davanti al televisore. Gli anni passano e il macellaio continua a lavare sua figlia come un bambino, reprimendo la tentazione d'incesto. Il giorno delle sue prime mestruazioni la figlia s'impaurisce e va a trovare il padre in macelleria che, in seguito a un malinteso, crede sia stata stuprata da un operaio arabo.\nL'uomo si precipita nel cantiere vicino e pugnala un innocente: la vittima miracolosamente si salva, ma il macellaio viene arrestato, venendo cos\u00ec costretto a vendere il negozio, mentre la figlia finisce in una casa di cura. Dopo la sua scarcerazione l'uomo trova lavoro come cameriere in un bar e va a vivere con la padrona del locale, la quale vende la sua attivit\u00e0, in modo che la coppia possa ricominciare da zero, da qualche altra parte.\nProduzione e distribuzione.\nLa pellicola introduce la figura del macellaio senza nome, protagonista di quello che sar\u00e0 il primo lungometraggio di No\u00e9, \"Seul contre tous\" (1998).\nHa vinto il premio della Settimana internazionale della critica al Festival di Cannes nel 1991."}
{"id": "3121490", "revid": "287204", "url": "https://it.wikipedia.org/wiki?curid=3121490", "title": "David Linden", "text": "\u00c8 autore di \"The Accidental Mind: How Brain Evolution Has Given Us Love, Memory, Dreams, and God\". Il libro spiega al lettore com'\u00e8 fatto il cervello umano e come funziona, per esso egli ha ricevuto un riconoscimento importante da parte della Independent Publisher Association.\nDal luglio 2008 \u00e8 direttore editoriale del Journal of Neurophysiology.\nLinden associa l'attivit\u00e0 di ricercatore e di insegnante a quella di divulgatore della neurofisiologia attraverso pubblicazioni relativamente accessibili anche al lettore non specializzato. \u00c8 presente come tale in trasmissione radiofoniche e in conferenze in vari campus universitari.\nVita ed opere.\nFin da studente Linden ha pubblicato saggi di neurofisiologia perlopi\u00f9 elaborati alla University of California, Berkeley e successivamente alla laurea presso la Northwestern University in Evanston (Illinois). Dopo la laurea e prima della docenza ha lavorato nell'industria farmaceutica Hoffmann-La Roche, in Nutley (New Jersey). Le sue ricerche concernono gli aspetti elettrochimici del funzionamento del cervello e il ruolo di dendriti e sinapsi nelle elaborazioni cerebrali. La particolarit\u00e0 della sua ricerca sta nell'aver messo in evidenza l'elemento casuale, indeterministico, della maggior parte delle funzioni cerebrali. Anche la rivista \"Newsweek\" ha fornito una descrizione sommaria dei contenuti di The Accidental Mind da parte di Sharon Begley matter.\nIl Web of Science elenca 87 articoli sulle neuroscienze di Linden pubblicati in varie riviste scientifiche e non. Del 2003 \u00e8 From Molecules to Memory in the Cerebellum."}
{"id": "3121493", "revid": "533647", "url": "https://it.wikipedia.org/wiki?curid=3121493", "title": "Wikipedia in basco", "text": "La Wikipedia in basco (in basco: Euskarazko Wikipedia o Euskal Wikipedia), spesso abbreviata in eu.wikipedia o eu.wiki, \u00e8 l'edizione in lingua basca dell'enciclopedia online Wikipedia. Questa edizione ebbe inizio ufficialmente il 6 dicembre 2001.\nStatistiche.\nLa Wikipedia in basco ha voci, pagine, utenti registrati di cui attivi, amministratori e una di (al ).\n\u00c8 la 34\u00aa Wikipedia per numero di voci ma, come \"profondit\u00e0\", \u00e8 la 58\u00aa fra quelle con pi\u00f9 di 100.000 voci (al 16 gennaio 2022)."}
{"id": "3121494", "revid": "773636", "url": "https://it.wikipedia.org/wiki?curid=3121494", "title": "Chiesa di San Lorenzo (Monterappoli)", "text": " \nLa chiesa di San Lorenzo \u00e8 un luogo di culto cattolico che si trova a Monterappoli, frazione di Empoli, in provincia di Firenze, nel territorio dell'arcidiocesi di Firenze.\nStoria.\nLa chiesa di San Lorenzo era la chiesa situata all'interno delle mura del castello di Monterappoli e le sue vicende pi\u00f9 antiche seguono quelle del castello dei Conti Guidi fino al 1273 quando venne ceduto alla Repubblica fiorentina. Ma gi\u00e0 nel 1260 il popolo di San Lorenzo aveva contribuito a finanziare le truppe fiorentine impegnate a Montalcino contro quelle senesi e nel 1288 contribu\u00ec al mantenimento delle esercito di Firenze in occasione della battaglia di Pontedera combattuta contro Pisa.\nNel 1368 i fiorentini riedificarono il castello di Monterappoli e la chiesa di San Lorenzo fu sottoposta al patronato della compagnia di Orsanmichele, che nel 1382 fece realizzare l'altare di San Paolo, e nominata anche negli statuti comunali di Monterappoli varati nel 1395.\nNel 1545 fu restaurata e nel 1565 le venne costruito accanto l'oratorio di Sant'Antonio. Tra il 1754 e il 1777 la primitiva piccola chiesa fu ingrandita su iniziativa del parroco don Santi Benelli, che fece modificare l'impianto dell'edificio e la decor\u00f2 con stucchi e pitture di gusto barocco.\nNuovamente ingrandita nel 1865 e decorata con pitture nel transetto, nel catino absidale e nel soffitto. Nel 1943 venne rifatto il pavimento.\nDescrizione.\nLa chiesa consiste in un'aula rettangolare, coperta a tetto e conclusa con un transetto..\nIl fianco settentrionale, pur in parte coperto dalla fabbrica della compagnia, \u00e8 quello che meglio conserva la struttura romanica; il paramento murario di epoca romanica \u00e8 in mattoni di vario colore ed \u00e8 inquadrato da due lesene e da una cornice a risega. Nella muratura sono inseriti due bacini ceramici decorati a cobalto e manganese e grazie a questi elementi \u00e8 possibile datare l'edificio tra la fine del XII secolo e i primi del XIII.\nA met\u00e0 navata circa si trovano due altari settecenteschi dotati uno di una tela raffigurante l\"'Annunciazione\", opera del 1737, e l'altro di un dipinto di Raffaello Botticini raffigurante \"San Sebastiano e Sant'Antonio\" e completato non la tela raffigurante la \"Tentazione di sant'Antonio abate\" opera firmata da Egisto Ferroni e datata 1865."}
{"id": "3121498", "revid": "124641435", "url": "https://it.wikipedia.org/wiki?curid=3121498", "title": "Canis aureus aureus", "text": "Lo sciacallo comune (Canis aureus aureus ), conosciuto anche come sciacallo persiano o sciacallo del Turkestan, \u00e8 una sottospecie di sciacallo dorato originario di Asia centrale, Afghanistan, India nord-occidentale, Iran, Iraq, penisola araba e Pakistan sud-occidentale. \u00c8 una sottospecie di grandi dimensioni ed ha un soffice mantello chiaro dai toni prevalentemente color sabbia.\nDescrizione.\nIl colore generale del pelo esterno \u00e8 solitamente nero e bianco, mentre il sottopelo varia dal marrone chiaro al grigio ardesia chiaro. Talvolta la nuca e le spalle sono di color beige. Le orecchie e le zampe anteriori sono beige, talvolta marroncine, mentre i piedi sono chiari. Sulle zampe posteriori la colorazione \u00e8 pi\u00f9 marcata al di sopra dei garretti. Il mento e il sottogola sono quasi sempre biancastri. Il peso, 8 \u2013 10 kg, varia a seconda delle localit\u00e0. Nelle zone confinanti con l'areale del pi\u00f9 grande e colorato sciacallo indiano (soprattutto nel Kumaon), compaiono talvolta esemplari di dimensioni e colorazioni intermedie . Gli sciacalli persiani dell'Elburz sono rinomati per la morbidezza delle loro pellicce, quasi sempre grossolane nelle altre varianti geografiche della specie."}
{"id": "3121499", "revid": "533647", "url": "https://it.wikipedia.org/wiki?curid=3121499", "title": "Wikipedia in catalano", "text": "La Wikipedia in catalano (Viquip\u00e8dia en catal\u00e0), spesso abbreviata in ca.wikipedia o ca.wiki, \u00e8 l'edizione in lingua catalana dell'enciclopedia online Wikipedia. Questa edizione ebbe inizio ufficialmente il 16 marzo 2001.\nStatistiche.\nLa Wikipedia in catalano ha voci, pagine, utenti registrati di cui attivi, amministratori e una di (al ).\n\u00c8 la 20\u00aa Wikipedia per numero di voci ma, come \"profondit\u00e0\", \u00e8 la 39\u00aa fra quelle con pi\u00f9 di 100.000 voci (al 29 settembre 2021)."}
{"id": "3121501", "revid": "767487", "url": "https://it.wikipedia.org/wiki?curid=3121501", "title": "Hereafter", "text": "Hereafter \u00e8 un film del 2010 diretto da Clint Eastwood, basato su una sceneggiatura di Peter Morgan.\nTrama.\nIn un viaggio in India, la giornalista e conduttrice televisiva di Parigi Marie Lelay viene investita dallo tsunami dell'Oceano Indiano del 2004. Estratta dall'acqua senza vita, viene rianimata ma ha un'esperienza di pre-morte. Marie si ritrova poi con il suo amante Didier mentre il disastro si attenua e ritornano a Parigi.\nGeorge Lonegan \u00e8 invece un operaio di San Francisco che pu\u00f2 comunicare con i morti in seguito ad un incidente avuto in passato che lo aveva portato ad un salvataggio in extremis con diverse esperienze di pre-morte. I suoi servizi di sensitivo erano molto richiesti dalle persone che avevano sub\u00ecto un lutto e guadagnava anche molto, ma vengono da lui vissuti come una condanna, perci\u00f2 sceglie di lavorare in fabbrica. Ad ogni modo prova ancora per una volta con Christos, un amico del fratello, mostrandosi anche molto bravo e capace.\nMarcus \u00e8 un bambino di Londra che, dopo la morte del gemello in un incidente stradale, si trova solo, separato dalla madre con problemi di dipendenze dall'alcool e dall'eroina e senza poter contare sulla presenza rassicurante del fratello, al quale si appoggiava in tutto. Affidato a una famiglia, \u00e8 ancora bloccato dal trauma della perdita del fratello Jason.\nAl ritorno a Parigi Marie non sembra essersi ripresa completamente e questa esperienza le fa riconsiderare tutta la sua vita, le sue convinzioni, il suo lavoro, i suoi affetti, fino alla decisione di scrivere un libro per rompere il muro di silenzio che circonda l'argomento della morte e dell'aldil\u00e0. Questo, quindi, provoca un vero terremoto nella sua vita sentimentale e professionale. Il suo fidanzato-manager, estremamente scettico sul tema metafisico, le propone una pausa.\nA un corso di cucina, George viene abbinato a Melanie, una giovane donna che si \u00e8 trasferita da poco in citt\u00e0 dopo una vicenda sentimentale chiusa infelicemente. I due preparano la cena a casa di George e un messaggio telefonico di Billy costringe George a rivelare il suo passato di sensitivo. Melanie convince George a contattare lo spirito di suo padre, che, durante la comunicazione, chiede perdono per quello che le ha fatto da bambina. Melanie fugge in lacrime e non torna al corso di cucina.\nMarie si reca in Svizzera per incontrare la direttrice di un ospizio, una volta scettica ed ora convinta che l'aldil\u00e0 esista, che la incoraggia a scrivere un libro sulla sua esperienza, nella speranza che la comunit\u00e0 scientifica accetti la realt\u00e0 della vita oltre la morte.\nMarcus ruba i soldi dai suoi genitori adottivi e cerca aiuto per contattare Jason defunto, ma incontra solo impostori. Prendendo la metropolitana di Londra a Charing Cross, il vento porta via il cappello di Jason dalla testa di Marcus. Nel disperato tentativo di recuperarlo, Marcus perde il suo treno, che esplode durante gli attentati di Londra del 2005.\nDopo aver parlato con un editore di una biografia di Fran\u00e7ois Mitterrand, Marie propone il suo nuovo manoscritto: \"Hereafter: A Conspiracy of Silence\". L'editore rifiuta il lavoro, ma la mette in contatto con altri due editori, uno inglese e l\u2019altro americano. Marie apprende che Didier non ha intenzione di lasciarla tornare al suo lavoro, poich\u00e9 il suo interesse pubblico per l'aldil\u00e0 ha danneggiato la sua reputazione e lui stesso ha una relazione con un'altra giornalista. Intanto, il libro di Marie viene valutato positivamente dall'editore americano.\nLasciato il suo lavoro in fabbrica, George viene convinto da Billy a riprendere la sua pratica sensitiva ma cambia idea e lascia San Francisco recandosi a Londra per visitare la casa, ora museo, del suo autore preferito, Charles Dickens. Durante la visita al Charles Dickens Museum \u00e8 attratto dalla locandina di una importante fiera del libro che si tiene lo stesso giorno in citt\u00e0. L\u00ec incontra Marie che sta presentando il suo libro. Quando Marie consegna a George una copia firmata, quest\u2019ultimo ha un lampo psichico del suo quasi annegamento.\nQui si trova anche Marcus che riconosce George e riesce alla fine a convincerlo ad entrare in contatto con il gemello ed essere incoraggiato a vivere contando maggiormente su se stesso; Marcus ricambia dando a George l'indirizzo dell'hotel di Marie. Dopo aver ricevuto un messaggio da George, Marie \u00e8 felice di incontrarlo in un Caf\u00e9 all'aperto. Iniziano cos\u00ec a parlarsi, attratti dalla loro affinit\u00e0, alla ricerca di risposte, e iniziando, tutto fa supporre, anche una storia d\u2019amore.\nProduzione.\nNel marzo 2008 la DreamWorks acquist\u00f2 uno spec script scritto da Peter Morgan con l'intenzione di girarne un film. Dopo che il produttore esecutivo Steven Spielberg manifest\u00f2 alcuni dubbi circa la storia, Morgan si occup\u00f2 della sua riscrittura, cambiando anche il finale, salvo poi ripristinarlo dopo un ciclo successivo di ulteriori rimaneggiamenti.\nDopo la scissione dalla Paramount Pictures, la DreamWorks riusc\u00ec a mantenere tra le proprie file il progetto, interessata ad avere Clint Eastwood per la regia. Dopo aver intavolato delle primissime trattative, nel novembre 2008, Eastwood accett\u00f2 l'accordo propostogli, nel primo thriller soprannaturale della sua intera carriera, spaziata tra film western, drammatici e d'azione. La Malpaso Productions, casa di produzione di Eastwood, si \u00e8 occupata della supervisione del film durante le fasi dello sviluppo.\nRiprese.\nIn merito alle fruizioni sul bilancio per la lavorazione, fornite dagli sgravi fiscali e dal supporto finanziario dell'UK Film Council, le riprese si sono svolte in buona parte nel Regno Unito, sebbene si siano svolte anche, in minor parte, in tre differenti nazioni.\nLe riprese sono iniziate in Francia il 19 ottobre 2009 nei pressi di Chamonix. In seguito, la \"troupe\" si \u00e8 spostata a Parigi per una quattro giorni di riprese.\nA novembre, per tre settimane, le riprese sono state trasferite a Londra. Al termine del ciclo di lavorazione londinese, la produzione \u00e8 stata temporaneamente fermata per permettere a Matt Damon di dedicarsi a un altro film, ripartendo poi il 12 gennaio seguente con location l'isola hawaiana di Maui per girare le scene dello tsunami. Il 19 gennaio, la \"troupe\" si \u00e8 spostata in California, nella San Francisco Bay Area, con Matt Damon nuovamente sul set. Gli effetti visivi sono curati dalla Scanline VFX, una societ\u00e0 di Los Angeles, che ha realizzato la sequenza dello tsunami, creando un'immensa massa d'acqua e controfigure digitali.\nCast.\nTra gli interpreti principali del film figura Matt Damon, che era gi\u00e0 stato diretto da Eastwood in passato in \"Invictus - L'invincibile\". Dal momento che le date di produzione erano in conflitto con gli impegni lavorativi gi\u00e0 presi dall'attore in precedenza, non era sicura la sua partecipazione, ma Eastwood, pur di avere Damon nel cast, modific\u00f2 personalmente il piano di produzione cos\u00ec da permettere all'attore di girare il film fantascientifico \"I guardiani del destino\" e liberarsi per \"Hereafter\".\nIl resto del cast \u00e8 composto da nomi internazionali; gli statunitensi Bryce Dallas Howard e Jay Mohr interpretano rispettivamente la compagna di corso e il fratello del personaggio di Matt Damon. Un ruolo di spicco lo ha l'attrice belga C\u00e9cile de France, nel ruolo di una giornalista televisiva sopravvissuta a uno tsunami; attori francesi che fanno parte del cast sono Thierry Neuvic e Myl\u00e8ne Jampano\u00ef. A completare il cast vi sono i britannici Derek Jacobi, Lyndsey Marshal e i giovani fratelli gemelli Frankie e George McLaren, al loro esordio sul grande schermo.\nDistribuzione.\n\"Hereafter\" doveva originariamente debuttare nelle sale cinematografiche americane nel dicembre 2010, ma in vista dei premi Oscar 2011 la Warner Bros. anticip\u00f2 la data d'uscita per Canada e Stati Uniti di due mesi circa, al 22 ottobre.\nIl film \u00e8 stato mostrato in anteprima mondiale il 12 settembre all'edizione 2010 del Toronto International Film Festival; successivamente sar\u00e0 il film di chiusura della 48esima edizione del New York Film Festival.\nIn Italia il film \u00e8 stato programmato nelle sale italiane dal 5 gennaio 2011.\nA causa dello tsunami abbattutosi sul Giappone, il 14 marzo 2011 \u00e8 stato deciso, da parte della Warner Japan, di ritirare il film dalla sale cinematografiche nel paese essendo stato giudicato inappropriato.\nAccoglienza.\nIncassi.\nIl film, con un budget di 50 milioni di dollari, ha incassato nel mondo 103.800.000 dollari, di cui 32 milioni negli Usa e circa 10 in Italia"}
{"id": "3121502", "revid": "38120", "url": "https://it.wikipedia.org/wiki?curid=3121502", "title": "Dottor Strangefate", "text": ""}
{"id": "3121503", "revid": "533647", "url": "https://it.wikipedia.org/wiki?curid=3121503", "title": "Wikipedia in croato", "text": "La Wikipedia in croato (Wikipedija na hrvatskome jeziku), spesso abbreviata in hr.wikipedia o hr.wiki, \u00e8 l'edizione in lingua croata dell'enciclopedia online Wikipedia.\nStatistiche.\nLa Wikipedia in croato ha voci, pagine, utenti registrati di cui attivi, amministratori e una di (al ).\n\u00c8 la 47\u00aa Wikipedia per numero di voci e, come \"profondit\u00e0\", \u00e8 la 50\u00aa fra quelle con pi\u00f9 di 100.000 voci (al 14 novembre 2021)."}
{"id": "3121505", "revid": "834", "url": "https://it.wikipedia.org/wiki?curid=3121505", "title": "Stadio Ramat Gan", "text": "Lo stadio Ramat Gan (in ebraico: \u05d0\u05d9\u05e6\u05d8\u05d3\u05d9\u05d5\u05df \u05e8\u05de\u05ea \u05d2\u05df, \"Itztadion Ramat Gan\") \u00e8 lo stadio di calcio nazionale nel distretto di Tel Aviv, in Israele, sito nella citt\u00e0 di Ramat Gan.\nArchitettura.\nCompletato nel 1951, \u00e8 il pi\u00f9 grande stadio Israeliano; le sue tribune possono ospitare 41.583 spettatori, 13.370 dei quali sono situati nella tribuna occidentale, completata nel 1982, quando lo stadio \u00e8 stato profondamente ristrutturato.\nLo stadio \u00e8 ad uso misto, adatto per competizioni atletiche e per il calcio. Lo stadio ospita le partite di calcio internazionale di Israele e le partite delle coppe europee giocate dalle squadre del Maccabi Tel Aviv, Maccabi Haifa e Hapoel Tel Aviv. Le dimensioni del campo sono 105 m x 68 m. In totale l'area del complesso \u00e8 di .\nLo stadio ha 6 spogliatoi, pi\u00f9 sale riunioni, un centro conferenze, delle sale stampa, una sala arbitri, una sala medici e una clinica per i test anti-doping. \u00c8 affiancato da due campi di allenamento, una grande clinica per atleti, un ristorante-caffetteria, e uno spazio per il parcheggio di 3.900 posti. Lo stadio ospita anche la sede della Federazione calcistica d'Israele.\nLe condizioni di illuminazione artificiale nello stadio sono sullo stesso livello degli stadi principali del mondo, e offre un massimo di in ogni parte del campo.\nQuesto \u00e8 l'unico stadio in Israele che \u00e8 in una classe standard mondiale, ed \u00e8 l'unico ad ospitare le partite ufficiali delle Qualificazioni per il Campionato mondiale di calcio e per la UEFA Champions League. Nello stadio avviene anche la cerimonia di apertura delle Maccabiadi.\nCi sono piani di abbattere e ricostruire per formare uno stadio pi\u00f9 grande, che dovrebbe avere la capacit\u00e0 di 60.000 persone. Lo stadio avr\u00e0 un costo di oltre 100 milioni di dollari.\nConcerti.\nI Depeche Mode si sono esibiti allo stadio il 10 maggio 2009 durante il loro Tour of the Universe, davanti ad un pubblico di circa 50,000 persone. Il concerto \u00e8 stato registrato per il progetto di album dal vivo del gruppo \"Recording the Universe\".\nMadonna nel 2012 ha aperto il suo MDNA Tour in questo stadio."}
{"id": "3121512", "revid": "515295", "url": "https://it.wikipedia.org/wiki?curid=3121512", "title": "Operazione Opera", "text": ""}
{"id": "3121516", "revid": "34884385", "url": "https://it.wikipedia.org/wiki?curid=3121516", "title": "Odontoiatria protesica", "text": ""}
{"id": "3121520", "revid": "533647", "url": "https://it.wikipedia.org/wiki?curid=3121520", "title": "Wikipedia in galiziano", "text": "La Wikipedia in galiziano (chiamata anche Galipedia), spesso abbreviata in gl.wikipedia o gl.wiki, \u00e8 l'edizione in lingua gallega dell'enciclopedia online Wikipedia. Questa edizione ebbe inizio ufficialmente l'8 marzo 2003.\nStatistiche.\nLa Wikipedia in galiziano ha voci, pagine, utenti registrati di cui attivi, amministratori e una di (al ).\n\u00c8 la 52\u00aa Wikipedia per numero di voci ma, come \"profondit\u00e0\", \u00e8 la 43\u00aa fra quelle con pi\u00f9 di 100.000 voci (al 29 settembre 2021)."}
{"id": "3121524", "revid": "599013", "url": "https://it.wikipedia.org/wiki?curid=3121524", "title": "OF2", "text": ""}
{"id": "3121526", "revid": "290948", "url": "https://it.wikipedia.org/wiki?curid=3121526", "title": "B2O3", "text": ""}
{"id": "3121530", "revid": "34884483", "url": "https://it.wikipedia.org/wiki?curid=3121530", "title": "Odontologia Forense", "text": ""}
{"id": "3121542", "revid": "290948", "url": "https://it.wikipedia.org/wiki?curid=3121542", "title": "Cl2O5", "text": ""}
{"id": "3121545", "revid": "339392", "url": "https://it.wikipedia.org/wiki?curid=3121545", "title": "CrO3", "text": ""}
{"id": "3121548", "revid": "290948", "url": "https://it.wikipedia.org/wiki?curid=3121548", "title": "P2O5", "text": ""}
{"id": "3121550", "revid": "290948", "url": "https://it.wikipedia.org/wiki?curid=3121550", "title": "P4O6", "text": ""}
{"id": "3121551", "revid": "290948", "url": "https://it.wikipedia.org/wiki?curid=3121551", "title": "I2O5", "text": ""}
{"id": "3121557", "revid": "1305772", "url": "https://it.wikipedia.org/wiki?curid=3121557", "title": "Thalictrum lucidum", "text": "Il Pigamo lucido (nome scientifico Thalictrum lucidum ) \u00e8 una pianta perenne appartenente alla famiglia delle Ranunculaceae.\nEtimologia.\nPer il significato del termine generico (\"thalictrum\") si deve risalire a Dioscoride (40 \u2013 90), botanico greco che esercit\u00f2 a Roma, o a Plinio (23 \u2013 79), scrittore naturalista romano, che entrambi nella forma di \u201c\"thalictron\"\u201d indicavano queste piante alludendo probabilmente (ma la cosa \u00e8 controversa) alla loro fioritura precoce (\"\u201dthallein\u201d\" = rinverdire, mentre \"\u201dictar\u201d\" = presto) o al colore verde-gaio dei teneri germogli. L'epiteto specifico (\"lucidum\") si riferisce probabilmente all'aspetto delle foglie.\nIl binomio scientifico attualmente accettato (\"Thalictrum lucidum\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"\u201dSpecies Plantarum\u201d\" del 1753.\nDescrizione.\nSono piante erbacee, perenni la cui altezza pu\u00f2 arrivare da 6 a 12 dm. La forma biologica \u00e8 definita come emicriptofita scaposa (H scap), ossia sono piante con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie.\nRadici.\nLe radici sono fascicolate e secondarie da rizoma.\nInfiorescenza.\nL'infiorescenza \u00e8 del tipo a pannocchia corimbosa non densa (allargata) e ramosa che si compone di tanti piccoli fiori spaziati ma disposti in fascette. Alla base dell'infiorescenza sono presenti delle foglie ridotte (mancano le squame \u201cstipuliformi\u201d). Dimensione dell'infiorescenza: 8 \u2013 50\u00a0cm.\nFiore.\nIl fiore di questa pianta \u00e8 caratterizzato da una certa assenza di coesione tra i vari organi fiorali: non c'\u00e8 l'involucro ed \u00e8 privo di una corolla vera e propria, mentre \u00e8 il calice colorato che ha la funzione vessillifera (quindi i sepali del calice possono essere indicati come petaloidei). In questa pianta il perianzio \u00e8 quindi formato da un solo verticillo di elementi pi\u00f9 o meno indifferenziati (perianzio apoclamidato). I fiori sono inoltre attinomorfi, ermafroditi, tetrameri (formati cio\u00e8 da 4 sepali) e privi di nettari. Il colore dei fiori \u00e8 giallo dato soprattutto dagli stami. Dimensione dei fiori: 8 \u2013 10\u00a0mm.\nFrutti.\nIl frutto si compone in parecchi acheni sessili a portamento pendulo e con superficie striata (a coste). Ogni achenio \u00e8 monospermo con un corpo leggermente compresso.\nRiproduzione.\nLa riproduzione avviene tramite l'impollinazione garantita soprattutto dal vento (impollinazione anemofila). Anche se queste piante sono prive di nettare, diversi insetti, come api e vespe, si nutrono del suo polline per cui \u00e8 probabile anche una certa fecondazione entomogama (impollinazione entomogama).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Thalictrum\" comprende un centinaio di specie (una dozzina delle quali sono spontanee dei territori italiani) appartenenti soprattutto all'emisfero boreale. La famiglia delle Ranunculaceae invece comprende oltre 2000 specie distribuite su circa 47 generi (2500 specie e 58 generi secondo altre fonti). \nSecondo la suddivisione di questo genere fatta dal botanico americano Liberty Hyde Bailey (1858-1954) il \u201cPigamo lucido\u201d appartiene al \u201cgruppo\u201d delle \"Thalictrum\" nei quali il frutto \u00e8 striato e sessile e al \u201csottogruppo\u201d con stami a filamenti sottili, filiformi e antere lineari.\nIl \"Thalictrum lucidum\" fa parte del \"Gruppo di Th. flavum\"; gruppo che comprende (almeno nella flora spontanea italiana) quattro specie (oltre a quella di questa voce):\nLe specie di questo gruppo sono poliploidi, sono inoltre poco differenziate nella morfologia. Un elemento di distinzione \u00e8 la forma della lamina dei segmenti delle foglie (vedi figura).\nIl numero cromosomico di \"T. lucidum\" \u00e8: 2n = 28.\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nLe specie pi\u00f9 simili al Pigamo lucido sono ovviamente quelle del \"Gruppo di Th. flavum\". Oltre a distinguersi dal formato dei segmenti fogliari (vedi figura sopra), le varie specie si distinguono per le seguenti caratteristiche:\nUsi.\nFarmacia.\nAnticamente, secondo la medicina popolare, a queste piante venivano attribuite diverse propriet\u00e0 medicamentose. Le radici venivano usate come purganti e diuretiche. Ora non pi\u00f9 in quanto sono considerate tossiche e nocive alla salute umana. Infatti queste piante (nelle radici) contengono un colorante giallo tossico, una volta usato per colorare la lana, la \"\u201dmacrocarpina\u201d\". Anche il bestiame al pascolo evita di mangiare le foglie di questa pianta."}
{"id": "3121558", "revid": "290948", "url": "https://it.wikipedia.org/wiki?curid=3121558", "title": "V2O5", "text": ""}
{"id": "3121559", "revid": "1632387", "url": "https://it.wikipedia.org/wiki?curid=3121559", "title": "Season in Silence", "text": "Season in Silence \u00e8 sesto album della band italiana Sadist, pubblicato nel 2010.\nL'album \u00e8 un concept basato sull'inverno. L'album fu inserito da Metal Hammer tra i migliori 10 album metal dal 2010 al 2017."}
{"id": "3121560", "revid": "290948", "url": "https://it.wikipedia.org/wiki?curid=3121560", "title": "As2O3", "text": ""}
{"id": "3121563", "revid": "290948", "url": "https://it.wikipedia.org/wiki?curid=3121563", "title": "HfO2", "text": ""}
{"id": "3121567", "revid": "290948", "url": "https://it.wikipedia.org/wiki?curid=3121567", "title": "TiO2", "text": ""}
{"id": "3121570", "revid": "38120", "url": "https://it.wikipedia.org/wiki?curid=3121570", "title": "Ragno-Boy", "text": ""}
{"id": "3121574", "revid": "287204", "url": "https://it.wikipedia.org/wiki?curid=3121574", "title": "ClO2", "text": ""}
{"id": "3121579", "revid": "290948", "url": "https://it.wikipedia.org/wiki?curid=3121579", "title": "MnO2", "text": ""}
{"id": "3121580", "revid": "290948", "url": "https://it.wikipedia.org/wiki?curid=3121580", "title": "MoO2", "text": ""}
{"id": "3121581", "revid": "290948", "url": "https://it.wikipedia.org/wiki?curid=3121581", "title": "PbO2", "text": ""}
{"id": "3121582", "revid": "290948", "url": "https://it.wikipedia.org/wiki?curid=3121582", "title": "SeO2", "text": ""}
{"id": "3121583", "revid": "713168", "url": "https://it.wikipedia.org/wiki?curid=3121583", "title": "Alfonso VIII", "text": ""}
{"id": "3121584", "revid": "110157", "url": "https://it.wikipedia.org/wiki?curid=3121584", "title": "Bub1", "text": "Bub1 \u00e8 un gene che codifica una proteina del checkpoint mitotico associata al cinetocore.\nL'inattivazione anche temporanea del gene pu\u00f2 portare all'insorgenza di un tumore. L'organo a maggior rischio \u00e8 il colon."}
{"id": "3121585", "revid": "290948", "url": "https://it.wikipedia.org/wiki?curid=3121585", "title": "SnO2", "text": ""}
{"id": "3121588", "revid": "6923", "url": "https://it.wikipedia.org/wiki?curid=3121588", "title": "Paul de Kock", "text": "Biografia.\nSuo padre, Jean Conrad de Kock, un banchiere di origine olandese, fu vittima del Regime del Terrore, essendo stato ghigliottinato a Parigi il 24 marzo 1794. Sua madre, Anne-Marie Perret, era una vedova di Basilea.\nPaul de Kock cominci\u00f2 la sua carriera come impiegato di banca. Per la maggior parte della sua vita dimor\u00f2 nel Boulevard St. Martin. La sua carriera di scrittore inizi\u00f2 molto presto, e compose molti libretti. Il suo primo romanzo, \"L'Enfant de ma femme\" (1811) fu pubblicato sotto suo finanziamento. Nel 1820 cominci\u00f2 una serie di romanzi lunga e di successo, e il suo periodo pi\u00f9 florido fu sotto la Dinastia dei Borbone e sotto il regno di Luigi Filippo d'Orl\u00e9ans. Fu relativamente pi\u00f9 popolare all'estero, dove era considerato come lo scrittore che forniva un buon affresco della vita parigina, che non nella stessa Francia.\nIn seguito, la scomparsa della grisette e l'economica dispersione descritta da Henri Murger resero Paul de Kock praticamente obsoleto.\nLe opere di Paul de Cock sono molto numerose. Con l'eccezione di alcuni romanzi storici non molto ben riusciti, sono tutte storie della classe media parigina, tra cui le pi\u00f9 note sono \"Andr\u00e9 le Savoyard\" (1825) e \"Le Barbier de Paris\" (1826). \u00c8 pi\u00f9 volte citato da Dostoevskij in \"Povera gente\", ne \"I Demoni\", ne \"L'idiota\" e ne \"I fratelli Karamazov\" quale autore di romanzi mediocri e di facile lettura."}
{"id": "3121591", "revid": "86283520", "url": "https://it.wikipedia.org/wiki?curid=3121591", "title": "Cultura ufficiale", "text": "La cultura ufficiale \u00e8 la cultura che riceve legittimazione sociale o supporto da parte delle istituzioni in una societ\u00e0. La cultura ufficiale spesso \u00e8 identificata con \"la cultura borghese\".\nSecondo il rivoluzionario e fondatore del Situazionismo Guy Debord, la cultura ufficiale \u00e8 un \"gioco truccato\", dove il potere dei conservatori impedisce lo sviluppo di idee sovversive e la loro discussione in convegni pubblici. Queste idee vengono s\u00ec integrate, ma solamente dopo essere state depauperate e sterilizzate.\nSpesso gli scrittori di talento hanno vissuto situazioni conflittuali con il potere politico: Pu\u0161kin, uno dei pi\u00f9 grandi scrittori russi, fece pi\u00f9 volte irritare il Governo russo poich\u00e9, \"invece di essere un buon servitore dello Stato nei ranghi e nelle file dell'amministrazione e lodare le virt\u00f9 convenzionali nei suoi scritti professionali (se proprio non poteva astenersi dallo scrivere), compose versi estremamente arroganti, estremamente indipendenti e estremamente maliziosi, nei quali una pericolosa libert\u00e0 di pensiero si evinceva dalla novit\u00e0 dei versi, dall'audacia della sua fantasia sensuale e dalla sua propensione a burlarsi di tiranni grandi e piccoli\".\nVoci correlate.\n \n "}
{"id": "3121593", "revid": "158913", "url": "https://it.wikipedia.org/wiki?curid=3121593", "title": "Lamartine", "text": ""}
{"id": "3121595", "revid": "290948", "url": "https://it.wikipedia.org/wiki?curid=3121595", "title": "POCl3", "text": ""}
{"id": "3121596", "revid": "354397", "url": "https://it.wikipedia.org/wiki?curid=3121596", "title": "Sb2O3", "text": ""}
{"id": "3121598", "revid": "290948", "url": "https://it.wikipedia.org/wiki?curid=3121598", "title": "Ag2O", "text": ""}
{"id": "3121599", "revid": "290948", "url": "https://it.wikipedia.org/wiki?curid=3121599", "title": "Bi2O3", "text": ""}
{"id": "3121600", "revid": "290948", "url": "https://it.wikipedia.org/wiki?curid=3121600", "title": "Ce2O3", "text": ""}
{"id": "3121601", "revid": "290948", "url": "https://it.wikipedia.org/wiki?curid=3121601", "title": "CeO2", "text": ""}
{"id": "3121602", "revid": "200568", "url": "https://it.wikipedia.org/wiki?curid=3121602", "title": "Co3O4", "text": ""}
{"id": "3121603", "revid": "290948", "url": "https://it.wikipedia.org/wiki?curid=3121603", "title": "N2O", "text": ""}
{"id": "3121604", "revid": "290948", "url": "https://it.wikipedia.org/wiki?curid=3121604", "title": "Dy2O3", "text": ""}
{"id": "3121606", "revid": "290948", "url": "https://it.wikipedia.org/wiki?curid=3121606", "title": "Er2O3", "text": ""}
{"id": "3121607", "revid": "767487", "url": "https://it.wikipedia.org/wiki?curid=3121607", "title": "Ufficio d'inchiesta sugli infortuni aeronautici", "text": "L'ufficio d'inchiesta sugli infortuni aeronautici, spesso semplicemente noto come UIIA, era l'ufficio svizzero preposto alle inchieste sugli incidenti aerei. Il suo compito \u00e8 quello di evitare il ripetersi degli incidenti aerei analizzandone le cause.\nGrazie alla decisione del parlamento svizzero venne creato l'ufficio nel 1960, alle dipendenze del Segretariato generale del Dipartimento federale dell'ambiente, dei trasporti, dell'energia e delle comunicazioni (DATEC).\nDal 1\u00ba novembre 2011 \u00e8 confluito con il Servizio d'inchiesta sugli infortuni dei trasporti pubblici (SIII) nel nuovo Servizio d'inchiesta svizzero sugli infortuni (SISI)."}
{"id": "3121608", "revid": "76963", "url": "https://it.wikipedia.org/wiki?curid=3121608", "title": "Peter MacDonald", "text": ""}
{"id": "3121610", "revid": "171091", "url": "https://it.wikipedia.org/wiki?curid=3121610", "title": "Bivacco Ulrich Lateltin", "text": "Il bivacco Lateltin \u00e8 situato a pochi passi dal monte Pinter nel comune di Gressoney-Saint-Jean, sullo spartiacque tra la valle del Lys e la val d'Ayas.\nStoria.\nUlrich Lateltin (1899-1956), falegname di Gressoney-Saint-Jean, ebbe l'idea di costruire una capanna nei pressi del \"Groabhopt\" (Testa Grigia). Nel 1950, scelse il luogo dove avrebbe dovuto sorgere, uno spiazzo vicino alla Punta Pinter, dove lo sguardo poteva spaziare su tutta la valle. In quegli anni cominci\u00f2, durante i mesi estivi, il trasporto del materiale e degli attrezzi a spalle e a dorso di mulo, senza riuscire ad avviare il cantiere.\nNell'estate del 1983, il nipote, August Linty (1927-2002), durante una scampagnata, ritrov\u00f2 gli attrezzi che anni prima suo zio aveva lasciato al riparo di una roccia vicino al luogo prescelto per la capanna. Il ritrovamento diede l'incipit per la ripresa del progetto. Il 21 luglio 1984, si apr\u00ec il cantiere su terreno di propriet\u00e0 della Signora Angiolina Vincent.\nLa prima squadra composta da August Linty, Ulrich Bieler, Arduino Peccoz, Luigi Laurent, Saverio Falvo, Cesare Baldi, Vito Angster, part\u00ec con l'elicottero e, dopo aver organizzato il campo base, inizi\u00f2 lo scavo per il basamento. Il 23 luglio si aggiungono Ernesto e Camillo Lateltin, e Guido Peccoz. Si gett\u00f2 il basamento portando il calcestruzzo con l'elicottero. Il 26 luglio tutto fu pronto per il montaggio del bivacco. La struttura, in acciaio zincato, fu realizzata a moduli per essere trasportata in elicottero. Il fabbro fu Silvano Monetta. Il 27 luglio i lavori furono completati e nel diario tenuto da Rosanna Laurent si legge: \"tempo bellissimo, vista stupenda, tutti di buon umore\".\nIl 4 agosto 1984 fu inaugurato. Fu in seguito donato al CAI, sezione di Gressoney-La-Trinit\u00e9.\nL'opera cost\u00f2 lire 78.662 e fu finanziata al 30% dal Sig. August Linty e al 70% dalla Regione Autonome Valle d'Aosta grazie alla L.R. N. 2. del 10.01.1961.\nCaratteristiche e informazioni.\nLa struttura, di circa 37\u00a0m\u00b2 (4,45\u00a0m x 8,10\u00a0m), \u00e8 posta sulla parte orientale della cresta a sud del Testa Grigia; difatti viene utilizzata come punto di appoggio per la salita a quest'ultimo, come rifugio in caso di maltempo o ancora come punto panoramico per ammirare l'alba o il tramonto sulla Valle d'Aosta.\nL'interno \u00e8 interamente rivestito in legno. Contiene 16 posti letto su due livelli, una piccola cucinetta e un tavolo con due panche. Non c'\u00e8 acqua.\nAntistante il bivacco \u00e8 presente una croce di ferro. Poco dietro a quest'ultimo, pi\u00f9 in alto, si trova un ripetitore ben visibile gi\u00e0 da poco sopra il colle Pinter.\nAccessi.\nVi sono quattro alternative possibili. Si pu\u00f2 partire dal Crest, villaggio walser di Ayas, seguendo il sentiero 11A della durata di circa 3.20 ore.&lt;br&gt;\nViceversa si pu\u00f2 raggiungere con la seggiovia \"Alpe Ostafa\", da dove parte il sentiero 12 (2.40 ore).\nDalla valle di Gressoney, parte il percorso 10c che porta ad un piccolo colle tra la Testa Grigia e il bivacco, o ancora tramite il percorso 4a da \"Chamonal\", frazione di Gressoney-Saint-Jean, si arriva al Colle Pinter dal quale si sale fino al rifugio."}
{"id": "3121616", "revid": "11959", "url": "https://it.wikipedia.org/wiki?curid=3121616", "title": "Battaglia di Kapetrou", "text": "La battaglia di Kapetrou fu combattuta nel settembre del 1048 tra un corpo d'invasione dei turchi Selgiuchidi e un esercito di Bizantini e Georgiani. Lo scontro, vinto a carissimo prezzo dai Bizantini, concluse la spedizione anatolica di \u0130brahim Yinal, fratello uterino del sultano selgiuchide Toghrul Beg (o Tughril Bey).\nAntefatto.\nNel 1045, il \"basileus\" Costantino IX Monomaco aveva occupato Ani, capitale del regno d'Armenia dei Bagratidi. Spalleggiato dalle pretese al trono armeno che i bizantini potevano vantare dai tempi dell'accordo tra il \"basileus\" Basilio II Bulgaroctono ed il sovrano bagratide Ashot III, Costantino IX aveva per\u00f2, con la sua mossa, scoperto il fianco orientale dell'impero alle rotte di migrazione dei nomadi provenienti dalle steppe asiatiche. Concepito come uno stato cuscinetto da Basilio II, il regno bagratide, una volta occupato, mise i bizantini a diretto contatto con le terre dove i turchi compivano le loro scorrerie.\nOsteggiati dall'emiro di Tovin ed incapaci di accordarsi con la nobilt\u00e0 autoctona del Caucaso, i bizantini non riuscirono ad organizzare un efficiente sistema di controllo sui nuovi confini orientali del \"Thema\" dell\"'Iberikon\".\nMentre il sultano dei selgiuchidi, Toghrul Beg (1037-1063), andava consolidando il suo potere in Persia ed in Iraq (sarebbe stato nominato \"sultano\" dal califfo di Baghdad nel 1055), i principi turchi Asan e \u0130brahim Yinal avviarono delle scorrerie nelle terre armene.\nLa battaglia.\nPer contenere la minaccia dei selgiuchidi di Ibrahim, il \"basileus\" Costantino IX si accord\u00f2 con il re Bagrat IV di Georgia: i due sovrani riunirono una forza di 50.000 uomini e ne affidarono il comando al duca Liparit IV, Duca di Kldekari e \"Magister officiorum\" del \"basileus\", e ad Aaron Kekaumenos.\nL'esercito cristiano non riusc\u00ec ad impedire l'occupazione selgiuchide ed il conseguente saccheggio della ricca citt\u00e0 di Arzen, cuore commerciale del \"thema\" \"Iberikon\" ubicato presso l'attuale citt\u00e0 di Erzerum.\nL'esercito bizantino-georgiano si scontr\u00f2 con l'avanguardia turca a Kapetrou (Hasankale). Consumatosi in una battaglia notturna, la battaglia si chiuse con un nulla di fatto per le forze cristiane. Ibrahim riusc\u00ec infatti a portare i suoi uomini fuori dai territori bizantini con una grande quantit\u00e0 di bottino e di prigionieri, tra cui lo stesso Liparit IV.\nConseguenze.\nLa mancata vittoria schiacciante cost\u00f2 ai bizantini la credibilit\u00e0 della loro forza nel Caucaso. Nel decennio successivo alla battaglia di Kapetrou i selgiuchidi compirono scorrerie sistematiche in Armenia.\nNel 1052 venne attaccata Kars. Nel 1054, il sultano Toghrul in persona guid\u00f2 una scorreria attorno al lago di Van, presso la fortezza di Manzicerta: i bizantini uscirono per\u00f2 vittoriosi dalla Prima battaglia di Manzicerta. Nel 1056 e nel 1057 vennero condotte nuove campagne in Armenia, che portarono al saccheggio di Melitene, mentre nel 1059 le forze selgiuchidi penetrarono in profondit\u00e0 nell'impero bizantino, giungendo sino a Sebastea.\nLa schiacciante vittoria del sultano Alp Arslan sul \"basileus\" Romano IV Diogene nella seconda Battaglia di Manzicerta (1071) avrebbe spianato la via all'occupazione turca dell'Anatolia ed alla nascita del Sultanato di Rum."}
{"id": "3121618", "revid": "109618885", "url": "https://it.wikipedia.org/wiki?curid=3121618", "title": "Featurette", "text": "Featurette \u00e8 un termine utilizzato nell'industria cinematografica statunitense che indica un film di lunghezza pari ad approssimativamente tre quarti di una bobina, o di durata pari a circa 20-44 minuti.\nDefinizione.\nOggi il termine featurette \u00e8 utilizzato soprattutto per indicare un breve documentario che presenta uno o pi\u00f9 aspetti del processo di creazione di un film, spesso incluso come contenuto speciale nella versione per la vendita del film stesso (DVD, Bluray, ecc.).\nUna featurette, in questo senso, \u00e8 spesso un'intervista agli attori o al cast tecnico, un documentario sulla realizzazione degli effetti speciali, un \"dietro le quinte\" oppure una raccolta di scene inedite o tagliate. Queste ultime possono essere scene non utilizzabili per via della presenza di errori di recitazione o tecnici, chiamati in inglese \"blooper\" (o \"outtake\").\nIn generale le featurette contenute nei DVD hanno una durata ridotta, spesso inferiore ai 20 minuti."}
{"id": "3121621", "revid": "729019", "url": "https://it.wikipedia.org/wiki?curid=3121621", "title": "Charles de Montmorency", "text": "Era figlio di Jean I, signore di Montmorency, e di Jeanne de Calletot.\nBiografia.\nAlla morte del padre eredit\u00f2 le signorie di Montmorency, \u00c9couen, Damville, Argentan, Feuillarde, Chaumont-en-Vexin, Vitry en Brie, e di numerosi altri luoghi.\nFu cavaliere, nominato gran panettiere di Francia dal 1336 al 1343 da Filippo VI. Nel 1340, durante la guerra dei cent'anni, alla testa di proprie truppe formate da vassalli e cavalieri a lui legati, tent\u00f2 invano di soccorrere i marescialli Robert Bertrand de Briquebec e Mathieu de Trie assediati a Tournai; fu quindi fatto prigioniero e condotto in Inghilterra. Tournai rimase comunque in mano francese e Montmorency fu liberato in seguito alla tregua successiva.\nFu elevato alla dignit\u00e0 di maresciallo di Francia nel 1343, consigliere e ciambellano del re nel 1346 come ricompensa per il suo attaccamento alla Corona, e, nel 1347, \"capitano generale di Sua maest\u00e0 sulle frontiere delle Fiandre e del mare in tutta la Piccardia\".\nNel 1347 lasci\u00f2 la carica di maresciallo in favore di suo cognato, \u00c9douard de Beaujeu.\nEbbe il comando dell'armata che il duca Giovanni di Normandia port\u00f2 in Bretagna in soccorso di Carlo di Blois. Accompagn\u00f2 poi tale principe in Guienna contro il conte di Derby nel 1345 e si distinse alla battaglia di Cr\u00e9cy nel 1346, dove fu tra i cinque nobili che portarono in salvo Filippo VI dopo la disfatta francese.\nGovernatore della Piccardia, si impose a pi\u00f9 riprese contro gli inglesi e gli insorti fiamminghi nel 1348, contribuendo grandemente a mantenere il possesso francese della provincia.\nSecondo i termini del trattato di Londra del 1359, figurava tra i dieci ostaggi di rango inviati in Inghilterra (insieme fra gli altri a Luigi e Giovanni, figli del re Giovanni II) come garanzia dopo la liberazione di Giovanni II, preso prigioniero alla battaglia di Poitiers.\nFu poi tra i Grandi di Francia che conclusero il trattato di Br\u00e9tigny tra Filippo VI e Edoardo III, l'8 maggio 1360.\nL'11 dicembre 1368 tenne a battesimo come padrino Carlo VI, che ne ricevette il nome.\nMor\u00ec l'11 settembre 1381 e la sua salma fu inumata nella chiesa dell'abbazia du Val a M\u00e9riel.\nDiscendenza.\nNel 1330 spos\u00f2 in prime nozze Marguerite de Beaujeu figlia di Guichard VI, signore di Beaujeu, e sorella di \u00c9douard de Beaujeu, morta senza eredi il 5 gennaio 1336 ed inumata nell'abbazia du Val.\nIl 26 gennaio 1341 spos\u00f2 a Parigi in seconde nozze Jeanne de Roucy, signora di Blazon e di Chemill\u00e9 en Anjou, morta il 10 gennaio 1361 ed inumata nell'abbazia du Val. Dal matrimonio nacquero:\nVerso il 1362, Charles spos\u00f2 in terze nozze P\u00e9tronille (o Pernelle) de Villiers (1345 circa - 1415 circa), figlia di Adam \"le B\u00e8gue\", signore di Villiers le Sec ed Alix de M\u00e9ry, e nipote di Pierre de Villiers, signore di l'Isle Adam. Dal matrimonio nacquero:"}
{"id": "3121626", "revid": "1444345", "url": "https://it.wikipedia.org/wiki?curid=3121626", "title": "Let Me (Pat Green)", "text": "Let Me \u00e8 un singolo del cantautore statunitense Pat Green, pubblicato il 23 giugno 2008 come primo estratto dal quinto album in studio \"What I'm For\"."}
{"id": "3121631", "revid": "767487", "url": "https://it.wikipedia.org/wiki?curid=3121631", "title": "Seul contre tous", "text": "Seul contre tous \u00e8 un film del 1998 scritto e diretto da Gaspar No\u00e9, al suo esordio in un lungometraggio.\nL'opera \u00e8 il seguito del mediometraggio \"Carne\" dello stesso No\u00e9, in cui compariva per la prima volta il personaggio del macellaio senza nome, interpretato sempre da Philippe Nahon.\nFu presentato nella Settimana internazionale della critica del 51\u00ba Festival di Cannes, vincendo il Premio Mercedes-Benz per il miglior film della sezione.\nTrama.\n1980. Uscito di prigione carico di rabbia, un ex macellaio equino decide di vendicarsi contro un mondo alla deriva irrimediabilmente corrotto. Al personaggio dell'uomo si affianca la figlia Cynthia, oggetto di morbose fantasie incestuose, con la quale cerca di ricostruirsi una vita. La storia del macellaio si snoda per la periferia parigina con un lunghissimo monologo che riprende \"Angst\" e \"Taxi Driver\".\nProduzione.\nGaspar No\u00e9 ha avuto enormi difficolt\u00e0 a riunire i fondi necessari alla realizzazione del film. Gli sono occorsi cinque anni per terminare il progetto di autofinanziamento a causa dei rifiuti da parte di produttori cinematografici e televisivi. \u00abDovevo girare il film per trovare della pellicola prima di poter girare di nuovo, un giorno in pi\u00f9. Philippe (Nahon) era costretto a rimettersi gli stessi vestiti, del tutto irrigiditi, perch\u00e9 non avevamo abbastanza denaro per riprendere le riprese\u00bb.\nEdizioni.\nA distanza di dieci anni dall'uscita del film in Francia \u00e8 stato pubblicato un DVD, edito da Studio Canal, in versione pi\u00f9 raffinata con copertina in cartone. Il contenuto \u00e8 il medesimo della precedente edizione ed entrambi hanno come contenuto extra il cortometraggio \"Carne\" e il commento audio sul cortometraggio e sul film. Precedentemente sul mercato francese era presente l'edizione in VHS. DVD e VHS hanno rating VM16. L'edizione internazionale \u00e8 pubblicata col titolo \"I Stand Alone\" e copertina richiamante una delle scene finali del film. Il disco \u00e8 in formato NTSC, \u00e8 reperibile in Region 1 e Region 4 ed ha rating R.\nAttualmente non vi sono edizioni italiane. In Italia il film \u00e8 stato trasmesso su Rai 3, in fascia notturna, all'interno del contenitore \"Fuori orario. Cose (mai) viste\", sottotitolato e con censura a mosaico."}
{"id": "3121637", "revid": "533647", "url": "https://it.wikipedia.org/wiki?curid=3121637", "title": "Wikipedia in lituano", "text": "Wikipedia in lituano (Lietuvi\u0161koji Vikipedija) \u00e8 l'edizione in lingua lituana di Wikipedia. Essa ebbe inizio nel 2003 ma consegu\u00ec un numero significativo di voci soltanto nel 2004.\nStatistiche.\nLa Wikipedia in lituano ha voci, pagine, utenti registrati di cui attivi, amministratori e una di (al ).\n\u00c8 la 50\u00aa Wikipedia per numero di voci e, come \"profondit\u00e0, \u00e8 la 46\u00aa fra quelle con pi\u00f9 di 100.000 voci (al 16 gennaio 2022)."}
{"id": "3121639", "revid": "438678", "url": "https://it.wikipedia.org/wiki?curid=3121639", "title": "Squirt", "text": ""}
{"id": "3121640", "revid": "767487", "url": "https://it.wikipedia.org/wiki?curid=3121640", "title": "Elisabetta Linguaglossa", "text": "Ala di 184\u00a0cm, ha giocato in Serie A1 con Pozzuoli e Umbertide.\nCarriera.\nLa sua carriera cestistica in squadre a livello professionistico, si sviluppa prevalentemente nel meridione d'Italia, iniziando nella stagione 2004-05 quando approda in Calabria nella squadra del C.P. Rende dove milita nel campionato di Serie A2. Dopo una sola stagione, nell'estate del 2005 si trasferisce in Campania al Pozzuoli; qui ci resta sino al 2008, giocando per la prima volta, e sino ad ora unica, in Serie A1 nella stagione 2007-08 dopo la promozione maturata alla fine della stagione precedente. L'estate del 2008 va a giocare in Sicilia con l'Eirene Ragusa dove al il primo anno in Serie B d'Eccellenza femminile conquista la promozione in Serie A2 in cui gioca l'anno seguente. Nel 2010 cambia isola passando dalla Sicilia alla Sardegna, sempre in Serie A2, ma resta in Serie A2 con la Mercede Basket Alghero, dove va in prestito. Gioca con Pozzuoli in serie A1.\nDopo un rapido passaggio dalla Virtus Cagliari, torna in Serie A1 con Umbertide.\nStatistiche.\nPresenze e punti nei club.\n\"Statistiche aggiornate al 30 giugno 2014\""}
{"id": "3121641", "revid": "1315661", "url": "https://it.wikipedia.org/wiki?curid=3121641", "title": "Yeti (film)", "text": "Yeti \u00e8 un film per la televisione horror del 2008 diretto da Paul Ziller.\nTrama.\nDurante una spedizione sulla catena dell'Himalaya, un gruppo di esploratori si imbatte in una caverna che decidono di esplorare. Tuttavia in mezzo al buio e alla debole luce delle loro lanterne, notano dei resti umani come se qualcuno si sia cibato di esseri umani. Subito dopo si imbattono in una strana creatura che si rivela essere l'abitante della caverna: lo Yeti. Alcuni esploratori riescono a fuggire mentre uno resta intrappolato e viene catturato dal mostro.\nQualche tempo dopo, un aereo contenente la squadra di football di un college a causa di alcune turbolenze si schianta proprio sull'Himalaya. La maggior parte dei passeggeri e l'equipaggio muoiono durante l'impatto, altri subito dopo. Come cibo ai sopravvissuti rimangono solamente tre barrette energetiche. Mentre trovano la radio di sicurezza situato nella coda dell'aereo, Rafael (Kris Pope) e Andrews (Josh Emerson) si imbattono nella caverna dello Yeti e vi si addentrano. Entrambi si imbattono quindi nello Yeti ma mentre Rafael riesce a scappare con la radio, Andrews viene preso e divorato dal mostro (nel tentativo di aiutarlo a uscire, Rafael resta con il solo braccio dell'amico). Rafael vede una via d'uscita della grotta in alto e si lega la radio alla gamba destra per poter salire, ma durante l'arrampicata cade e si rompe le gambe. Dopo aver usato il braccio di Andrews per fasciarsi la gamba sinistra, Rafael riesce ad uscire dalla grotta e si dirige verso il relitto dell'aereo. La sera, mentre i sopravvissuti riposano nella fusoliera dell'aereo distrutto, Sarah (Carly Pope) si accorge di qualcuno che trascina via un cadavere (lo Yeti, alla ricerca di cibo si imbatte nei cadaveri e inizia uno a uno a trascinarli via per mangiarseli) ma Peyton (Marc Menard) non le d\u00e0 retta.\nViene mandata una squadra di soccorso a cercare l'aereo scomparso. Fury (Ona Grauer) e Jack Sheppard (Peter DeLouise) ne fanno parte. Intanto al campo Raven (Adam O'Byrne) suggerisce di cominciare a mangiare i cadaveri e quasi tutti i superstiti sono con lui. Il leader del gruppo, per\u00f2 \u00e8 tra quelli che non vogliono farlo, quindi, alla fine, si decide di non mangiare la carne umana e in un'occasione riescono a cacciare un coniglio. \nLa squadra di soccorso intanto scopre delle grandi impronte sulla neve ed escludono possa trattarsi di orsi, in quanto sono tutti in letargo e Shepard nota che sembrano invece di un primate. Passano i giorni e al campo i sopravvissuti continuano a tornare a mani vuote dalla ricerca del cibo, cos\u00ec Raven intende tagliare alcune parti del corpo dei cadaveri ma viene fermato da Peyton e ne nasce una breve colluttazione tra i due. Il gruppo si accorge che manca anche un altro corpo e accusano Raven di averlo nascosto per mangiarlo. Decidono comunque che, se il giorno successivo non fossero arrivati gli aiuti, avrebbero mangiato quella carne.\nCome temevano il giorno seguente i soccorsi non arrivano e i superstiti mangiano un cadavere. Due di loro, per\u00f2 non accettano questa situazione e Kyra (Elfina Luk) di notte brucia i cadaveri perch\u00e9 tra di loro c'era il suo amato fratello. Rafael (dopo essere sfuggito una seconda volta allo Yeti) ritorna al campo con la radio attaccata alla gamba, ma Raven, scambiandolo per un pericolo gli spara alla testa con una pistola lanciarazzi. Lo Yeti intanto mentre \u00e8 alla ricerca di cibo, scopre che i cadaveri sono stati bruciati e inizia a urlare furioso mentre il gruppo depone il corpo di Rafael nella fusoliera. Improvvisamente, lo Yeti attacca il gruppo scuotendo la fusoliera ma la squadra riesce a uscire appena prima che la fusoliera venga fatta precipitare nel vicino precipizio. Lo Yeti uccide quindi Ashley (Chrystal Lowe) schiacciandole la testa e Dixon (Christian Tessier) strappandogli il cuore per poi (dopo un breve scontro durante il quale i rimanenti del gruppo cercano di dargli fuoco) rapire Sarah e allontanarsi. L'indomani il gruppo viene finalmente raggiunto dai soccorsi, e (nonostante Raven insista per andarsene direttamente) viene organizzato un piano per salvare Sarah.\nSarah si risveglia accanto a due Yeti. Il gruppo trovano l'entrata per la caverna e trovano la ragazza. Il piano sembra funzionare ma i mostri vengono improvvisamemte svegliati dalla radio di Shepard e si vedono costretti a fuggire dopo essere riusciti a recuperare Sarah. Usciti dalla caverna, Fury spara ai due Yeti facendoli cadere in un buco con pali appuntiti che avevano scavato prima, scatenando per\u00f2 anche una valanga che seppellisce le creature. Allontanatosi in tempo, il gruppo \u00e8 costretto ad abbandonare i corpi carbonizzati dei compagni e si dirigono verso il luogo prestabilito da Fury e Shepard per l'atterraggio di un elicottero di soccorso. Uno dei due Yeti \u00e8 per\u00f2 sopravvissuto alla trappola e alla valanga e si mette sulle tracce del gruppo per vendicarsi.\nLa mattina dopo mentre il gruppo percorre la via per arrivare al luogo dell'atterraggio, Raven si allontana un attimo per urinare e si mangia della cioccolata che aveva nascosto; all'improvviso per\u00f2 gli appare davanti lo Yeti. Inizialmente increduli, tutti capiscono che il mostro ha ora intenzione di vendicarsi e cercano di fuggire, ma lo Yeti (che \u00e8 molto pi\u00f9 veloce) cattura e uccide Raven, Fury e Sheppard che gli tenevano testa per far scappare gli altri. Arrivati sull'orlo di un precipizio, i ragazzi notano l'elicottero in lontananza e cercano di farsi avvistare ma Peyton stufatosi di essere braccato dal mostro, si lancia con decisione contro l'essere ed entrambi cadono nel precipizio. Mentre il giovane si aggrappa ad un ramo, il mostro gli prende una gamba e gli altri lo traggono in salvo infilzando lo Yeti con un palo appuntito legato a una roccia che hanno poi spinto nel precipizio. La roccia tira con s\u00e9 lo Yeti che viene quindi sconfitto e ucciso. L'elicottero giunge in quel momento a destinazione e soccorre i ragazzi sopravvissuti.\nIl film finisce con Rafael che, ancora vivo, si risveglia ai piedi della scarpata dove era stata fatta cadere la fusoliera dell'aereo. Rimasto ormai da solo e indebolito, vede uscire dalla neve davanti a lui la zampa del secondo Yeti rimasto intrappolato nella precedente imboscata."}
{"id": "3121646", "revid": "24443", "url": "https://it.wikipedia.org/wiki?curid=3121646", "title": "Rifugio Carestia", "text": ""}
{"id": "3121657", "revid": "375960", "url": "https://it.wikipedia.org/wiki?curid=3121657", "title": "Prima battaglia di Manzicerta", "text": ""}
{"id": "3121658", "revid": "300067", "url": "https://it.wikipedia.org/wiki?curid=3121658", "title": "Walter Costa", "text": ""}
{"id": "3121660", "revid": "352448", "url": "https://it.wikipedia.org/wiki?curid=3121660", "title": "Epoca compostelana", "text": ""}
{"id": "3121661", "revid": "352448", "url": "https://it.wikipedia.org/wiki?curid=3121661", "title": "Epoca di Xelm\u00edrez", "text": ""}
{"id": "3121666", "revid": "1543377", "url": "https://it.wikipedia.org/wiki?curid=3121666", "title": "Qualificazioni al campionato mondiale di calcio 1982 - AFC e OFC", "text": "Sono elencate di seguito le date e i risultati della zona asiatica (AFC) e oceanica (OFC) per le qualificazioni al mondiale del 1982.\nFormula.\n21 membri FIFA: si contendono 2 posti per la fase finale. L' si ritira prima del sorteggio. Questa \u00e8 l'ultima competizione nella quale l'AFC e l'OFC competono per gli stessi posti sotto un'unica qualificazione. Dall'edizione di Messico '86 le due confederazioni avranno due percorsi di qualificazione separati.\nRimangono quindi 20 squadre, per due posti disponibili. Le qualificazioni si dividono in due turni:\nPrimo Turno (AFC-OFC).\nGruppo 1 (OFC-AFC).\n qualificata al secondo turno.\nGruppo 2 (AFC).\n qualificata al secondo turno.\nGruppo 3 (AFC).\n qualificata al secondo turno.\nGruppo 4 (AFC).\nMatch per la classificazione (AFC).\nCon questi risultati, , e vengono inseriti nel gruppo A mentre , e vengono inseriti nel gruppo B.\nGruppo A (AFC).\n e qualificate alle semifinali.\nGruppo B (AFC).\n e qualificate alle semifinali.\nSemifinali (AFC).\n e qualificate alla finale.\nFinale (AFC).\n qualificata al secondo turno.\nSecondo turno (AFC-OFC).\n qualificato alla fase finale. e effettuano uno spareggio.\nSpareggio OFC-AFC.\n qualificata alla fase finale."}
{"id": "3121668", "revid": "2033069", "url": "https://it.wikipedia.org/wiki?curid=3121668", "title": "Dark Blue (serie televisiva)", "text": "Dark Blue \u00e8 una serie televisiva statunitense creata da Danny Cannon e trasmessa dal 15 luglio 2009 al 15 settembre 2010 sulla TNT.\nIn Italia viene trasmessa sul canale AXN a partire dal 21 settembre 2010, e in chiaro dal 9 marzo 2012 su Rai 2. \u00c8 stata cancellata dopo il termine della seconda stagione, il 16 novembre 2010 dopo 20 episodi trasmessi.\nTrama.\nIl tenente Carter Shaw ha dedicato la sua vita ad arrestare i peggiori criminali di Los Angeles, fino a quando il suo lavoro gli cost\u00f2 la fine del rapporto coniugale con la propria moglie. Ora dirige una squadra della polizia che si occupa di operazioni sotto copertura; del team fanno parte: Ty Curtis, che si \u00e8 appena sposato e fa fatica a dividersi tra il lavoro e la sua nuova vita, Dean Bendis, un agente che ha passato pi\u00f9 tempo sotto copertura che sotto la luce del sole, e Jaimie Allen, una poliziotta con un passato da criminale."}
{"id": "3121678", "revid": "287204", "url": "https://it.wikipedia.org/wiki?curid=3121678", "title": "Grimsv\u00f6tn", "text": ""}
{"id": "3121680", "revid": "38120", "url": "https://it.wikipedia.org/wiki?curid=3121680", "title": "Dottor Doomsday", "text": ""}
{"id": "3121681", "revid": "124872437", "url": "https://it.wikipedia.org/wiki?curid=3121681", "title": "Francesco Madonia", "text": "Biografia.\nNel 1970 Madonia divenne l'indiscusso capo della Famiglia di Resuttana, sostituendo Antonino Matranga, ucciso a Milano, e sostenne fortemente i Corleonesi durante la Seconda guerra di mafia tra il 1981 e il 1983. Nel 1987, durante il Maxiprocesso di Palermo, fu condannato all'ergastolo per diversi omicidi in quanto membro di spicco della \"Commissione\", ma continu\u00f2 a guidare il clan mafioso dal carcere, anche attraverso i suoi figli: \nNel 1971 Madonia e il figlio Antonino vennero arrestati perch\u00e9 vennero trovati nel fondo Gravina di Pallavicino (di sua propriet\u00e0) 400 candelotti di dinamite, alcuni dei quali vennero utilizzati negli attentati dinamitardi contro enti e uffici pubblici di Palermo durante la notte di Capodanno del 1970.\nFu arrestato nuovamente nel 1987 dopo alcuni anni di latitanza insieme ai figli Antonino e Giuseppe ma, nonostante l'ergastolo inflittogli in primo grado al maxiprocesso di Palermo, Madonia trascorse diversi mesi ricoverato all'Ospedale Civico di Palermo perch\u00e9 gli venne diagnosticata un'ipertensione, fatto che suscit\u00f2 clamore e polemiche tanto da far intervenire l'allora ministro della Giustizia Giuliano Vassalli.\nNel marzo 1993 la moglie di Aldo Madonia, la farmacista Carla Cottone, venne ospitata in una puntata del \"Maurizio Costanzo Show\", dove, intervistata, si dissociava da Cosa Nostra per difendere il marito, dichiarando di non conoscerne addirittura i parenti. Due mesi dopo, Maurizio Costanzo rimase vittima di un attentato dinamitardo in via Fauro a Roma ma riusc\u00ec a salvarsi.\nMorte.\nMor\u00ec il 13 marzo 2007, in un ospedale penitenziario a Napoli dove stava scontando la sua pena secondo le severe clausole riportate nell'articolo 41 bis.\nSentenze.\n\"Ciccio\" Madonia venne condannato all'ergastolo come mandante di vari atti mafiosi, soprattutto per i sanguinosi eventi degli anni '80, come ad esempio gli omicidi di Piersanti Mattarella, presidente della Regione Siciliana nel 1980; del generale Carlo Alberto Dalla Chiesa, prefetto di Palermo nel 1982; del commissario Ninni Cassar\u00e0 nel 1985; del giudice Antonino Saetta nel 1988 e di Libero Grassi, l'imprenditore palermitano ucciso per essersi rifiutato di pagare il cosiddetto \"pizzo\". \u00c8 stato anche condannato per il fallito attentato al giudice antimafia Giovanni Falcone all'Addaura nel 1989 (che figura nel mandamento di Resuttana) e per gli assassinii dello stesso giudice e del suo collega Paolo Borsellino nel 1992."}
{"id": "3121693", "revid": "767487", "url": "https://it.wikipedia.org/wiki?curid=3121693", "title": "Giuseppe Della Gherardesca", "text": "Presidente della FILA, fu socio sella Societ\u00e0 geografica italiana dal 1928.\nBiografia.\nConte, Conte Palatino, Nobile dei Conti di Donoratico, Patrizio fiorentino, di Pisa\ne di Volterra, Nobile di Sardegna, nacque a Firenze il 20 febbraio 1876 da Alberto Guido e Giuseppina Fisher. Suo fratello Ugolino fu anch'egli Senatore del Regno.\nVolontario nella prima guerra mondiale, prest\u00f2 servizio con il grado di Tenente nel Reggimento \"Nizza Cavalleria\" (1\u00ba), venendo decorato di Medaglia di Bronzo al Valor Militare.\nLaureato in scienze sociali presso l'Istituto di scienze sociali \"Cesare Alfieri\" di Firenze, fu Podest\u00e0 di Firenze dal 22 settembre 1928 ed il 12 ottobre 1933, segnalandosi tra l'altro nel ripristino della tradizione del Calcio storico fiorentino e per la nomina di Eugenio Montale a direttore del Gabinetto Vieusseux, preferendolo ad altri candidati proprio perch\u00e9 non iscritto al partito fascista.\nSenatore del Regno dal 2 marzo 1929, rivest\u00ec gli incarichi di membro supplente della Commissione d'istruzione dell'Alta Corte di Giustizia tra il 1\u00ba maggio 1934 e il 2 marzo 1939 e tra 17 aprile 1939 ed il 15 gennaio 1940, membro della Commissione degli affari dell'Africa italiana tra il 17 aprile 1939 ed il 5 agosto 1943 e membro della Commissione degli affari esteri, degli scambi commerciali e della legislazione doganale tra il 15 aprile 1942 ed il 5 agosto 1943.\nFu anche membro della Deputazione amministratrice del Monte dei Paschi di Siena fino al 15 febbraio 1940.\nSoggetto alle epurazioni seguite alla caduta del fascismo, venne deferito il 7 agosto 1944 tra i \"Senatori ritenuti responsabili di aver mantenuto il fascismo e resa possibile la guerra sia coi loro voti, sia con azioni individuali, tra cui la propaganda esercitata fuori e dentro il Senato\", e venne fatto decadere dal titolo di Senatore il 6 giugno 1945, sentenza confermata in cassazione l'8 luglio 1948.\nConiugato con Enrichetta Taylor (m.1934) e, in seconde nozze, con Pia Marro Sperling, ebbe due figlie, Carlotta (n.1904) e Clarice (n.1909). Mor\u00ec a Firenze il 2 novembre 1968 e fu sepolto nella cappella\nFisher nel cimitero di Monte alle Croci a S.Miniato di Firenze."}
{"id": "3121705", "revid": "1226", "url": "https://it.wikipedia.org/wiki?curid=3121705", "title": "The Great Moon Hoax", "text": ""}
{"id": "3121706", "revid": "486946", "url": "https://it.wikipedia.org/wiki?curid=3121706", "title": "New York Sun", "text": ""}
{"id": "3121711", "revid": "287204", "url": "https://it.wikipedia.org/wiki?curid=3121711", "title": "Recopa Sudamericana 2010", "text": "La Recopa Sudamericana 2010 \u00e8 stata la diciottesima edizione della Recopa Sudamericana. Si \u00e8 trattato di una finale con partite di andata e ritorno tra i vincitori della Coppa Libertadores dell'anno precedente e i vincitori della Coppa Sudamericana dell'anno precedente, ovvero l'Estudiantes e la LDU Quito. La partita d'andata si \u00e8 giocata il 25 agosto a Quito, mentre la gara di ritorno \u00e8 stata disputata a Quilmes, poich\u00e9 l'Estadio Ciudad de La Plata \u00e8 in fase di ristrutturazione. L'Estudiantes ha partecipato alla Recopa per la prima volta dopo aver vinto la Libertadores nel 2009, mentre la LDU Quito era la detentrice del titolo e partecipava in seguito alla vittoria della Sudamericana 2009.\nLa LDU Quito ha difeso con successo il titolo, vincendo 2-1 la gara d'andata e pareggiando 0-0 il ritorno.\nRegolamento.\nLa Recopa Sudamericana si gioca su partite di andata e ritorno, in casa delle due squadre partecipanti. La vincente della Coppa Libertadores gioca la gara di ritorno in casa. La regola dei gol segnati in trasferta non \u00e8 valida. In caso di parit\u00e0 dopo le due gare si ricorre ai tempi supplementari e, in caso di parit\u00e0 persistente, ai calci di rigore.\nAntefatti.\nL'Estudiantes si \u00e8 qualificato per la Recopa vincendo la Coppa Libertadores 2009, questo \u00e8 stato il loro quarto titolo nella competizione e il primo da 39 anni. La compagine argentina aveva battuto i brasiliani del Cruzeiro per 4-1 nelle finali. La LDU Quito era la detentrice del titolo, vinto l'anno precedente contro l'Internacional. Gli ecuadoriani hanno guadagnato il diritto di difendere il titolo vincendo la Sudamericana nel 2009, battendo la Fluminense in un rematch della finale della Coppa Libertadores 2008.\nPrima di questa competizione l'Estudiantes e la LDU Quito si erano gi\u00e0 incontrate due volte in competizioni sudamericane, negli ottavi di finale della Coppa Libertadores 2008, la LDU aveva vinto 2-0 all'Estadio Casa Blanca e perso per 2-1 all'Estadio Ciudad de La Plata, il gol decisivo era stato segnato da Luis Bola\u00f1os al minuto venticinque della ripresa. Per l'Estudiantes questa \u00e8 la prima partecipazione alla Recopa, essi sono il settimo club argentino a partecipare al torneo, il primo club argentino a partecipare fu il Racing Avellaneda nel 1989. Per la LDU si tratta della seconda apparizione, essa \u00e8 l'unica squadra dell'Ecuador ad aver partecipato alla Recopa.\nStadi.\nLe sedi della Recopa Sudamericana 2010 sono l'Estadio Casa Blanca di Quito e l'Estadio Centenario Dr. Jos\u00e9 Luis Meiszner di Quilmes. L'Estadio Casa Blanca \u00e8 stato costruito tra il 1995 e il 1997 e ha ospitato la sua prima partita il 6 marzo 1997 quando la LDU ha giocato contro l'Atl\u00e9tico Mineiro. Lo stadio ha ospitato la finale di Libertadores 2008, la Recopa Sudamericana 2009 e la finale della Sudamericana 2009. Con una capacit\u00e0 di 55.400 posti \u00e8 il pi\u00f9 grande stadio di Quito e il secondo pi\u00f9 grande dell'Ecuador dopo l'Estadio Monumental Banco Pichincha di Guayaquil.\nL'Estadio Centenario Dr. Jos\u00e9 Luis Meiszner fu costruito a Quilmes nel 1995 per celebrare il loro centenario nel 1997 (da qui il nome). Esso \u00e8 stato ristrutturato nel 1998 e ha vista aumentata la sua capacit\u00e0. Questa \u00e8 la prima finale a essere disputata in questo stadio.\nArbitri.\nGli arbitri della Recopa Sudamericana 2010 sono l'uruguaiano Roberto Silvera e il brasiliano Carlos Simon. Silvera \u00e8 arbitro dal 2003 e ha arbitrato nella finale della Coppa Sudamericana 2006 e 2009.\nSimon \u00e8 diventato un arbitro in Brasile nel 1993 ed \u00e8 internazionale dal 1997. Ha partecipato ai Giochi olimpici nel 2000, ai mondiali di calcio del 2002, 2006 e 2010, sia nelle qualificazioni che nella fase finale. Arbitra in Libertadores dal 2000. Inoltre ha diretto per quattro volte la finale del Campeonato Brasileiro S\u00e9rie A (1998-1999-2001-2002) e per tre volte la finale di Coppa del Brasile (2000-2003-2004)."}
{"id": "3121712", "revid": "767487", "url": "https://it.wikipedia.org/wiki?curid=3121712", "title": "Textures", "text": "I Textures sono stati una band metalcore olandese, formata nel 2001 dai chitarristi Jochem Jacobs e Bart Hennephof, dal batterista Stef Broks, dal bassista Dennis Aarts e dal tastierista Richard Rietdijk.\nBiografia.\nIl loro primo lavoro fu \"Polars\" datato 2004, ma nel 2006, con l'ingresso di Eric Kalsbeek alla voce, pubblicarono\"Drawing Circles\", autoprodotto e registrato in uno studio da loro finanziato e costruito. Nel 2008, il bassista Remko Tielemans sostitu\u00ec Dennis Aarts ed usc\u00ec \"Silhouettes\", prodotto da Jacobs: inoltre, suonarono al festival Metal Camp insieme a Opeth, Ministry, Helloween e Behemoth. I tre album vengono registrati con l'etichetta Listenable Records Nel 2009 firmarono un contratto con la Nuclear Blast. Nel 2010 il cantante Eric Kalsbeek e il tastierista Richard Rietdijk lasciarono la band, sostituiti rispettivamente da Dani\u00ebl de Jongh(ex Cilice&lt;ref name=\"myspace.com/cilicemusic\"&gt;&lt;/ref&gt;) e Uri Dijk.\nIl 14 aprile 2011 la band, attraverso il sito ufficiale, comunic\u00f2 la pubblicazione di Dualism, che fu distribuito il 23 in Europa, Sud America, Australia e Asia e il 27 in Nord America. Le registrazioni si svolsero ad Amsterdam presso la Split Second Sound e fu prodotto da Jochem Jacobs, dal chitarrista della band . Il bassista Remko Tielemans e l'ex cantante Erik Kalsbeek progettarono la copertina dell'album.\nL'11 gennaio 2013, tramite il sito ufficiale della band, venne annunciato l'abbandono del chitarrista Jochem Jacobs, sostituito ufficialmente il 20 marzo 2013 da Joe Tal dopo le audizioni del 23 febbraio dello stesso anno.\nIl gruppo avrebbe dovuto pubblicare un album in studio nel 2017, \"Genotype\", registrato negli stessi mesi di \"Phenotype\", ma a maggio annunciarono lo scioglimento con un tour finale terminato l'8 dicembre a Pune, in India.\nStile.\nLa band suona un metal complesso variando dal rock progressivo al death metal e al thrash metal ricordando le sonorit\u00e0 e le partiture dei Meshuggah ad eccezione della voce che varia lo stile dai cantanti tipicamente growl e scream a quelli pi\u00f9 clean."}
{"id": "3121716", "revid": "1684799", "url": "https://it.wikipedia.org/wiki?curid=3121716", "title": "Richard Adams Locke", "text": "Biografia.\nNel 1835, tre anni dopo essersi stabilito negli Stati Uniti, fu l'autore della cosiddetta \"Moon Hoax\" (\"Beffa della Luna\"). In quel periodo Locke lavorava come redattore al \"The New York Sun\", giornale di recente fondazione e quindi a caccia di lettori. Partendo dalla vicenda di John Herschel, astronomo studioso del cielo australe, Locke rifer\u00ec che questi possedeva telescopi in grado di vedere persino piccoli oggetti sulla superficie lunare. E rifer\u00ec dei suoi abitanti: oltre ad una nutrita flora, vivevano sul nostro satellite animali simili a bisonti e unicorni, ed esseri umani alati. La beffa fu facilmente smascherata dagli astronomi, coscienti del fatto che non esistevano (e tuttora non esistono) telescopi di tale potenza, ma circol\u00f2 a lungo."}
{"id": "3121718", "revid": "124123", "url": "https://it.wikipedia.org/wiki?curid=3121718", "title": "\u0130brahim Yinal", "text": "\u0130brahim Yinal comand\u00f2 una spedizione di saccheggio nel territorio armeno controllato dall'Impero bizantino culminata nella Battaglia di Kapetrou del settembre 1048. Stando al cronista curdo Ali Ibn al-Athir la spedizione avrebbe fruttato ai turchi 100.000 prigionieri (tra i quali il pericoloso principe georgiano Liparit IV) e tanto bottino da richiedere 10.000 cammelli per trasportarlo.\nNel 1058, \u0130brahim Yinal si ribell\u00f2 a Toghrul ma venne sconfitto e giustiziato, pare per mano dello stesso sultano."}
{"id": "3121722", "revid": "123890470", "url": "https://it.wikipedia.org/wiki?curid=3121722", "title": "Robedischis", "text": "Robedischis (derivato dal friulano), gi\u00e0 Robedischia (in sloveno Robidi\u0161\u010de, gi\u00e0 \"Robedi\u0161\u010de\", in tedesco \"Robedischie\") \u00e8 un paese della Slovenia, frazione del comune di Caporetto.\nLa localit\u00e0 \u00e8 situata nell'alta valle del fiume Natisone a 671 metri s.l.m., a 17,4 chilometri ad ovest del capoluogo comunale ed a 650 metri dal confine italiano.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini di Carlo Magno, nel 781 il Ducato del Friuli venne riorganizzato su base comitale nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Nell'828 l'imperatore Ludovico divise la Marca Orientale (o del Friuli) in quattro contee: Verona, Friuli, Carniola e Istria (comprendente il Carso e parte della Carniola interna); in seguito al Trattato di Verdun, nell'843, le contee di Istria e Friuli (conglobate nella \u201cMarca d'Aquileia\u201d) entrarono a far parte del \"Regnum Italicum\" poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia.\nCon la caduta del Patriarcato di Aquileia pass\u00f2 nel 1420 (formalmente nel 1445) alla Repubblica di Venezia.\nA seguito del Trattato di Noyon (1516) la Serenissima perse l'alta valle del fiume Isonzo a favore della Contea di Gorizia e Gradisca che gi\u00e0 dal 1500 era sotto dominio asburgico; fu cos\u00ec che Robedischis, assieme a Bergogna da cui dipendeva, rimase sotto dominio veneziano al confine con i domini asburgici facendo parte della cosiddetta Slavia veneta.\nCaduta la Serenissima, con la Pace di Presburgo tutti gli ex domini veneziani passarono al Regno d'Italia napoleonico, compresa Robedischis; la successiva Convenzione di Fontainebleau e il trattato di Sch\u00f6nbrunn (1809) confermarono poi tale assegnazione fino al 1814.\nCol Congresso di Vienna nel 1815 entr\u00f2 per la prima volta in mano asburgica nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco (1849). \nDopo la prima guerra mondiale il borgo venne ceduto dall'Austria al Regno d'Italia come frazione del comune di Bergogna nella Provincia del Friuli. Nel 1927, invece, il territorio pass\u00f2 alla ricostituita Provincia di Gorizia.\nFu soggetto alla Zona d'operazioni del Litorale adriatico (OZAK) tra il settembre 1943 e il maggio 1945, e tra il maggio 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo britannico-statunitense del Governo militare alleato (AMG); pass\u00f2 alla Yugoslavia e quindi alla Slovenia.\nCorsi d'acqua.\nTorrente Lerada (Legrada)"}
{"id": "3121724", "revid": "110157", "url": "https://it.wikipedia.org/wiki?curid=3121724", "title": "Federazione calcistica della Repubblica Serba", "text": "La Federazione di Calcio della Repubblica Serba (\"\u0424\u0443\u0434\u0431\u0430\u043b\u0441\u043a\u0438 \u0421\u0430\u0432\u0435\u0437 \u0420\u0435\u043f\u0443\u0431\u043b\u0438\u043a\u0435 \u0421\u0440\u043f\u0441\u043a\u0435,\u0424\u0421\u0420\u0421-FSRS\") \u00e8 l'organizzazione calcistica che controlla e organizza il calcio nella Repubblica Serba di Bosnia ed Erzegovina. Essa non \u00e8 riconosciuta n\u00e9 dalla FIFA n\u00e9 dalla UEFA.\nStoria.\nEssa venne fondata nel settembre 1992, nel pieno della guerra civile in Bosnia. Nel 2002 si giunse ad avere una Federazione calcistica bosniaca unitaria e riconosciuta dalle tre etnie. Nonostante ci\u00f2 la FSRS ha continuato la sua attivit\u00e0; continua a organizzare ben nove campionati (a livello nazionale e regionale) annuali e la Coppa della Repubblica Serba e controlla sotto la sua giurisdizione la Selezione di calcio della Repubblica Serba, ne \u00e8 presidente Mile Kova\u010devi\u0107."}
{"id": "3121725", "revid": "287204", "url": "https://it.wikipedia.org/wiki?curid=3121725", "title": "Enrico Befani", "text": "Biografia.\nNel febbraio del 1952 l'imprenditore tessile pratese rilev\u00f2 la presidenza della Fiorentina da Carlo Antonini; e con lui la squadra viola vinse uno scudetto nel 1955-1956, una Coppa Grasshoppers 1957 ed il \"double\" Coppa delle Coppe-Coppa Italia nel 1960-1961, oltre a due Coppe dell'Amicizia italo-francese ed una Coppa delle Alpi. Cedette la societ\u00e0 a Enrico Longinotti nella stagione 1961-1962. Nel 2013 entra nella Hall of Fame Viola."}
{"id": "3121728", "revid": "767487", "url": "https://it.wikipedia.org/wiki?curid=3121728", "title": "Historia Compostelana", "text": "Il De rebus gestis D. Didaci Gelmirez, primi Compostellani Archiepiscopi, Historia Compostellana o, pi\u00f9 brevemente, Historia Compostellana \u00e8 un'opera in lingua latina scritta a partire dal 1109 all'interno del \"circolo\" del primo vescovo e successivamente, a partire dall'anno 1120, dall'arcivescovo di Santiago di Compostela, Diego Xelm\u00edrez (1120\u20131140), una delle figure pi\u00f9 eminenti del medioevo galiziano.\nDescrizione.\n\"Gli aragonesi consegnano il castello alla regina. Ah!, canta la grande gloria militare che ottennero i galiziani quel giorno dove i combattenti aragonesi si ritirarono prima di loro! Ma molto pi\u00f9 grande e pi\u00f9 felice fu quando le valorose forze di Galizia protessero Castiglia e i loro cavalieri dall'attacco dei nemici, costringendo a consegnare il castello degli aragonesi. ah vergogna!, i castigliani hanno bisogno di altre forze e sono protetti dalla sola audacia dei galiziani! Che ne sar\u00e0 di questi cavalieri codardi allorch\u00e9 se ne andr\u00e0 l'esercito galiziano, loro scudo e protezione?\"\"\n(Estratto dalla \"Historia Compostel\u00e1\", Libro I, Capitolo 90).\nLa finalit\u00e0 dell'opera \u00e8 quella di registrare le opere utili realizzate da Xelm\u00edrez, atte ad ingrandire la sede apostolica e fornire una prospettiva dalla Galizia dei successi che si ottennero ai suoi tempi, costituendo in questo modo una fonte storiografica di gran valore dato che in essa vi si trovano inclusi documenti storici\nLa Historia Compostellana abbraccia un periodo che va dal 1100 al 1139 e si articola in tre libri. Il primo redattore fu Nuno Afonso, canonico della cattedrale di Santiago di Compostela, che inizi\u00f2 il lavoro dopo la morte del re Alfonso VI (1109), ancorch\u00e9 annoverasse vari collaboratori, principalmente Hugo (canonico compostelano, vescovo di Porto, di origine francese) e Xiraldo de Beauvais, amici personali di Xelm\u00edrez. Xiraldo scrisse la maggior parte della \"historia\", continuando il lavoro a partire dal 1120. Altri collaboratori furono Pedro Anaia e possibilmente, Rainerio \"il magister\"."}
{"id": "3121737", "revid": "122760207", "url": "https://it.wikipedia.org/wiki?curid=3121737", "title": "Episodi di Merlin (terza stagione)", "text": "La terza stagione di \"Merlin\" \u00e8 stata trasmessa nel Regno Unito dall'11 settembre al 4 dicembre 2010 sulla BBC.\nIn Italia la stagione \u00e8 stata trasmessa in prima visione dal 29 marzo al 14 aprile 2011 su Italia 1, con l'applicazione di diversi tagli, per far rientrare l'episodio nello slot assegnato. \u00c8 stata replicata dal 21 gennaio 2012 su Joi di Mediaset Premium per la prima volta in versione integrale non censurata.\nGli antagonisti principali sono Morgause, Morgana e Cenred.\nLe lacrime di Uther Pendragon (1\u00aa parte).\nTrama.\nUn anno dopo la scomparsa di Lady Morgana, il re Uther non si d\u00e0 ancora pace e invade i territori di re Cenred per ritrovarla, provocando un conflitto e mettendo a rischio la sicurezza di Camelot. Art\u00f9 e Merlino ritrovano la ragazza sporca e ferita che vaga in un bosco. Tornata a Camelot, Morgana si comporta normalmente, e cerca di chiarirsi con Merlino. La ragazza per\u00f2 \u00e8 in realt\u00e0 alleata con la sorellastra Morgause, per liberarsi di Uther e invadere Camelot. Morgana infatti recupera un fazzoletto bagnato delle lacrime di Uther e lo consegna a Morgause, la quale lo utilizza per tessere un terribile incantesimo, che causa al re torturanti incubi che gli ricordano le morti provocate nella sua folle lotta contro la magia, portandolo ad uno stato di instabilit\u00e0 mentale. Mentre il re \u00e8 fuori gioco, Morgause guida l'esercito di Cenred verso Camelot e dovranno essere Art\u00f9 e i suoi cavalieri a difendere il regno, mentre Merlino tenter\u00e0 di spezzare l'incantesimo che ha colpito Uther. Quando Morgana si accorge per\u00f2 che Merlino ha scoperto del suo complotto, lo affida a Morgause che lo lascia in balia di un gruppo di scorpioni giganti incantati. Merlino non pu\u00f2 liberarsi dalle catene magiche che lo imprigionano e solo chiedendo l'aiuto del Grande Drago coi suoi poteri di Signore Dei Draghi, potr\u00e0 riuscire a salvarsi ed a tornare a Camelot per fermare i piani di Morgana in tempo.\nLe lacrime di Uther Pendragon (2\u00aa parte).\nTrama.\nMentre Uther si riprende, Art\u00f9 cerca di affrontare al meglio l'invasione di Cenred. Nel bel mezzo della battaglia, Morgana libera per\u00f2 un esercito di macabri scheletri, tramite un bastone magico datole da Morgause. Questa vuole vendetta per le morti causate da Uther contro la sua gente. Merlino deve intervenire e affronta Morgana. Facendole perdere conoscenza, riesce a distruggere il bastone e a spezzare l'incantesimo, cos\u00ec l'esercito di scheletri si dissolve. Morgana fa per\u00f2 in modo che Uther riconosca a lei il merito di aver spezzato la maledizione e aver salvato il regno, mentre ci\u00f2 che ha realmente fatto non viene rivelato. Solo Merlino e Gaius, oltre al Grande Drago, conoscono la sua vera indole. Infine, Uther continua a credere che la magia sia pericolosa e a perseguitarla, con grande disprezzo di Morgana.\nL'oro del Goblin.\nTrama.\nMerlino scopre una camera segreta nella biblioteca del castello e da un forziere per sbaglio libera un goblin dispettoso, rimasto intrappolato l\u00ec per parecchi anni. Questi prender\u00e0 poi possesso del corpo di Gaius e inizier\u00e0 a combinare guai a Camelot. Dopo essere stato posseduto, Gaius incomincia ad avere un interesse sfrenato per i soldi, il bere e la bella vita, e chiunque gli dar\u00e0 fastidio ne pagher\u00e0 le conseguenze: questo porter\u00e0 infatti ad una calvizie improvvisa per re Uther e a delle orecchie d'asino per il principe Art\u00f9. Tutto si complica quando Gaius, posseduto dal goblin, dichiarer\u00e0 che Merlino possiede poteri magici e cercher\u00e0 di dimostrarlo. Nonostante la sua sospettabile posizione, toccher\u00e0 ancora una volta a Merlino liberarsi della minaccia, trovando un modo per far fuoriuscire il goblin dal corpo del povero Gaius e rinchiuderlo nuovamente.\nGalvano.\nTrama.\nArt\u00f9 e Merlino si trovano coinvolti in una rissa mentre sono in una taverna e un certo ragazzo di nome Galvano li aiuta a scappare, salvando loro la vita. Questo per\u00f2 rimane ferito e Art\u00f9 lo porta a Camelot per curarlo, poich\u00e9 si sente in debito con lui. Una volta ripreso, Galvano manifesta ostilit\u00e0 nei confronti dei nobili, cacciandosi quindi nei guai e provocando problemi a Merlino, il quale ha il compito di prendersi cura di lui. Quando per\u00f2 i banditi che avevano attaccato Merlino e Art\u00f9 nella taverna, prendono le sembianze di due cavalieri grazie ad un sortilegio e cercano di uccidere il principe durante un torneo cavalleresco, Galvano, ricredutosi sulla nobilt\u00e0 d'animo di Art\u00f9, si unir\u00e0 a Merlino per salvare la vita al futuro re, nascondendo i suoi natali nobili a tutti, e venendo costretto anch'egli, come Lancillotto a suo tempo, ad abbandonare il regno per avere salva la vita, a causa della testardaggine di Uther.\nLa caverna di cristallo.\nTrama.\nMerlino incontra per caso Taliesin, un vecchio mago stregone, che lo conduce in una grotta di cristallo incantata; qui Taliesin concede a Merlino una breve occhiata al futuro. Questo dono si riveler\u00e0 per\u00f2 una maledizione, poich\u00e9 Merlino, durante questa visione, vede Morgana decisa ad uccidere Uther. Tormentato da questa visione, il giovane mago dovr\u00e0 impedire che il futuro che ha visto diventi realt\u00e0, ma cambiare il corso naturale degli eventi comporta imprevedibili conseguenze. Morgana verr\u00e0 inoltre a sapere di essere la figlia di sangue di Uther e di essere di diritto l'erede al trono di Camelot, dunque il suo odio accrescer\u00e0 ancora di pi\u00f9.\nLo scambio.\nTrama.\nArt\u00f9 \u00e8 spinto ad un matrimonio combinato con una principessa in visita a Camelot, Lady Elena. Merlino si rende conto per\u00f2 che Elena \u00e8 stata posseduta da una fata fin dalla nascita, anche se ne \u00e8 inconsapevole, e che la sua balia, Grunhilda, \u00e8 un Pixie, ovvero un folletto. Grunhilda \u00e8 inoltre in combutta con il re dei Sidhe per far diventare Lady Elena regina. Il nostro giovane mago dovr\u00e0 impedire ad Art\u00f9 di commettere l'errore pi\u00f9 grande della sua vita e alla misteriosa Lady Elena di diventare la futura regina di Camelot.\nIl castello di Fyrien.\nTrama.\nPer ordine di Morgause, Ginevra viene rapita e portata da Cendred al castello abbandonato di Fyrien. Giunta l\u00ec scopre che anche suo fratello Elyan, che non vedeva da anni, \u00e8 stato rapito: infatti Morgause vuole costringere Ginevra ad una scelta: vedere il fratello morire o portare da loro il giovane Art\u00f9 Pendragon in cambio. Ginevra viene dunque liberata e, tornata a Camelot chiede aiuto a Merlino, che informa subito Art\u00f9. Cos\u00ec i tre insieme a Morgana, che vuole venire solo per poter aiutare Morgause nell'impresa, partono per Fyrien per salvare Elyan. Art\u00f9 conosce un'entrata segreta per poter penetrare di nascosto al castello, che Cendred e Morgause non conoscono, ma il loro piano fallisce poich\u00e9 Morgana rivela alla sorella le loro intenzioni e quindi vengono catturati. Alla fine per\u00f2, grazie al coraggio di Art\u00f9 e all'aiuto magico di Merlino, questi riescono a sfuggire alle grinfie di Morgause, tornando a Camelot sani e salvi. Ginevra ringrazia dunque Art\u00f9 per aver salvato la vita del fratello.\nL'occhio della fenice.\nTrama.\nArt\u00f9 deve partire per le \"terre perigliose\" per affrontare una prova di destrezza e coraggio, recuperando il famigerato \"Tridente d'oro del Re Pescatore\" e dimostrare cos\u00ec che \u00e8 un valido erede al trono. Prima di partire, Morgana dona ad Art\u00f9 un braccialetto incantato, dicendogli di indossarlo come portafortuna. La strega sa per\u00f2 molto bene che quel bracciale serve a tutt'altro, ovvero a risucchiare la forza vitale dell'ingenuo principe, che sar\u00e0 indebolito fino a raggiungere la morte. Durante il suo viaggio, Art\u00f9 incontra Grettir, custode del ponte, che lo definisce \"il coraggio\", ma questo aggiunge anche che per superare la sua prova avr\u00e0 bisogno della magia e della forza. \nIntanto Merlino cerca Galvano e insieme dovranno riuscire a trovare Art\u00f9 prima che questo perisca per via del bracciale o per i numerosi pericoli presenti nelle terre perigliose. I due raggiungono il ponte e trovano Grettir che li definisce rispettivamente \"la magia\" e \"la forza\", necessari ad Art\u00f9 per superare la prova.\nMerlino riesce a salvare Art\u00f9 e comprende in seguito dal Re Pescatore che in realt\u00e0 la prova era per lui. Il Re d\u00e0 a Merlino una clessidra piena d'acqua del lago di Avalon, che il giovane mago dovr\u00e0 usare solo quando lo riterr\u00e0 necessario, ovvero quando per Camelot sembrer\u00e0 tutto perduto, dopodich\u00e9 Merlino consegna al Re Pescatore, sotto sua richiesta, il bracciale con l'occhio della fenice e questo muore, ponendo fine alle sue sofferenze, protratte per tutto questo tempo nell'attesa che Emrys giungesse da lui. Merlino e Art\u00f9 tornano a Camelot con grande disappunto di Morgana. Nel frattempo, Ginevra ha scoperto che Morgana pratica la magia e comincia a capire che ormai lei non \u00e8 pi\u00f9 la persona che aveva conosciuto un tempo.\nL'amore all'epoca dei draghi.\nTrama.\nAlice, una strega guaritrice e vecchio amore di Gaius, arriva a Camelot e riaccende nel medico i vecchi sentimenti di un tempo. Quando Merlino si rende conto che Alice nasconde una manticora, creatura dell'antica religione, e che non ha buone intenzioni, cerca di dimostrare a Gaius che la sua Alice non \u00e8 pi\u00f9 quella di una volta, ma Gaius \u00e8 troppo accecato dall'amore per rendersi conto del pericolo. Alice prepara la medicina che Gaius porta giornalmente ad Uther per una sua vecchia ferita al suo posto, aggiungendoci anche il veleno della manticora. Uther, dopo aver bevuto la medicina, viene trovato morente a terra, e quando Gaius capisce che \u00e8 stato avvelenato dalla medicina, questo va a casa, dove ospita Alice, e le chiede di dirgli la verit\u00e0. Ma nello stesso momento arriva Art\u00f9 che arresta Alice, poich\u00e9 Merlino gli ha rivelato tutto per proteggere Gaius. Il medico disapprova Merlino e non lo perdona per aver accusato Alice, poi per\u00f2 comprende che il giovane mago aveva ragione. Per salvare Uther \u00e8 necessario bloccare la manticora nel loro mondo, quindi bisogna distruggere il portale che la manticora attraversa per giungere dal suo mondo. Merlino la evoca e mentre la trattiene, Gaius, usa la magia, per distruggere il portale, cos\u00ec Uther guarisce, e condanna Alice a morte per stregoneria e alto tradimento (nonostante si scopra che in realt\u00e0 era stata la manticora che aveva manovrato Alice per tutto il tempo e che lei non aveva colpa delle sue azioni). Mentre Alice \u00e8 rinchiusa nei sotterranei, lei e Gaius si confessano il loro amore l'uno per l'altra. La mattina seguente si scopre che Alice \u00e8 scomparsa e Gaius rivela a Merlino di averla aiutata a fuggire. \nRegina di cuori.\nTrama.\nMorgana \u00e8 tormentata da incubi che mostrano Gwen diventare regina di Camelot. Morgause capisce che le premonizioni della sorella possono essere un imminente pericolo e le chiede di fare in modo che Gwen e Art\u00f9 vengano separati. Morgana decide cos\u00ec di portare Re Uther nello stesso luogo, dove Gwen e Art\u00f9 stavano passando una giornata da innamorati sotto sua proposta. Uther decide, per il bene di Art\u00f9, di esiliare Gwen, ma poi Morgana, dopo aver saputo da Art\u00f9 che questo ha intenzione di fuggire con Ginevra per poi tornare un giorno a reclamare il suo trono, fa credere al Re che Gwen abbia utilizzato la magia per ammaliare suo figlio. Durante le perquisizioni delle stanze di Art\u00f9 si trova un oggetto magico, che Morgana ha astutamente posizionato, che porta il Re a condannare subito Gwen al rogo. Merlino alla fine riesce a salvare Gwen trasformandosi in un vecchio e facendosi scoprire da Art\u00f9 mentre mette un oggetto magico uguale sotto il suo cuscino. Condannato al posto di Ginevra, Merlino deve al pi\u00f9 presto riprendere le sue sembianze e fuggire, ma questo non riesce a farlo e sar\u00e0 Gaius all'ultimo momento a salvarlo, fornendogli una pozione in grado di invertire l'incantesimo. Alla fine Art\u00f9 e Gwen si promettono di aspettarsi l'uno con l'altra.\nL'ombra del mago.\nTrama.\nC'\u00e8 un torneo a Camelot dove non ci sono regole e tutti possono partecipare. Vi partecipa anche un esile ragazzo di nome Gilli, ma che, grazie ad un anello che gli dona poteri pari a quelli di Merlino, riesce ad aggiudicarsi la finale contro Uther. Gilli rivela a Merlino che intende dare una svolta e rendere finalmente liberi quelli come loro. Merlino \u00e8 confuso, ma infine prende la decisione di ostacolare il nuovo amico sotto consiglio del Grande Drago, il quale rivela che, se Art\u00f9 vedesse il padre morire per mano della magia, potrebbe non diventare il re che \u00e8 destinato ad essere e la magia non tornare mai pi\u00f9 libera.\nL'ascesa di Art\u00f9 (1\u00aa parte).\nTrama.\nUna squadra di cavalieri di Camelot viene massacrata nei territori del regno di Cenred, solo Sir Leon sopravvive grazie ai druidi, i quali lo fanno bere dal Calice della Vita, che tempo fa Merlino us\u00f2 per distruggere Nimueh. Tornato a Camelot, Sir Leon racconta la sua vicenda e Morgana, sentendo la storia, avvisa la sorellastra, che vuole usare il Calice per rendere immortale l'esercito di Cenred e riuscire cos\u00ec a conquistare Camelot. Uther incarica Art\u00f9 di trovare il Calice prima di Cenred, e quindi Art\u00f9 parte con Merlino e Galvano, incontrato dopo essere stati aggrediti da dei banditi, alla ricerca del Calice. Questi riescono a recuperare il Calice dai druidi, ma gli uomini di Cenred li attaccano durante il cammino verso casa e riescono a rubarglielo. Ottenuto il Calice, Morgause fa diventare l'esercito di Cenred immortale tramite un potente sortilegio e subito dopo uccide Cenred, acquisendo il totale comando dell'armata. Tornati a casa, Art\u00f9, Merlino e Galvano incontrano Elyan, che spiega loro che la cittadella \u00e8 stata conquistata da un esercito di uomini immortali. Infine, intrufolandosi nel castello, Art\u00f9 e Merlino assistono alla cerimonia d'incoronazione di Morgana, che rivela di essere la legittima erede al trono, in quanto figlia del re.\nL'ascesa di Art\u00f9 (2\u00aa parte).\nTrama.\nMorgana \u00e8 intenta a far passare dalla sua parte i cavalieri di Camelot per poter cos\u00ec avere la fiducia del popolo. I cavalieri, tra cui Sir. Leon, si rifiutano di tradire il loro re e vengono quindi condannati al patibolo, ma quando arriva il momento di giustiziarli il plotone non uccide loro, ma le persone che erano venute ad assistere all'esecuzione. Morgana non intende uccidere i cavalieri, ma intende costringerli a giurare fedelt\u00e0 a lei utilizzando le vite degli abitanti di Camelot come ostaggio. Gwen aiuta Sir. Leon a fuggire dalle segrete, viene per\u00f2 scoperta da Morgana, che la segue sperando di trovare il nascondiglio di Art\u00f9, infatti: Art\u00f9, Merlino, Gaius, Galvano ed Elyan si sono rifugiati in una grotta nei boschi adiacenti a Camelot. Art\u00f9 \u00e8 ancora sconvolto per quanto fatto da Morgana, ma Merlino lo incita ad andare a liberare Camelot. Anche Merlino \u00e8 confuso sul da farsi, ma come gli aveva detto il Re Pescatore, quando Camelot avrebbe attraversato il periodo pi\u00f9 cupo, gli sarebbe stata mostrata la strada. Dunque Merlino prende l'acqua magica che gli era stata data dal Re Pescatore e in questa ha la visione di Freya, che come aveva promesso \u00e8 tornata per sdebitarsi. Freya dice a Merlino cosa deve fare per sconfiggere un esercito di immortali: prendere la spada di Excalibur. Quindi Merlino si fa aiutare dal Grande Drago e raggiunge il lago di Avalon, dove Freya (la Dama del Lago) gli consegna Excalibur. Merlino chiama anche in loro aiuto Lancillotto, che porta con s\u00e9 un altro alleato, Parsifal, e mentre Gwen e Sir. Leon arrivano dagli altri, Parsifal e Lancillotto riescono a trattenere le truppe di Morgana che li avevano seguiti. Art\u00f9 guida il gruppo in un antico castello abbandonato, dove attorno ad un'antica e leggendaria tavola rotonda afferma che \u00e8 grato ad ognuno di loro per il loro aiuto e li incita ad unirsi a lui per riprendersi Camelot. Dopodich\u00e9 nomina Lancillotto, Galvano, Elyan e Parsifal a tutti gli effetti cavalieri di Camelot. La sera Merlino dice a Lancillotto che sa che strada percorrere per sconfiggere l'esercito di Morgause: deve rovesciare il Calice della Vita che contiene il sangue dei soldati immortali, rompendo cos\u00ec l'incantesimo. La mattina dopo Art\u00f9, Merlino e i cavalieri irrompono a Camelot e mentre Art\u00f9 e gli altri tengono occupate le guardie, Merlino e Lancillotto si dirigono nella sala del calice. Lancillotto viene ferito durante un duello, ma Merlino riesce ad arrivare comunque ad un passo dal calice, venendo per\u00f2 schiantato all'ultimo istante dalla magia di Morgause. \nArriva per\u00f2 Gaius che usa la magia e neutralizza la strega. Merlino riesce cos\u00ec a rovesciare il calice, distruggendo l'esercito immortale. Nel frattempo Morgana giunge nella sala e trova Morgause in fin di vita e Merlino le dice che \u00e8 finita, ma questa afferma che \u00e8 solo l'inizio e disperandosi per la sorte della sorella, perde il controllo dei suoi poteri e provoca il crollo della stanza. Intanto Art\u00f9 libera il padre, il quale \u00e8 ancora sconvolto per il tradimento di sua figlia. Dopo questi avvenimenti, Merlino dice ad Art\u00f9 che forse \u00e8 tempo di una nuova era e che lui dovr\u00e0 prendere il posto di Uther al trono di Camelot, Art\u00f9 afferma che non sa cosa lo attende, ma che adesso e in futuro lui vorr\u00e0 stare con Gwen. Poco pi\u00f9 tardi, Merlino dice a Gaius che tra le macerie non sono stati trovati n\u00e9 i resti di Morgana n\u00e9 quelli di Morgause e che teme che un giorno Morgana possa reclamare vendetta. Infine Merlino mette Excalibur in un posto dove nessuno potr\u00e0 mai brandirla, ovvero la incastona con un incantesimo in una roccia."}
{"id": "3121743", "revid": "729019", "url": "https://it.wikipedia.org/wiki?curid=3121743", "title": "Stazione di Bressana Bottarone", "text": "La stazione di Bressana Bottarone \u00e8 una stazione ferroviaria posta sulla linea Milano-Genova, e punto di diramazione della linea Pavia-Stradella.\nLa stazione \u00e8 posta nella localit\u00e0 di Bottarone, frazione del comune di Bressana Bottarone.\nStruttura ed impianti.\nLa gestione degli impianti \u00e8 affidata a Rete Ferroviaria Italiana.\nIl fabbricato viaggiatori si compone di due livelli ma soltanto il piano terra \u00e8 aperto al pubblico. L'edificio \u00e8 in muratura ed \u00e8 tinteggiato di rosa. Il piano terra presenta da un loggiato composto da tre archi a tutto sesto affiancati da due finestre a centina; il piano superiore \u00e8 invece composto da cinque finestre anch'esse a centina e decorate da un cornicione.\nLa struttura inoltre presenta due cornici marcapiano.\nNei pressi del fabbricato viaggiatori ci sono altri piccoli edifici ad un solo piano che ospitano gli uffici tecnici di RFI o vengono usati come piccoli depositi.\nLa stazione disponeva di uno scalo merci con annesso magazzino: oggi (2010) lo scalo \u00e8 stato smantellato mentre il magazzino \u00e8 stato convertito a deposito. L'architettura del magazzino \u00e8 molto simile a quella delle altre stazioni ferroviarie italiane.\nIl piazzale \u00e8 composto da tre binari, due di corsa e uno di precedenza.\nMovimento.\nIl servizio passeggeri \u00e8 costituito da treni regionali svolti da Trenord e Trenitalia nell'ambito del contratto di servizio stipulato con la Regione Lombardia."}
{"id": "3121753", "revid": "934700", "url": "https://it.wikipedia.org/wiki?curid=3121753", "title": "Henry Lerolle", "text": "Le sue prime opere furono esposte al Salon nel 1868, 1885, e 1895. Nel 1889 Lerolle dipinse il \"The Crowning of Science\" e \"The Teaching of Science\" nel Municipio di Parigi. Dipinse altres\u00ec il \"Flight into Egypt\" alla Sorbona e oper\u00f2 anche alla Schola Cantorum (della quale fu uno dei fondatori) e nella chiesa di Saint-Martin-des-Champs, entrambe a Parigi.\nI suoi dipinti sono esposti in importanti musei quali il Museo d'Orsay, il Metropolitan Museum of Art, il Museum of Fine Arts di Boston e il Fine Arts Museum di San Francisco.\nBiografia.\nNato da Timoth\u00e9e Lerolle (1816-1882) ed Edm\u00e9 Delaroche, fu fratello minore del politico Paul Lerolle (1846-1912).\nHenry Lerolle si circond\u00f2 di artisti di cui collezionava le opere: oltre che di Monet, fu amico e protettore di Degas e di Renoir, che realizzarono diversi ritratti delle sue figlie e di Lerolle stesso. \nCollezion\u00f2 anche opere di Henri Fantin-Latour (autore di un ritratto di sua moglie), di Corot e di altri; possedette diverse tele di Gustave Moreau e di Maurice Denis. Di quest'ultimo, che a sua volta ne ritrasse le figlie e che lo considerava \"il suo scopritore\", fu il primo importante mecenate. \nNel 1892 Lerolle commission\u00f2 a Denis l'affresco di un soffitto nella propria casa intitolato \"La scala tra le foglie\". Ad Albert Besnard, che fece il ritratto di sua moglie e della figlia Yvonne intorno al 1879-1880, commission\u00f2 invece una serie di vetrate per il suo palazzo privato di avenue Duquesne n. 20 a Parigi. \nL'amicizia con Besnard era di vecchia data; Besnard stesso, riportando la reazione di Lerolle di fronte ai quadri che egli stava dipingendo dopo il ritorno da un viaggio di nove mesi con la sua famiglia nelle Indie, racconta come una frase potesse contenere tutto lo spirito di Lerolle stesso. Quest'ultimo, non riuscendo a contenere la curiosit\u00e0, aveva chiesto di vedere le tele e trascorse diversi giorni con i genitori dell'amico osservandole senza parlare; tale mutismo, intenzionale o meno, indusse il padre di Besnard, spazientito, a pretendere un commento da parte di Lerolle, o almeno a spiegargli il perch\u00e9 del suo silenzio. Lerolle diede allora una risposta sibillina che suscit\u00f2 l'ilarit\u00e0 degli astanti: \u00ab \"Besnard ... non avrei mai creduto che fosse cos\u00ec\"\u00bb. \n\"Lerolle...era spigliato, metteva gli ospiti a proprio agio, si esprimeva lentamente ma con spirito; possedeva una calma perfidia, candida all'apparenza, ma che a ben vedere era intenzionale. (...) Aggiunse diversi capolavori del suo amico Degas alla propria collezione di Renoir, di Corot e degli Impressionisti\".\nLerolle si circond\u00f2 anche di scrittori e di musicisti; violinista e compositore dilettante egli stesso, si avvicin\u00f2 alla musica contemporanea grazie alla moglie Madeleine Escudier, la cui sorella aveva sposato Ernest Chausson.\nDivenne quindi amico di Debussy, d'Indy, Dukas, Henri Duparc, Prokofiev, Ravel, Satie e Stravinskij. Debussy, in particolare, dedic\u00f2 vari brani per pianoforte alla figlia di Lerolle, Yvonne, nata nel 1877, comprese le \"Images in\u00e9dites\" nel 1894.\nAndr\u00e9 Gide trasse spunto dai matrimoni delle due figlie di Lerolle con i fratelli Rouart, figli dell'industriale Henri Rouart, amico dello stesso Lerolle, per la trilogia \"La scuola delle mogli\", \"Roberto\" e \"Genevi\u00e8ve\", pubblicata dal 1929 al 1936.\nHenry Lerolle si spense il 22 aprile 1929. Venne sepolto al cimitero di Montparnasse.\nCollegamenti esterni.\n\"Henry Lerolle.\" The Concise Grove Dictionary of Art. Oxford University Press, Inc., 2002."}
{"id": "3121755", "revid": "38120", "url": "https://it.wikipedia.org/wiki?curid=3121755", "title": "Galactiac", "text": ""}
{"id": "3121757", "revid": "1312410", "url": "https://it.wikipedia.org/wiki?curid=3121757", "title": "Bulldog americano", "text": "Il bulldog americano \u00e8 una razza canina molossoide originaria degli USA selezionata tramite il lavoro di due allevatori: John D. Johnson e Allen Scott.\nLa razza non \u00e8 riconosciuta dalla FCI.\nStoria.\nEsemplari di Old English Bulldog giunsero in America al seguito dei coloni britannici.\nDurante il suo mandato quale governatore della neo-conquistata Nuova Olanda (1664-1668), Richard Nicolls ricorse a branchi di bulldog addestrati per circoscrivere il problema dei bovini selvatici nell'isola di Manhattan e nell'attuale Bronx. I cani venivano impiegati per distrarre il toro, azzannandolo sul muso, mentre gli uomini bloccavano il bellicoso erbivoro con una corda intorno al collo.\nDifferentemente dal bulldog inglese, poi trasformato nel corso del XIX secolo in un cane da compagnia per tramite dell'incrocio con il carlino, il bulldog ha mantenuto, negli USA, le caratteristiche fisiche dell'antenato proprio perch\u00e9 costantemente utilizzato come cane da utilit\u00e0 (fond. caccia e guardia), divenendo una razza a s\u00e9 stante.\nVarianti.\nSi ritiene generalmente che esistano 2 tipologie di Bulldog americano: Il Bully o Classico quello selezionato originariamente da Johnson e lo Standard pi\u00f9 prestazionale per quello selezionato da Alan Scott, esiste inoltre il cosiddetto Hybrid (nato dagli incroci tra i due tipi, che comunque durante gli show viene giudicato insieme al tipo \"standard\".. esistono inoltre molte altre varianti sia nei Bully o negli Standard, si tratta delle numerose linee di sangue usate per fissare la razza, come le ormai indecifrabili Painter o Margentina, Si ritiene che il Bulldog americano discenda da bulldogs da lavoro comuni nei ranches e nelle fattorie degli Stati uniti mediorientali e del sud. Numerose altre razze, tra le quali Bulldog inglese, Pointer, Boxer e San Bernardo, potrebbero essere stati parte della formazione del Bulldog americano.\nI bulldog bianchi del sud.\nla leggenda racconta che i cani del ceppo Old Southern White dovrebbero rappresentare il tipo originale dell'American Bulldog, allo stesso tempo presentando caratteristiche in comune coi pit bull: pi\u00f9 probabilmente questa razza \u00e8 stata generata con un incrocio fra pit bull e degli American Bulldogg per produrre cani pi\u00f9 adatti alla caccia. Con la crescente popolarit\u00e0 degli American Bulldog, molti allevatori di cani hanno abbandonato le razze che usavano curare e si sono specializzati sui Southern White, essendo questi anche particolarmente facili da far riprodurre.\nSono solitamente utilizzati per la guardia del bestiame, per la caccia al cinghiale e come cani da guardia.\nJDJ American Bulldog.\nQuesta razza prende il nome dall'uomo che la selezion\u00f2, il signor JD Johnson.\ntra i molti cani usati per fissare il tipo, fu usato un bulldog inglese, West Champs High Hopes, e questa caratteristica \u00e8 ancora alquanto visibile sulla linea Johnson.\nQuesti cani tendono ad essere di larga mole e ricordare il caratteristico muso del bulldog, la loro massa li rende meno adatti alla caccia dello Standard o dell'Hybrid e molto pi\u00f9 indicati come cani da guardia per la casa, anche per il loro carattere affettuoso\nStandard.\nQuesto cane possente assomiglia alla forma archetipica del bulldog, l'Old English Bulldog, usata per il combattimento contro il toro. La testa del bulldog americano \u00e8 larga, il collo e le spalle ricchi di potente muscolatura. Esistono due varianti nell'ambito della razza, lo \"Standard\" (Scott) che ricorda nelle sembianze un Pit Bull, mentre il \"Bully\" (Johnson) assomiglia vagamente a un bullmastiff. Questa differenza \u00e8 dovuta alle diverse selezioni effettuate dagli allevatori americani John D. Johnson e Allen Scott. Il bulldog americano \u00e8 ancora molto apprezzato come cane di utilit\u00e0 e quindi sia peso che taglia non sono omogenei come in Inghilterra, dove il bulldog \u00e8 diventato soprattutto cane da compagnia e soggetto da esposizioni cinofile."}
{"id": "3121768", "revid": "1543377", "url": "https://it.wikipedia.org/wiki?curid=3121768", "title": "Gr\u00edmsv\u00f6tn", "text": "Gr\u00edmsv\u00f6tn (pronuncia: \"\u02c8krimsv\u0153\u02b0tn\u0325\";) \u00e8 un vulcano situato nella parte Sud-Est dell'Islanda.\nIl Gr\u00edmsv\u00f6tn si trova in un sistema vulcanico tra i pi\u00f9 complessi e poderosi al mondo, che include inoltre il vulcano Katla, Laki e la fossa vulcanica di Eldgj\u00e1. La maggior parte del vulcano \u00e8 nascosto sotto il vasto ghiacciaio Vatnaj\u00f6kull, il secondo pi\u00f9 grande ghiacciaio d'Europa dopo la calotta della Groenlandia.\nIl vulcano Gr\u00edmsv\u00f6tn ha una grande caldera di 6\u00d78 km di cui \u00e8 visibile solo il bordo meridionale. La caldera contiene un lago di acqua allo stato liquido (\"Lago sub-glaciale Gr\u00edmsv\u00f6tn\"), generato dallo scioglimento del ghiaccio provocato dell'energia termica proveniente dal vulcano. Il lago \u00e8 coperto dal ghiacciaio sovrastante, ma nel corso delle eruzioni o dei periodi di maggiore attivit\u00e0 idrotermale del vulcano, la quantit\u00e0 di acqua di fusione e la pressione del lago contro il ghiaccio sopra, diventa abbastanza forte da alzare la diga di ghiaccio e riversare, sul lato sud del ghiacciaio, devastanti inondazioni note come j\u00f6kulhlaups.\nDurante le eruzioni, la parte sovrastante del ghiacciaio \u00e8 spesso fusa, creando un gigantesco cratere nel ghiaccio, da dove possono fuoriuscire cenere e vapore, e permettendo una vista dall'alto sul lago.\nLa struttura del vulcano Grimsvotn \u00e8 circondata da una serie di fessure vulcaniche con un andamento Nord-Est, Sud-Ovest.\nSpesso l'attivazione del vulcano Grimsvotn avviene contemporaneamente all'attivazione di alcune di queste fessure vulcaniche. Le eruzioni da queste fessure possono verificarsi ben oltre l'estensione del ghiacciaio, come la grande eruzione nel 1783, nota come l'eruzione del vulcano fissurale Laki.\nToponimo.\nGr\u00edmsv\u00f6tn \u00e8 una parola in lingua islandese che significa \"i laghi di Gr\u00edmur\". La sua etimologia si basa sul termine islandese ', plurale di ', il cui significato base \u00e8 \"acqua\" e per estensione anche \"lago\" o \"mare\", e sul nome proprio islandese '. L'identit\u00e0 di questo Gr\u00edmur non \u00e8 nota, ma potrebbe derivare da \"Gr\u00edmr\", uno dei nomi di Odino che significa \"il mascherato\".\nAnche il termine in norvegese \"\" deriva dalla stessa radice scandinava e significa \"umido\" ma anche \"oscuro\". Il campo lessicale del concetto di \"acqua\" potrebbe fare riferimento ai laghi o alle inondazioni provocate dal vulcano, mentre l'aggettivo \"oscuro\" potrebbe riferirsi al colore delle falesie del Gr\u00edmsfjall.\nIl toponimo \u00e8 menzionato per la prima volta nel 1598 in una lettera in latino scritta dal prete islandese \u00d3lafur Einarsson in occasione di una delle eruzioni del vulcano; compare poi nella leggenda di Vestfjar\u00f0a-Gr\u00edmur che racconta le avventure di un giovane islandese che si reca in Norvegia.\nIl toponimo, la cui pronuncia in islandese \u00e8 \"kri\u02d0msv\u0153\u02b0tn\u0325\", indica sia il vulcano che il lago subglaciale situato entro la caldera. Il vulcano \u00e8 chiamato anche Sviag\u00edgur.\nGeografia.\nLocalizzazione.\nIl Gr\u00edmsv\u00f6tn \u00e8 localizzato nella parte Sud-Est dell'Islanda, in prossimit\u00e0 del centro del Vatnaj\u00f6kull. Amministrativamente \u00e8 suddiviso tra le municipalit\u00e0 di Hornafj\u00f6r\u00f0ur nella regione Austurland, di \u00deingeyjarsveit nella regione Nor\u00f0urland eystra e di Skaft\u00e1rhreppur nella regione Su\u00f0urland..\nI confini di queste municipalit\u00e0 convergono in linea retta sul Gr\u00edmsfjall, la sommit\u00e0 del vulcano, situata sulla parte orientale della falesia. Il vulcano \u00e8 incluso nel Parco nazionale del Vatnaj\u00f6kull, come il resto del ghiacciaio e le zone limitrofe.\nLe ultime eruzioni.\nUna delle pi\u00f9 grandi eruzioni effusive degli ultimi millenni si \u00e8 verificata nel 1783 ed ha coinvolto contemporaneamente sia il Gr\u00edmsv\u00f6tn che il Laki: circa 15 chilometri cubi di lava basaltica sono stati eruttati da una fessura di 27\u00a0km di lunghezza per un periodo di 7 mesi. Accompagnata da enormi quantit\u00e0 di anidride solforosa e da emissioni di fluoro gassoso, l'eruzione ha causato danni diffusi alle colture, provocando una grave carestia in Islanda e la morte di pi\u00f9 del 50% del bestiame dell'isola.. Come risultato, la popolazione diminu\u00ec di circa un quarto. Alcune conseguenze dell'eruzione sono state notate anche in altre parti del mondo: ad esempio le nebbie vulcaniche (la nube di gas dalla eruzione) sono andata alla deriva su tutta Europa e parte dell'Asia causando alterazioni delle temperature estive. Questa eruzione fu il primo caso che ha portato alcuni scienziati a ritenere che i vulcani abbiano una grande influenza sul clima del mondo.\nNel dicembre 1998 e nel novembre 2004 si sono verificate brevi eruzioni che sono durate circa una settimana e non hanno comportato la rottura del ghiacciaio. Tuttavia le eruzioni hanno causato qualche disagio al traffico aereo in Europa.\nAttorno alla fine del mese di ottobre 2010 si sono verificati segni premonitori di una imminente eruzione vulcanica. In particolare, attorno al vulcano si sono registrati un aumento delle scosse sismiche di magnitudo compresa tra 2,7 e 4 ed il rilevamento di una consistente quantit\u00e0 di magma sotto il vulcano. Questo magma ha causato un notevole riscaldamento della superficie attorno al vulcano comportando un significativo aumento della portata del fiume Gijla.\nA partire dal maggio 2011 ha avuto inizio un'ulteriore fase eruttiva del vulcano.\nPresenza di batteri.\nNel 2004, alcuni scienziati, hanno trovato alcuni procarioti nel lago sottostante il ghiacciaio. Questa \u00e8 la prima volta che sono stati trovati batteri che abitano in lago subglaciale. Il lago non si ghiaccia completamente, a causa della presenza del magma, consentendo quindi la sopravvivenza dei batteri.\nLo studio di questi batteri potrebbe aiutare anche nella ricerca dell'esistenza della vita al di fuori della Terra, in particolare su Marte."}
{"id": "3121772", "revid": "461628", "url": "https://it.wikipedia.org/wiki?curid=3121772", "title": "The Organ Rehearsal", "text": "The Organ Rehearsal \u00e8 l'opera pi\u00f9 famosa ed importante di Henry Lerolle.\nDescrizione.\nIl dipinto \u00e8 ambientato sulla tribuna in controfacciata della chiesa di San Francesco Saverio, a Parigi e raffigura una famiglia che assiste ad una funzione religiosa. Una di queste, la protagonista, si appresta a recitare la preghiera. L'autore ha scelto i personaggi della scena tra i suoi famigliari ed amici: lo stesso autore \u00e8 rappresentato a sinistra con lo sguardo verso l'osservatore. La moglie \u00e8 seduta tra le due sorelle."}
{"id": "3121778", "revid": "110832902", "url": "https://it.wikipedia.org/wiki?curid=3121778", "title": "Episodi di Dark Blue (prima stagione)", "text": "La prima stagione di \"Dark Blue\" \u00e8 stata trasmessa sul canale statunitense TNT dal 15 luglio 2009 al 16 settembre 2009. In Italia verr\u00e0 trasmessa sul canale AXN a partire dal 21 settembre 2010."}
{"id": "3121779", "revid": "38120", "url": "https://it.wikipedia.org/wiki?curid=3121779", "title": "Super Soldato (personaggio)", "text": ""}
{"id": "3121782", "revid": "543975", "url": "https://it.wikipedia.org/wiki?curid=3121782", "title": "Episodi di Dark Blue (seconda stagione)", "text": "La seconda stagione di \"Dark Blue\" \u00e8 stata trasmessa sul canale statunitense TNT dal 4 agosto al 15 settembre 2010.\nIn Italia \u00e8 stata trasmessa sul canale AXN a partire dal 7 settembre 2011."}
{"id": "3121785", "revid": "1573940", "url": "https://it.wikipedia.org/wiki?curid=3121785", "title": "Fedoseevcy", "text": "I Fedoseevcy ( fu un movimento religioso nella Russia zarista e una delle denominazioni dei Bespopovcy.\nStoria.\nI Fedoseevcy sorsero all'interno dei Vecchi Credenti tra i gruppi di contadini e dei posad nel nord-ovest della Russia. Il loro fondatore fu l'ex-diacono Feodosij Vasil'ev (1661-1711). I Fedoseevcy erano scontenti verso un gruppo di Bespopovcy detti Pomorcy che si erano allontanati dai rigidi principi dei Vecchi Credenti e che avevano adottato la pratica di \"pregare per lo zar\" (\u043c\u043e\u043b\u0435\u043d\u0438\u0435 \u0437\u0430 \u0446\u0430\u0440\u044f).\nAll'inizio i Fedoseevcy si opponevano alla servit\u00f9 della gleba e osservavano uno stretto ascetismo negando l'istituzione del matrimonio. Verso la fine del XVIII secolo i Fedoseevcy si unirono attorno al gruppo guidato da Il'ja Kovylin (1731-1809) con la loro \"sede\" al cimitero Preobra\u017eenskoe di Mosca. \nCon lo sviluppo delle diseguaglianze sociali tra i Fedoseevcy, la loro dottrina inizi\u00f2 a perdere gradualmente gli elementi di protesta sociale. Nel 1848 adottarono la preghiera per lo zar. Nella seconda met\u00e0 del XIX secolo un gruppo chiamato dei \"Nuovamente Sposi\" (\u043d\u043e\u0432\u043e\u0436\u0451\u043d\u044b) si stacc\u00f2 dal movimento dopo aver riconosciuto l'istituzione del matrimonio.\nNel XX secolo durante l'Unione Sovietica ci furono piccoli gruppi di Fedoseevcy che furono trasferiti per l'intolleranza religiosa e l'ascetismo."}
{"id": "3121792", "revid": "1418004", "url": "https://it.wikipedia.org/wiki?curid=3121792", "title": "Premio Agatha per il miglior racconto breve", "text": "Il premio Agatha per il miglior racconto breve (in inglese Best Short Story), \u00e8 una delle cinque categorie in cui viene assegnato regolarmente, durante il premio letterario statunitense \"Agatha Award\" dalla Malice Domestic Ltd. dal 1989 in omaggio ad un racconto breve pubblicato per la prima volta in una Antologia. Il premio viene assegnato dalla Malice Domestic Ltd durante una Conferenza Nazionale annuale. I maggiori successi in questa categoria sono stati di Dana Cameron (200, 2011 e 2012) e Art Taylor (2013, 2014 e 2016) ai quali \u00e8 stato assegnato il premio tre volte.\nI racconti devono essere stati nel corso dell'anno precedente pubblicato la prima volta in un'antologia."}
{"id": "3121797", "revid": "767487", "url": "https://it.wikipedia.org/wiki?curid=3121797", "title": "Giallo a Creta", "text": "Giallo a Creta (\"The Moon-Spinners\", letteralmente dall'inglese \"Le filatrici della luna\") \u00e8 un film del 1964 diretto da James Neilson, che rappresenta l'ultima apparizione cinematografica dell'attrice Pola Negri.\nProdotto dalla Walt Disney Pictures, \u00e8 ambientato interamente a Creta.\nTrama.\nLa giovane inglese Nikky Ferris e sua zia Frances, un'etnomusicologa, arrivano nel villaggio di Elunda, sull'isola di Creta. Affittano una camera alla locanda Moon-Spinners, sebbene l'albergatrice, Sophia, rifiuti inizialmente di accogliere le ospiti, finch\u00e9 il suo figlio adolescente Alexis ed anche Frances non la persuadono. Stratos, fratello maggiore di Sophia che non vuole estranei nella locanda domanda a Frances come mai abbia scelto proprio quella, quindi, pur riluttante, permette a lei e a Nikky di restare per la notte.\nLa sera, durante i festeggiamenti per un matrimonio alla locanda, Nikky incontra un giovane inglese di nome Mark Camford, che invita la ragazza e sua zia a cena, durante la quale adombra che in Stratos ci sia molto pi\u00f9 di quanto appare. Mark invita poi Nikky a una nuotata mattutina nella Baia dei Delfini. Quella notte stessa, Mark segue Stratos quando si reca nello steso posto a pescare e, mentre lo osserva, viene attaccato.\nLa mattina successiva, Nikky scopre che Mark se n'\u00e8 andato all'improvviso, ma nutre dei dubbi sulla spiegazione da parte di Sophia. Mentre fa una passeggiata all'aperto, Nikky segue delle tracce di sangue fino alla cripta di una chiesa, dove trova Mark che vi si nasconde. Mark chiede a Nikky di procurargli del materiale, rifiutando di spiegarle come gli abbiano sparato. Nikky torna con un kit di pronto soccorso, del brandy, e una coperta da viaggio. Mark sollecita Nikky e sua zia ad andare nella vicina citt\u00e0 di Agios Nikolaos per la loro sicurezza.\nTornando alla locanda, Nikky s'imbatte in Stratos, che la sta cercando dopo aver saputo che a zia Frances mancano degli oggetti. Stratos intuisce ci\u00f2 che Nikky sta cercando di nascondere e guarda nella chiesa, che trova vuota. Stratos imprigiona Nikky in un mulino a vento e incarica il suo complice Lambis di trovare Mark. Mark e Alexis successivamente liberano Nikky.\nNikky e Mark si rifugiano tra le rovine di un tempio abitato da gatti rinselvatichiti. Mark rivela di essere un ex impiegato di banca che, mentre trasportava dei gioielli dalla banca alla contessa di Fleet, era stato assalito e derubato, infine licenziato. Mark crede che il ladro sia Stratos e che questi abbia nascosto i gioielli in un qualche punto della Baia dei Delfini.\nI due passano la notte nascosto nel tempio mentre Stratos d\u00e0 loro la caccia. La mattina successiva, un gentiluomo chiamato Anthony Gamble (che si presenta come il console britannico) li trova e li porta con s\u00e9 nella sua villa ad Agios Nikolaos dove sua moglie Cynthia si prende cura di loro. Anthony, che in realt\u00e0 \u00e8 in affari con Stratos, assicura la coppia che si occuper\u00e0 dei malfattori.\nNikky apprende dai Gamble che una ricca signora chiamata Madame Habib sta arrivando a Creta sul suo yacht. Mark ne deduce che Stratos intenda vendere a lei i gioielli rubati. Cynthia droga Mark in modo da poterlo mandare, assieme a Nikky, a un ospedale di Atene. Per strada, Mark si sveglia e dice a Nikky che deve fermare Stratos prima che sia troppo tardi. Nikky cerca invano d'impedire che Mark se ne vada e decide di andare direttamente allo yacht di Madame Habib dopo che Stratos si \u00e8 reso irreperibile con i gioielli.\nNikky racconta a Madame Habib che Stratos \u00e8 un ladro e che i gioielli che le sta per vendere appartengono alla contessa di Fleet, che guarda caso \u00e8 una vecchia amica della Habib. Stratos arriva per la transazione; giungono anche Mark, Frances e Alexis , che ingaggiano una lotta. Irrompe la polizia, che arresta Stratos, e Madame Habib salva la faccia restituendo i gioielli a Mark. Alexis se ne va in barca, salutando Mark e Nikky, e immaginando che quando torneranno ancora a Creta lo faranno da marito e moglie.\nProduzione.\nLa protagonista \u00e8 un po\u00ec pi\u00f9 giovane nel film che nel romanzo, cosa che giustifica il fatto che sia accompagnata da sua zia invece di essere in viaggio da sola. Il film ha un tono pi\u00f9 cupo, simile ad altri film Disney dal vivo realizzati negli anni Cinquanta e Sessanta per pubblici pi\u00f9 generalisti, come \"L'isola del tesoro\" (1950) e \"Ventimila leghe sotto i mari\" (1954). Fu il penultimo film \"live-action\" di Walt Disney in cui egli fu accreditato come produttore mentre era vivo.\nDisney convinse l'attrice del cinema muto Pola Negri, che si era ritirata da due decenni, di tornare sullo schermo per questo film, che sarebbe stata la sua ultima prova attoriale. Per il documentario biografico del 2006 \"\", sia la Mills che Wallach sarebbero stati intervistati estensivamente sul loro lavoro con la Negri in \"Giallo a Creta\".\nAccoglienza.\nIncassi.\nL'incasso negli Stati Uniti e in Canada fu stimato in 3,5 milioni di dollari\nCritica.\nIl critico Bosley Crowther del \"New York Times\" diede una recensione contrastante, lodando \"la fiorente avvenenza della giovane attrice britannica Hayley Mills e diverse belle ambientazioni a colori sull'isola di Creta\", ma definendo il film \"essenzialmente un intrattenimento per il pubblico pi\u00f9 giovane\". Riferendosi agli spettatori adulti, not\u00f2 che \"\u00e8 una pellicola in cui abbondano i toni melodrammatici standard \u2013 il tipo che l'osservatore pu\u00f9 smaliziato pu\u00f2 trovare troppo pieni di clich\u00e9\". \"Rotten Tomatoes\", descrvendo il film come \"un lungo racconto distillato di suspense alla Hitchcock, diluito per i consumo dei ragazzi\", d\u00e0 un tasso d'approvazione del 63%."}
{"id": "3121803", "revid": "110157", "url": "https://it.wikipedia.org/wiki?curid=3121803", "title": "Papiro 15", "text": "Il Papiro 15 (formula_115) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del III secolo. \u00c8 scritto in greco.\nContenuto del papiro.\nformula_115 contiene una piccola parte del \"Prima lettera ai Corinzi\" (7,18-8,4).\n\u00c8 attualmente ospitato presso la Museo Egizio (P. Oxy. 1008; JE 47423) in Cairo.\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria I."}
{"id": "3121805", "revid": "299827", "url": "https://it.wikipedia.org/wiki?curid=3121805", "title": "An Evening with Elton John &amp; Ray Cooper", "text": ""}
{"id": "3121812", "revid": "486946", "url": "https://it.wikipedia.org/wiki?curid=3121812", "title": "International Amateur Athletics Federation", "text": ""}
{"id": "3121813", "revid": "110157", "url": "https://it.wikipedia.org/wiki?curid=3121813", "title": "Cuba/Extraterrestre", "text": "Cuba/Extraterrestre \u00e8 un singolo del cantautore Eugenio Finardi, estratto come 45 giri dall'album \"Blitz\" del 1978.\n\"Extraterrestre\".\nIl testo parla della volont\u00e0 di fuggire per soddisfare il proprio ego, la canzone per\u00f2 si chiude con un pentimento finale del protagonista, dato che a volte per soddisfare troppo egoisticamente i propri bisogni si finisce per restare soli.\n\u00c8 stato poi ripubblicato in versione live su \"Strade\" (1984), nella raccolta \"La forza dell\u2019amore\" (1990), in \"Extraterrestre e altri successi\" (1998) e nel terzo disco di \"Sessanta\" (2012)."}
{"id": "3121815", "revid": "838137", "url": "https://it.wikipedia.org/wiki?curid=3121815", "title": "Giuseppe Grasser", "text": "Biografia.\nNato da Joseph e Barbara Veihl, entr\u00f2 giovanissimo nel seminario di Merano, citt\u00e0 allora sottoposta alla diocesi di Coira. Ordinato sacerdote nel 1806, per un primo tempo svolse l'attivit\u00e0 di cooperatore, vicario e parroco ma, conclusi gli studi all'universit\u00e0 di Innsbruck, si dedic\u00f2 all'insegnamento, arrivando alla carica di direttore generale dei ginnasi del Tirolo.\nCandidatosi alla cattedra di teologia morale presso l'universit\u00e0 di Innsbruck, dovette lasciare il mondo accademico perch\u00e9 Francesco I, con l'assenso della Santa Sede, lo volle vescovo di Treviso (allora la citt\u00e0 era compresa nel regno Lombardo-Veneto). Preconizzato nel 1822, fu consacrato l'anno successivo dal patriarca di Venezia Giovanni Ladislao Pyrker. Prima per\u00f2 di stabilirsi nella sede episcopale, trascorse alcuni mesi a Rovereto ospite dell'amico Antonio Rosmini per impratichirsi con la lingua italiana.\nFu accolto con tutti gli onori dal popolo di Treviso, ai quali era giunta la sua fama di intellettuale, letterato e teologo (ma anche perch\u00e9 attendevano un nuovo vescovo da sei anni). Il Trevigiano era un territorio che ben tollerava il regime Austriaco, bench\u00e9, soprattutto tra il clero, cominciassero a diffondersi idee anti-asburgiche. Grasser si ritrov\u00f2 quindi a fare da tramite tra l'imperatore, con cui aveva ottimi rapporti, e gli abitanti; provvedeva a diffondere i dispacci del governo, ma anche a correggere o rifiutare gli ordini che riteneva ingiusti. Si distinse inoltre per il suo spirito caritatevole nei confronti dei pi\u00f9 deboli e si prodig\u00f2 per la diffusione dell'istruzione e della cultura.\nDiede inoltre nuovo lustro al seminario della diocesi, animandone l'attivit\u00e0 con frequenti visite e presiedendo alle sessioni di esame. Cur\u00f2 particolarmente la biblioteca e spinse per un corpo insegnante competente, invitando i chierici a frequentare i corsi del seminario centrale di Padova. I suoi interventi ebbero gli effetti sperati, tant'\u00e8 che gli fu unito il ginnasio pubblico di Treviso.\nParticolare importanza ebbe la visita pastorale cominciata nel 1826, svolta con assiduit\u00e0 e diligenza. Appoggiato da un governo attento alle problematiche della Chiesa, intendeva riordinare quella situazione caotica che si era instaurata durante il turbolento periodo napoleonico. Grasser non riusc\u00ec per\u00f2 a concluderla perch\u00e9 nel 1828 l'imperatore propose di crearlo vescovo di Verona. La proposta fu accolta dalla Santa Sede, che lo trasfer\u00ec nel 1829.\nA Verona fu accolto con una certa indifferenza, ma seppe presto conquistarsi le simpatie di popolo e clero continuando la politica intrapresa dal predecessore Innocenzo Maria Liruti (quest'ultimo era infatti intervenuto su vari fronti lasciando una diocesi esemplare). La sua fama si accrebbe inoltre con il ritrovamento del corpo di San Zeno, nel 1838.\nL'operato di Grasser a Verona fu encomiato in un opuscolo di Aloys Schloer, sacerdote proveniente dalla diocesi di Vienna e ospite della citt\u00e0 tra il 1837 e il 1838. A questo seguirono riconoscimenti pi\u00f9 autorevoli: fu nominato assistente al Soglio Pontificio ed ebbe la corona di ferro da Francesco I.\nMor\u00ec a Verona per febbre miliare, rimanendo oggetto di elogi per lungo tempo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3121819", "revid": "179578", "url": "https://it.wikipedia.org/wiki?curid=3121819", "title": "Zebre Rugby Club", "text": "Zebre Rugby Club, comunemente nota come Zebre o Zebre Parma, \u00e8 una franchigia italiana di rugby a 15.\nIstituita nel 2012, \u00e8 di propriet\u00e0 della Federazione Italiana Rugby e partecipa al Pro14, campionato interconfederale tra club gallesi, irlandesi, scozzesi, sudafricani e italiani.\nDisputa i suoi incontri interni allo stadio Sergio Lanfranchi di Parma, citt\u00e0 dove la franchigia ha sede, e insieme al rappresenta l'Italia nel citato Pro14 e nelle due competizioni maggiori europee per club dell'EPCR, la Champions Cup e la Challenge Cup.\nAlle Zebre sono affiliati diversi club provenienti dall'Emilia-Romagna e dall'Italia nord-occidentale (Piemonte, Lombardia e Liguria), oltre alla Provincia di Massa-Carrara.\nTra di essi figurano nomi storici come , , , , e altri.\nIn riferimento al proprio ambito territoriale, la squadra delle Zebre \u00e8 anche chiamata \u00abil XV del Nord-Ovest\u00bb.\nStoria.\nLe Zebre originali.\nLe Zebre nacquero nel 1973 come club a inviti quale espressione in particolar modo nell'Italia nord-occidentale, analogamente ai Dogi nel Triveneto e i Lupi a Roma e in Italia centro-meridionale. Essendosi presentati nella partita d'esordio a Milano con una maglia fasciata bianconera che ricordava quella del Barbarian Football Club, il nome scelto fu quello di \"Zebre\".\nAl campo Giuriati le Zebre furono tenute a battesimo dagli australiani del che vinse 50-21. In 23 anni disputarono 25 incontri contro club internazionali di prestigio ottenendo un alto numero di vittorie; memorabile la vittoria contro i allo stadio Mario Rigamonti di Brescia, per 48-38, nel 1997. Nello stesso anno, il club cess\u00f2 ogni attivit\u00e0.\nLa franchigia federale.\nIl 7 giugno 2012 la Federazione Italiana Rugby nomin\u00f2 la franchigia federale in omaggio a quella ritenuta la prima franchigia rugbistica italiana.\nLa squadra esord\u00ec nel campionato della stagione 2012-13 nella prima gara ufficiale disputata il 31 agosto 2012 con il primo turno di Pro12, nel quale le Zebre persero per 37-6 in trasferta in Galles contro i Newport Gwent Dragons. Ventidue le sfide del campionato celtico che portarono 10 punti in classifica, frutto di 9 punti di bonus difensivo (uguagliato il record degli Ospreys 2007-08) e di 1 punto di bonus per le 4 mete realizzate nella sfida casalinga contro l'Ulster Rugby a Novembre conclusa 25-27. Bonus difensivi arrivarono anche in trasferta, come a Glasgow, a Swansea contro i campioni in carica degli Ospreys ed a Galway contro il Connacht. Zero le vittorie come era successo alla franchigia gallese di Caerphilly nelle stagioni 2001-02 e 2002-03 di Celtic League, quando il campionato era formato da 16 squadre suddivise in due gironi da 8. Poche le soddisfazioni anche nella Pool 3 di Heineken Cup, conclusa con sei sconfitte ed un punto di bonus difensivo in classifica ottenuto in trasferta contro il Connacht Rugby nella sfida conclusiva del girone, che annoverava anche i campioni in carica del campionato inglese Harlequin Football Club e i detentori della Amlin Challenge Cup del Biarritz Olympique Pays Basque. Nel campionato successivo la stagione ufficiale inizi\u00f2 con due sconfitte in altrettante partite contro squadre irlandesi, 25-16 contro il Connacht e 43-21 contro Munster. \nLa stagione successiva nel Pro12 2013-2014 si conclude con 5 vittorie e 2 pareggi, il 20 settembre 2013, all'Arms Park di Cardiff, la franchigia federale ottenne la prima vittoria di sempre in gare ufficiali battendo 30-25 i gallesi del Cardiff Blues. Importante la vittoria nel derby d'Italia nella seconda sfida contro Benetton Treviso. Meno convincente la stagione 2014-15 conclusa con sole 3 vittorie. In Challenge Cup il girone si conclude al terzo posto con 2 vittorie su Brive.\nLa stagione 2015-2016 si rivela ricca di soddisfazioni per la franchigia federale: nel Pro12 2015-2016 per la prima volta si chiude superando in classifica i rivali della Benetton Treviso e soprattutto vincendo i due derby d'Italia. In Challenge Cup si sfiora la qualificazione ai quarti, il secondo posto nel girone rimane il miglior risultato in Europa per i ducali. Nel Pro12 2016-2017 si segnala la prima storica vittoria fuori casa a Murrayfield ai danni dell'Edinburgh Rugby. Dopo tre anni Victor Jimenez lascia la guida tecnica del club.\nA luglio 2017 la propriet\u00e0 della franchigia diventa interamente federale e viene ricomposto tutto lo staff tecnico a partire dal nuovo allenatore Michael Bradley. Il nuovo Pro14 vede i ducali assegnati al girone A. Dopo un inizio non molto entusiasmante arrivano due vittorie consecutive contro Southern Kings e Ulster Rugby. Nonostante il bel gioco espresso, prerogativa di \"coach\" Bradley, arrivano solo sconfitte e nel doppio confronto di fine anno nel derby italiano vede le Zebre soccombere contro Treviso. A febbraio arriva la prima storica vittoria in terra di smeraldo contro Connacht Rugby, mentre in aprile, in uno stadio Tommaso Fattori gremito (quasi 6000 spettatori all'Aquila), le Zebre battono Newport Gwent Dragons e superano il record di sei vittorie stagionali; nell'ultima giornata di \"regular season\" si conclude con la vittoria nel terzo derby stagionale per 17-22 a Monigo e nuovo record di 7 vittorie.\nGiocatori.\nDi seguito elencati i giocatori di maggiore rilievo internazionale che hanno vestito la maglia della franchigia. Tutti i giocatori hanno preso parte ad almeno un'edizione della Coppa del Mondo di rugby. La nazionalit\u00e0 indicata \u00e8 quella secondo le regole World Rugby, non necessariamente coincidente con la cittadinanza amministrativa."}
{"id": "3121823", "revid": "2034938", "url": "https://it.wikipedia.org/wiki?curid=3121823", "title": "Episodi di Arriva Yoghi", "text": "Lista di episodi della serie animata Arriva Yoghi della Hanna-Barbera."}
{"id": "3121826", "revid": "599013", "url": "https://it.wikipedia.org/wiki?curid=3121826", "title": "Vasco Magrini", "text": "Biografia.\nVasco Magrini cominci\u00f2 a volare da giovane, ottenendo il primo brevetto di pilota nell'aeroporto di Venaria Reale il 12 dicembre 1916, all'et\u00e0 di 20 anni. Con lo scoppio della Grande guerra, divenne pilota ed istruttore di volo militare, facendo parte delle prime squadriglie da caccia dell'Aeronautica Militare e mostrando ben presto le sue doti acrobatiche. Il 7 ottobre 1918, consegu\u00ec il brevetto di pilota collaudatore su un aereo Ansaldo S.V.A. a Ghedi, utilizzando \"Nieuport\", \"Spad\", \"Caudron\".\nMagrini costru\u00ec a Firenze, nella zona di Campo di Marte, un hangar di legno che avrebbe potuto contenere tre aerei, tra cui un Caudron acquistato precedentemente. Con altri appassionati, diede vita al primo AeroClub fiorentino, effettuando prevalentemente voli turistici, lanci di volantini sulla citt\u00e0 ed esibizioni acrobatiche. Magrini ader\u00ec al Partito Nazionale Fascista, a favore del quale effettu\u00f2 anche dei voli propagandistici; il 3 aprile 1921 vol\u00f2 sui cieli di Firenze, di Campi Bisenzio, di Poggio a Caiano ed in altre zone per lanciare volantini propagandistici. Dopo aver bruscamente oscillato, il suo Caudron, avvolto dalle fiamme, si schiant\u00f2; Magrini, bench\u00e9 ferito, riusc\u00ec ad uscirne e nonostante avesse subito gravi ustioni si prodig\u00f2 per cercare di portare in salvo Luigi Pontecchi , un amico che viaggiava con lui, che invece era deceduto nell'impatto al suolo. La commissione d'inchiesta convocata per determinare le cause dell'incidente ipotizz\u00f2, tra le possibili cause, un colpo sparato da un contadino contrario al regime.\nIl 29 dicembre 1929 fu il primo uomo a volare su un prototipo di aero, antesignano degli aerei reazione: l'Aereo botte di Mattioni a Campo di Marte a Firenze. Cosa che ripet\u00e9 pi\u00f9 volte fino ai primi mesi del 1924.\nIl 13 settembre 1931, prima della partita \u2013 Admira Wacker, conclusa 1-0, che inaugurava il nuovo Stadio Giovanni Berta di Firenze lanci\u00f2 il pallone del calcio d'inizio dal suo biplano \"Ciabatta\".\nDurante la seconda guerra mondiale secondo alcuni resoconti non confermati abbatt\u00e9 undici aerei nemici, il che gli attribuirebbe il titolo di asso dell'aviazione italiana.\nNel dopoguerra ader\u00ec al Movimento Sociale Italiano."}
{"id": "3121827", "revid": "298229", "url": "https://it.wikipedia.org/wiki?curid=3121827", "title": "Progressione del record mondiale della staffetta 4\u00d7400 metri maschile", "text": "La voce seguente illustra la progressione del record mondiale della staffetta 4\u00d7400 metri maschile di atletica leggera.\nIl primo record mondiale maschile venne riconosciuto dalla federazione internazionale di atletica leggera nel 1912, quando venne ratificato il primato della societ\u00e0 Irish-American AC realizzato l'anno precedente, mentre il primo record mondiale indoor risale al 1970. Dal 1975 la federazione internazionale ha accettato anche il cronometraggio elettronico per i record nelle distanze fino ai 400 metri e dal 1977 ha richiesto, per l'omologazione dei record, unicamente il cronometraggio elettronico al centesimo di secondo. La staffetta statunitense, vincitrice dei Giochi olimpici di col tempo di 2'56\"16, \u00e8 stata riconosciuta come prima detentrice del record mondiale con cronometraggio elettronico.\nNel 1998 il record mondiale era stato battuto dalla staffetta statunitense composta da Tyree Washington, Antonio Pettigrew, Jerome Young e Michael Johnson con il tempo di 2'54\"20, ma successivamente il primato venne cancellato dalla federazione internazionale, a causa dell'ammissione da parte di Antonio Pettigrew di aver fatto uso dell'ormone della crescita e di EPO tra il 1997 ed il 2003. Ad oggi, la World Athletics ha ratificato ufficialmente 15 record mondiali assoluti e 7 record mondiali indoor di specialit\u00e0."}
{"id": "3121828", "revid": "38120", "url": "https://it.wikipedia.org/wiki?curid=3121828", "title": "Dark Claw", "text": ""}
{"id": "3121832", "revid": "352448", "url": "https://it.wikipedia.org/wiki?curid=3121832", "title": "Historia Compostellana", "text": ""}
{"id": "3121837", "revid": "1728", "url": "https://it.wikipedia.org/wiki?curid=3121837", "title": "Lungotevere delle Armi", "text": "Il lungotevere delle Armi \u00e8 il tratto di lungotevere che collega piazza Monte Grappa a piazza delle Cinque Giornate, a Roma, nel quartiere Della Vittoria.\nA ridosso del lungotevere vi era una piazza, oggi scomparsa, destinata ad esercitazioni militari (da cui il nome del lungotevere): in quest'area si accamp\u00f2 nel 1906 Buffalo Bill con il suo circo; sempre in questo spazio L\u00e9on Delagrange fece i suoi esperimenti di volo e nel 1911 vi si tenne un'esposizione per celebrare i 50 anni dell'unit\u00e0 d'Italia.\nArchitettura.\nIl lungotevere delle Armi \u00e8 caratterizzato dalla presenza di alcuni villini la cui architettura \u00e8 un misto di elementi rinascimentali e barocchi, secondo una moda in voga tra il 1909 e il 1911, edificati in occasione del \"Concorso Nazionale di architettura\" dell'esposizione per i 50 anni del Regno d'Italia; alcuni edifici realizzati all'epoca sono stati successivamente demoliti."}
{"id": "3121838", "revid": "123236035", "url": "https://it.wikipedia.org/wiki?curid=3121838", "title": "Kajsa Kling", "text": "Le specialit\u00e0 in cui ha ottenuto i risultati migliori sono state discesa libera, supergigante e slalom gigante.\nBiografia.\nStagioni 2004-2013.\nOriginaria di \u00d6stersund e attiva in gare FIS dal dicembre del 2003, la Kling ha iniziato a gareggiare in Coppa Europa durante la stagione 2005-2006, esordendo il 13 dicembre ad Alleghe in slalom gigante (46\u00aa). Il 13 gennaio 2007 \u00e8 avvenuto il suo esordio in Coppa del Mondo nella discesa libera di Altenmarkt-Zauchensee, chiusa con il 64\u00ba posto; in febbraio \u00e8 stata poi convocata per i suoi primi Campionati mondiali e nella rassegna iridata di \u00c5re l'atleta svedese ha partecipato alle gare di discesa libera e di supergigante, ma in entrambe le occasioni non ha concluso la prova. In Coppa del Mondo ha raccolto i suoi primi punti il 2 dicembre successivo piazzandosi 28\u00aa nel supergigante di Lake Louise.\nDurante la stagione 2009-2010 la Kling ha conquistato il suo primo podio in Coppa Europa, il 25 gennaio a Crans-Montana in slalom gigante (2\u00aa), ed \u00e8 stata convocata per i XXI Giochi olimpici invernali , suo esordio olimpico: ha partecipato alla gara di slalom gigante, chiudendo al 26\u00ba posto. Il 9 e il 10 marzo seguenti ha ottenuto a Tarvisio le due vittorie della sua carriera in Coppa Europa, entrambe in discesa libera; il 23 gennaio 2013 ha colto a Pamporovo in slalom gigante il suo ultimo podio nel circuito continentale europeo (3\u00aa).\nStagioni 2014-2017.\nIl 14 dicembre 2013 ha ottenuto il suo primo podio in Coppa del Mondo arrivando 2\u00aa nel supergigante di Sankt Moritz vinto da Tina Weirather; nella stessa stagione ha preso parte ai XXII Giochi olimpici invernali di (23\u00aa nella discesa libera, 18\u00aa nello slalom gigante, non ha concluso il supergigante) mentre l'anno dopo ai Mondiali di Vail/Beaver Creek 2015 \u00e8 stata 18\u00aa nella discesa libera e 8\u00aa nel supergigante.\nIl 2 dicembre 2016 ha colto il suo secondo e ultimo podio in Coppa del Mondo, piazzandosi 3\u00aa nella discesa libera di Lake Louise, e ai Mondiali di Sankt Moritz 2017, suo congedo iridato, si \u00e8 classificata 17\u00aa nella discesa libera, 24\u00aa nello slalom gigante e non ha completato supergigante; si \u00e8 ritirata al termine di quella stessa stagione 2016-2017 e la sua ultima gara in carriera \u00e8 stata il supergigante di Coppa del Mondo disputato a Jeongseon il 5 marzo, chiuso dalla Kling al 26\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3121847", "revid": "254059", "url": "https://it.wikipedia.org/wiki?curid=3121847", "title": "Beni shoga", "text": "Il \u00e8 un particolare tipo di zenzero \"tsukemono\", sistema tipico della cucina giapponese per la preparazione di sottaceti.\nPreparazione.\nLo zenzero viene tagliato a strisce sottili o tritato grossolanamente e marinato nell'\"umezu\", la stessa soluzione usata per marinare le prugne e ottenere l'\"umeboshi\". Il colore rosso tipico deriva dalla variet\u00e0 \"shiso\" della perilla, che viene diluita nell'\"umezu\". Viene servito crudo per insaporire diverse pietanze come \"gy\u016bdon\", \"okonomiyaki\", \"takoyaki\" e \"yakisoba\". Non va confuso con l'altro \"tsukemono\" chiamato \"gari\", che consiste nel marinare fettine di zenzero in una soluzione di aceto e zucchero e che viene consumato con il \"sushi\"."}
{"id": "3121854", "revid": "1610933", "url": "https://it.wikipedia.org/wiki?curid=3121854", "title": "Majale", "text": ""}
{"id": "3121859", "revid": "229244", "url": "https://it.wikipedia.org/wiki?curid=3121859", "title": "Specchi ustori", "text": ""}
{"id": "3121870", "revid": "1833487", "url": "https://it.wikipedia.org/wiki?curid=3121870", "title": "Tabas", "text": "Tabas, oasi nel deserto, (farsi \u0637\u0628\u0633) \u00e8 il capoluogo dello shahrest\u0101n di Tabas, circoscrizione Centrale, nella provincia del Khorasan Meridionale in Iran. Aveva, nel 2006, una popolazione di 30.681 abitanti. Si trova nella parte orientale della provincia, vicino ai confini con il Razavi Khorasan di cui faceva precedentemente parte. \n\u00c8 proprio nel deserto nei pressi di Tabas che fall\u00ec, nel 1980, l'operazione Eagle Claw per il salvataggio degli ostaggi tenuti prigionieri nell'ambasciata di Teheran.\nIl 16 settembre 1978 un forte terremoto (7.5 - 7.9 della scala Richter) colp\u00ec la citt\u00e0 causando oltre 15.000 morti."}
{"id": "3121872", "revid": "6923", "url": "https://it.wikipedia.org/wiki?curid=3121872", "title": "Diego Gelm\u00edrez", "text": "\u00c8 una delle personalit\u00e0 fondamentali della storia della Galizia e un importante storiografo della Spagna del suo tempo. Diego si trov\u00f2 coinvolto in molte diatribe, ecclesiastiche e secolari, raccontate nella \"Historia Compostelana\", che copre l'arco di tempo del suo episcopato, dal 1100 al 1139, e serve come una sorta di \"cantar de gesta\" della vita del vescovo.\nBiografia.\nNon si conoscono la sua data e il suo luogo di nascita, ma sembra sia nato a Santiago di Compostela tra il 1068 e il 1070, sebbene la tradizione situa il suo luogo natale a Catoira, forse perch\u00e9 suo padre, Gelmirio, era il custode delle torri dell'ovest (\"torres do Oeste\"). Venne educato alla \"Escola Catedralicia de Compostela\" e pi\u00f9 tardi alla corte di Alfonso VI. Di ritorno a Compostela lavor\u00f2 nella cancelleria del vescovo Diego P\u00e1ez. Nell'anno 1092, il conte Raimondo di Borgogna lo nomina suo notaio e segretario e, nel 1093, amministratore d'\"onore\" della sede compostelana, incarico che esercit\u00f2 con successo fino a che non venne eletto vescovo Dalmacio nel 1094. Alla morte di questi, nel 1095, il clero sollecita il re affinch\u00e9 Gelm\u00edrez ritorni a svolgere il ruolo di amministratore, cosa che fece mentre la sede era vacante. Nel 1099 il nuovo papa Pasquale II autorizza l'elezione di un nuovo vescovo. In questo modo, nel momento in cui Gelmires si trova in pellegrinaggio a Roma e ordinato diacono dal papa stesso, fu anche eletto vescovo il 1\u00ba luglio del 1100. La consacrazione ebbe luogo il 21 aprile del 1101.\nRoma e Santiago.\nSuperati i timori dell'auto-proclamazione di Santiago di Compostela come Sede Apostolica ai tempi di Cresconio, Gelm\u00edrez raggiunge una proficua intesa con Roma, intessendo un lavoro diplomatico senza precedenti, che comprende anche il suo viaggio personale a Roma, il centro della cristianit\u00e0 occidentale.\nIn questo modo, nonostante l'opposizione dei vescovi di Braga (sede restaurata da Garc\u00eda di Galizia) e Toledo, ottiene il rango di sede metropolitana da papa Callisto II. Gelm\u00edrez passa cos\u00ec ad ottenere la dignit\u00e0 di arcivescovo nell'anno 1101, sotto la cui dipendenza restano i vescovati di Guarda, Lamego e Ida\u00f1a, nelle terre portoghesi, e di Salamanca e Zamora nel Regno di Le\u00f3n.\nAllo stesso tempo, il papa lo nomina legato pontificio per i Regni di Le\u00f3n e Galizia (comprese le terre portoghesi), in virt\u00f9 del quale convoca sinodi e concili che avranno enorme ripercussione politica e religiosa.\nSecondo i resoconti arrivati fino ai nostri giorni attraverso la \"Historia Compostelana\", si racconta che la rivalit\u00e0 con Braga, per la supremazia dello spazio ecclesiastico galiziano-portoghese, port\u00f2 a commettere il latrocinio di importanti reliquie conservate in questa sede. Probabilmente, chi aveva organizzato e rubato le reliquie dei santi pi\u00f9 venerati a Braga, aveva lo scopo di eliminare questa citt\u00e0 come met\u00e0 di pellegrinaggio, che il vescovo Pedro aveva qui intenzione di creare, e trasferire a Compostela la supremazia ecclesiastica sull'antica provincia della Galizia.\nNel 1120, papa Callisto II eleva Diego e la sua sede al rango arcivescovile e lo nomina legato papale in Spagna.\nGelm\u00edrez convoca e presiede nel 1124 un'assemblea dei vescovi dei territori cristiani della penisola iberica per cercare di superare le difficolt\u00e0 che attraversava il regno attraverso la predicazione della pace e l'applicazione della tregua di Dio, e stabilendo una parit\u00e0 dei benefici per i morti nella lotta contra i \"violatori della pace\" (i mori), a remissione dei peccati, similmente ai morti durante il viaggio a Gerusalemme e alle Crociate. Questo modo di intendere la separazione dagli \"infedeli ismaeliti\" e comune in tutta Europa e stabilisce una frontiera religiosa tra i regni cristiani, dei quali vari formano il Regno di Spagna (secondo quanto si legge nella \"Historia Compostelana\") e la maggior parte dei regni europei.\nDifesa di Alfonso VII.\nDopo la prigionia del re Garc\u00eda di Galizia, Alfonso VI di Le\u00f3n cedette il Regno di Galizia al conte Raimondo di Borgogna, sposato con sua figlia Urraca. Loro figlio era Alfonso Raim\u00fandez a cui il testamento del re garantiva i diritti sulla Galizia nel caso che Urraca, una volta vedova, tornasse a sposarsi. Non bisogna dimenticare inoltre che Alfonso Raim\u00fandez era nipote di papa Callisto II.\nUrraca si spos\u00f2 con Alfonso il Battagliero di Navarra e Aragona, che divenne cos\u00ec padrone di Castiglia e Le\u00f3n. Davanti a questa situazione, il capo della nobilt\u00e0 galiziana Pedro Froilaz de Traba sostenne i diritti del figlio di Urraca, Alfonso, e Gelm\u00edrez in un primo momento si alle\u00f2 con il nemico dei Traba, Airas P\u00e9rez alleato di Urraca, ma nel corso dell'anno 1110 Gelm\u00edrez si avvicin\u00f2 ai Traba e il 17 settembre del 1111 Gelm\u00edrez alla presenza di Pedro di Traba incoron\u00f2 come re di Galizia l'infante Alfonso Raim\u00fandez (in contrasto con Urraca e suo marito) con l'obiettivo di garantire i suoi diritti success\u00f2ri e mantenere indipendente la Galizia dal dominio navarro-aragonese.\nIl conflitto degener\u00f2 in guerra aperta dove gli eserciti di Gelm\u00edrez e del conte di Traba lottarono per mantenere la Galizia fuori dall'orbita di Alfonso il Battagliero. I dissapori di Urraca con il suo nuovo marito finirono per portare la regina leonese a ingraziarsi Gelm\u00edrez e a rispettare i diritti di suo figlio Alfonso, che diventer\u00e0 cos\u00ec Alfonso VII di Le\u00f3n e Castiglia.\nDopo la sua incoronazione Alfonso VII nomin\u00f2 Gelm\u00edrez cappellano e cancelliere reale e seguiter\u00e0 a richiedere il sostegno economico e politico dell'arcivescovo compostelano per il suo progetto imperiale.\nNella primavera del 1126, poco dopo la morte di Urraca e l'ascesa la trono di Alfonso, Arias capeggi\u00f2 una ribellione in Galizia. Diego Gelm\u00edrez e G\u00f3mez N\u00fa\u00f1ez de Toro\u00f1o o forse Gutierre Verm\u00fadez vennero incaricati \"per litteras\" (\"tramite lettera\") di soffocarla. Diego assedi\u00f2 Arias a Lobeiro e, con macchine d'assedio, a Tabeir\u00f3s, costringendolo alla resa. L'opinione di Diego su Arias era tale che una volta rivolgendosi a lui disse:\nRiorganizzazione della Signoria delle Terre di Santiago.\nLa Signoria di Santiago comprendeva le terre che vanno dai monti del Bocelo alle coste Atlantiche, uno spazio di potere autonomo sotto la sovranit\u00e0 dei prelati di Compostela.\nLe controversie tra il suo predecessore Diego P\u00e1ez e Alfonso VI, crearono un vuoto di potere che Gelm\u00edrez intendeva risolvere una volta per tutte.\nFavor\u00ec i pellegrinaggi con l'appoggio pieno di Roma e l'Ordine di Cluny, riattiv\u00f2 il commercio mediante il conio di moneta propria cos\u00ec come fece Diego P\u00e1ez, diede impulso all'espansione urbana (R\u00faa Nova) e impart\u00ec la giustizia in modo energico.\nCostru\u00ec e organizz\u00f2 una flotta galiziana per la difesa delle coste dagli assalti normanni mantenendo a bada le invasioni vichinghe che sparirono per sempre dalle coste galiziane. Cerc\u00f2 di rendere Santiago il centro della monarchia con il \"Pante\u00f3n Real\" della Cattedrale dove furono sepolti il padre e la moglie del re Alfonso VII. Introdusse la riforma gregoriana. La scuola cattedrale raggiunse notoriet\u00e0 in tutta Europa. Istitu\u00ec studi di Retorica e Dialettica, congiuntamente a quelli di Grammatica. Quasi fosse un monarca, fece scrivere le sue proprie cronache: la \"Historia Compostelana\", documento fondamentale per comprendere i mutamenti della Spagna medievale.\nFece erigere nuove chiese come quella di \"Santa Mar\u00eda de Sar\" e costruire un grande palazzo episcopale (laddove prima si ergeva un altro assediato e distrutto dal popolo di Santiago) circondandosi di un'importante Corte al suo servizio.\nFece ricostruire templi, come quello di Ermelo (Bueu), nel luogo dove c'era il monastero di Santiago di Ermelo, in cui si conserva una lapide con un'iscrizione riferita al vescovo, fatta nel 1104. Nel XII secolo fece ampliare la Basilica iniziata dal vescovo Diego Pel\u00e1ez1, a seguito della demolizione della sede episcopale, che sorgeva presso il Monastero di San Salvador de Antealtares, nel quale dimoravano i monaci benedettini incaricati della custodia delle reliquie del santo.\nImpose con il pugno di ferro la sua autorit\u00e0 contro i rivoltosi borghesi compostelani. Questi, in una delle loro violente sollevazioni, arrivarono a insultare nella pubblica piazza la regina Urraca, assediando l'arcivescovo e la regina nel suo palazzo, i quali riuscirono a fuggire entrambi all'ultimo momento, dopodich\u00e9 i ribelli appiccarono fuoco al palazzo (attualmente non si conosce se non uno precedente situato nelle attuale \"Prater\u00edas\"); fatti questi accaduti negli anni 1116 e 1117. Solo l'aiuto delle truppe del conte Pedro Froilaz de Traba, permisero il recupero del potere su questa citt\u00e0 dinamica, incline alla ribellione. Nel 1136, tuttavia, ormai vecchio e malato, sub\u00ec un nuovo attacco al suo palazzo."}
{"id": "3121878", "revid": "647919", "url": "https://it.wikipedia.org/wiki?curid=3121878", "title": "Xelm\u00edrez", "text": ""}
{"id": "3121879", "revid": "767487", "url": "https://it.wikipedia.org/wiki?curid=3121879", "title": "Una strega chiamata Elvira", "text": "Una strega chiamata Elvira (\"Elvira: Mistress of the Dark\") \u00e8 un film del 1988 diretto da James Signorelli. Cassandra Peterson riprende il proprio ruolo della conduttrice horror Elvira in questo film che rappresenta il suo debutto cinematografico, e firma la sceneggiatura insieme a John Paragon e Sam Egan.\nIn Italia il film venne distribuito nelle sale a partire dal maggio 1989 su distribuzione Italian International Film.\nTrama.\nDopo aver perso il proprio ruolo di conduttrice televisiva di una trasmissione di film horror, a causa di un fraintendimento che ha fatto pensare ad uno scandalo sessuale, Elvira la Signora delle Tenebre, scopre di essere stata inclusa nell'eredit\u00e0 della sua defunta prozia Morgana. Appena giunta nella piccola citt\u00e0 di Falwell, Massachusetts, la sexy Elvira crea un grosso scompiglio fra gli abitanti locali, colpendo tanto gli adolescenti repressi che i contadini conservatori con la sua simpatia e le sue forme abbondanti.\nTuttavia il sogno di arricchirsi attraverso l'eredit\u00e0 di zia Morgana per Elvira svanisce quando scopre che l'eredit\u00e0 consiste in null'altro che una villa decrepita, uno strano barboncino ed un apparentemente inutile libro di ricette (che \u00e8 in realt\u00e0 un potentissimo e antichissimo libro di incantesimi). Poco dopo Elvira scopre che il malvagio zio Vincent brama di entrare in possesso del libro: questi far\u00e0 di tutto per ottenerlo, al punto da convincere la cittadinanza che Elvira \u00e8 una strega.\nProduzione.\nPre-produzione.\nQuando il suo personaggio di Elvira era all'apice della popolarit\u00e0, Cassandra Peterson annunci\u00f2 l'intenzione di farne un film. Il direttore del casting della NBC Joel Thurm lanci\u00f2 l'idea di una sitcom al presidente della rete Brandon Tartikoff, che fu entusiasta dell'idea. Tuttavia, la Peterson aveva deciso di portare il personaggio sul grande schermo e c'erano preoccupazioni sul fatto che non ne avrebbe mai avuto l'opportunit\u00e0 se avesse fatto il salto in prima serata. Tartikoff in seguito finalizz\u00f2 un accordo per la NBC per la produzione di un film, con la possibilit\u00e0 di vari sequel, e infine una serie TV ma fin\u00ec per lasciare la rete prima che un programma potesse concretizzarsi.\nLa Peterson e lo sceneggiatore John Paragon si erano incontrati nel gruppo comico \"The Groundlings\", ed egli aveva fatto il suo percorso partendo da ospite speciale ricorrente fino a diventare sceneggiatore della serie \"Movie Macabre\" di Elvira. Sam Egan \u00e8 stato coinvolto nel progetto perch\u00e9 era uno scenggiatore televisivo esperto e aveva impressionato la Peterson con la sua sceneggiatura per un episodio che aveva scritto appositamente per lei del programma \"The Fall Guy\". Tartikoff caldeggiava per una trama simile a quella di \"Harper Valley PTA\" e, dopo che la prima bozza era stata consegnata, gli sceneggiatori furono costretti ad aggiungere un gruppo di adolescenti, che ha portato a ridurre il tempo sullo schermo per tutti gli altri personaggi.\nDopo aver partecipato con una piccola parte a \"Pee-wee's Big Adventure\", la Peterson pensava che Tim Burton fosse la scelta perfetta per dirigere il suo film, ma questi era impegnato nella produzione di \"Beetlejuice\". Tartikoff alla fine scelse James Signorelli come regista. Sebbene Signorelli avesse un solo lungometraggio al suo attivo, aveva sfornato prolificamente parodie commerciali su \"Saturday Night Live\" dal 1977.\nLa Peterson sub\u00ec un duro colpo con la morte correlata all'AIDS nel 1986 di Robert Redding, al quale ha dedicato il film e ha dato il suo nome al personaggio di Bob. Lei e Redding avevano collaborato per creare il look di Elvira, e lui dipinse il ritratto utilizzato per Morgana Talbot.\nCasting.\nMolti ruoli sono stati interpretati dai soci di Cassandra Peterson, tra cui Edie McClurg, Tress MacNeille, Joey Arias, Lynne Marie Stewart, Deryl Carroll e il co-sceneggiatore John Paragon.\nIl ruolo di \"zio Vinnie\" era stato scritto appositamente per Vincent Price e, sebbene lui e la Peterson fossero diventati amici, egli rifiut\u00f2 a causa della vena salace del film. Il produttore Joel Thurm punt\u00f2 quindi su William Morgan Sheppard per la parte, ma si sent\u00ec frustrato vedendo che Sheppard cambiava la sua interpretazione da un'audizione all'altra. Il giorno in cui Sheppard fece un'audizione per i dirigenti della rete, Thurm gli chiese di essere \"pi\u00f9 malvagio\" e Sheppard si attenne a questa indicazione, che gli valse il ruolo.\nBob Redding fu inizialmente scritturato per interpretare l'equivalente maschile di una \"biondona svampita\", ma si ebbero difficolt\u00e0 a trovare qualcuno che avesse sia l'aspetto che le capacit\u00e0 recitative per farcela. Tutti gli occhi erano puntati su Daniel Greene quando venne all'audizione, il quale si convinse di aver ottenuto la parte grazie a una reazione genuinamente sbalordita e ingenua che aveva avuto per uno dei commenti scurrili della Peterson.\nRiprese.\nIl film \u00e8 stato girato in un arco di otto settimane, dal 20 gennaio al 18 marzo 1988. Le prime scene sono state girate in una pista da bowling a La Crescenta-Montrose, in California.\nUno dei problemi maggiori era il co-protagonista di Peterson, Binnie, un barboncino lunatico a cui non piaceva nessuno tranne il suo addestratore. Peterson non permise che si usasse una tintura permanente sul pelo del cane, e fu quindi utilizzata una miscela di coloranti vegetali che doveva essere ritoccata e riapplicata ogni giorno. Il cane ebbe problemi a comportarsi correttamente e attacc\u00f2 Kurt Fuller alla caviglia lasciandogli cicatrici; inoltre, \u00e8 stato necessario doppiare intere scene per nascondere i comandi dell'addestratore.\nColonna sonora.\nLa colonna sonora originale del film fu composta da James B.Campbell e comprende il brano musicale \"I Put A Spell On You\" interpretato da Joanna St. Claire.\nAccoglienza.\nCritica.\nSul sito web aggregatore di recensioni Rotten Tomatoes, che classifica le recensioni solo come positive o negative, il 50% di 22 recensioni sono positive. Caryn James nel \"New York Times\" ha valutato il film 2/5 nel 1988 dicendo che \"ci sono solo un paio di momenti freschi e divertenti\".\nScrivendo per il \"Washington Post\" nel 1999, Richard Harrington ha detto che il film \"\u00e8 umorismo demenziale, una versione gotica e femminile di \"Pee-wee's Playhouse\". (...) [Elvira \u00e8] divertente, una ragazza della Transilvania cresciuta fino a diventare la regina dei B-movies, ma dopo 96 minuti potresti iniziare a pensare con pi\u00f9 affetto a quei classici camp degli anni '50 e '60 che la caratterizzano\".\nAnthony Arrigo ha detto in \"Dread Central\" nel 2020 che \"Elvira \u00e8 riuscita a trasformare un personaggio apparentemente ossimorico in un nome familiare, costruito sul suo aspetto prosperoso, sull'arguzia e sul carisma instancabile\". Daniel Barnes ha detto nel 2020 che \"questo... monotono film rinuncia all'ambiguit\u00e0 e alla sottigliezza a favore di una raffica di battute non divertenti sulle tette\". Su \"Nashville Scene\" nel 2021, Jason Shawhan ha detto che \u00e8 \"esagerato, spiritoso e sempre desideroso di spingere i limiti osceni di un film non adatto ai minori di 13 anni\".\nIncassi.\nCassandra Peterson ha dichiarato che la societ\u00e0 di distribuzione del film ha cessato l'attivit\u00e0 letteralmente il giorno prima dell'uscita, facendo scendere il numero di sale che proiettavano il film da oltre 2500 a circa 500, il che ha comportato un basso botteghino. Il film ha incassato in patria di dollari.\nRiconoscimenti.\n1988 - Razzie Award\n1988 - Stinker Award\n1990 - Saturn Award\n1990 - Fantasporto\n2012 - Horror Hall of Fame\nSequel.\nNel 2002 Elvira Movie Company e Media Pro Pictures hanno distribuito il film \"La casa stregata di Elvira\", sequel ufficiale di \"Una strega chiamata Elvira\"."}
{"id": "3121881", "revid": "34971", "url": "https://it.wikipedia.org/wiki?curid=3121881", "title": "Bettarazuke", "text": "Il \u00e8 un particolare tipo di tsukemono, sottaceto tipico della cucina giapponese. Si tratta di una specialit\u00e0 consumata soprattutto a Tokyo.\nPreperazione.\nSi utilizza del daikon a cui si aggiunge zucchero o sale o sak\u00e8 senza il koji. Il suo sapore \u00e8 fresco e dolce.\nNella cultura di massa.\nOgni anno, alla sera del 19 ottobre vicino al santuario di Takarada si festeggia tipicamente nutrendosi di bettarazuke."}
{"id": "3121885", "revid": "1902167", "url": "https://it.wikipedia.org/wiki?curid=3121885", "title": "Marco M\u00fcller", "text": "Biografia.\nDi origini svizzere, da parte di padre, e brasiliane, greche e egiziane, da parte di madre, inizia la sua formazione nei primi anni settanta, studiando orientalistica e antropologia all'universit\u00e0, con una successiva specializzazione e dottorato di stato in Cina. Terminati gli studi inizia l'attivit\u00e0 di ricercatore e docente, attraverso seminari, corsi universitari e pubblicazioni di etnologia ed etnomusicologia\nDall'inizio degli anni ottanta comincia a lavorare per il cinema, prima come critico cinematografico, con articoli su riviste del settore in Italia, Francia e Svizzera, poi come autore e sceneggiatore per vari documentari Rai. Tra la fine degli anni settanta e l'inizio degli anni ottanta inizia la sua collaborazione con vari festival cinematografici europei, come curatore della programmazione monografica. Nel 1982 crea e dirige \"Ombre elettriche\", primo festival cinematografico della citt\u00e0 di Torino incentrato sulla storia del cinema cinese, successivamente diviene responsabile del Mostra internazionale del Nuovo Cinema di Pesaro, diventando poi direttore artistico del festival dal 1986 al 1989.\nDal 1980 al 1994 collabora inoltre con la Mostra Internazionale d'Arte Cinematografica di Venezia, curando la selezione dei film asiatici.\nDopo aver lavorato per altri festival europei, tra cui quello di Rotterdam, all'inizio degli anni novanta fino al 2000 lavora come direttore artistico del Festival internazionale del film di Locarno, rinnovando radicalmente il festival con l'introduzione, accanto ai film in concorso, di retrospettive e dibattiti. \nIn seguito diventa responsabile della sezione Film e Video di Fabrica, il centro di ricerca sulla comunicazione del Gruppo Benetton. Proprio grazie a questa esperienza e al contatto con cineasti emergenti, M\u00fcller inizia la nuova attivit\u00e0 di produttore cinematografico, producendo cortometraggi e lungometraggi per vari registi internazionali. Tra le pellicole\nda lui prodotte vi sono \"Viaggio verso il sole\" di Yesim Ustaoglu, \"Moloch\" di Aleksandr Sokurov e \"No Man's Land\" di Danis Tanovi\u0107, quest'ultimo vincitore dell'Oscar 2002 per il miglior film straniero. Per Zhang Yuan ha prodotto \"Diciassette anni\" e \"La guerra dei fiori rossi\".\nNel corso degli anni gestisce alcune case di produzione tra l'Italia e la Svizzera, tiene corsi di Storia dell'Arte presso l'Accademia d'Architettura dell'Universit\u00e0 della Svizzera italiana ed ottiene una cattedra presso la Scuola universitaria professionale della Svizzera italiana, dove insegna storia del cinema.\nNel 2004 viene nominato responsabile del Settore Cinema della Fondazione La Biennale di Venezia e direttore artistico della Mostra Internazionale d'Arte Cinematografica. A fine 2011, dopo la scadenza del suo mandato, con un primato di otto anni consecutivi come direttore artistico del festival veneziano, M\u00fcller non viene pi\u00f9 riconfermato nel suo incarico e gli subentra il critico cinematografico Alberto Barbera.\nNel marzo del 2012 viene nominato nuovo direttore artistico del Festival Internazionale del Film di Roma."}
{"id": "3121886", "revid": "287204", "url": "https://it.wikipedia.org/wiki?curid=3121886", "title": "Marco Muller", "text": ""}
{"id": "3121887", "revid": "729019", "url": "https://it.wikipedia.org/wiki?curid=3121887", "title": "Scuola dell'abbazia di Melk", "text": "La scuola dell'abbazia di Melk (in tedesco: \"Stiftsgymnasium Melk\") \u00e8 un ginnasio austriaco e la pi\u00f9 antica scuola in Austria. Si trova presso l'abbazia di Melk."}
{"id": "3121888", "revid": "71433", "url": "https://it.wikipedia.org/wiki?curid=3121888", "title": "Marco Mueller", "text": ""}
{"id": "3121889", "revid": "404338", "url": "https://it.wikipedia.org/wiki?curid=3121889", "title": "'Eshq Abad", "text": "Eshq Ab\u0101d (farsi \u0639\u0634\u0642\u200c\u0622\u0628\u0627\u062f) \u00e8 una citt\u00e0 dello shahrest\u0101n di Tabas, circoscrizione di Dastghardan, nella provincia del Khorasan Meridionale in Iran. Aveva, nel 2006, una popolazione di 4.474 abitanti. "}
{"id": "3121890", "revid": "1543377", "url": "https://it.wikipedia.org/wiki?curid=3121890", "title": "Episodi di Boardwalk Empire - L'impero del crimine (prima stagione)", "text": "La prima stagione della serie televisiva statunitense Boardwalk Empire - L'impero del crimine, composta da 12 episodi, \u00e8 stata trasmessa dal canale statunitense HBO dal 19 settembre al 5 dicembre 2010.\nIn Italia, la stagione \u00e8 andata in onda in prima visione assoluta sul canale satellitare Sky Cinema 1 dal 14 gennaio al 18 febbraio 2011. \u00c8 stata trasmessa in chiaro dal 18 gennaio al 4 aprile 2012 su Rai 4.\nBoardwalk Empire.\nTrama.\nNucky Thompson, carismatico politico di Atlantic City, instaura una campagna contro gli alcolici conquistando l'appoggio di un notevole gruppo di donne, tra le quali si distingue la gravida Margaret Schroeder, vittima di violenze da parte del marito. La campagna per\u00f2 \u00e8 pura ipocrisia in quanto gli alcolici inizieranno per mano sua a girare per i bordelli e locali, da Atlantic City fino a New York. \nQuesto traffico illecito coinvolger\u00e0 la mafia della grande mela ed il giovane Jimmy, appena rientrato dalle trincee della Prima Guerra Mondiale e voglioso di opportunit\u00e0. Presto quest'ultimo inizier\u00e0 a frequentare un giovanissimo Al Capone con cui metter\u00e0 ai ferri il primo corriere degli uomini di New York.\nDopo questa prova di valore da parte del ragazzo, l'episodio si conclude con una serie di scene che mettono in risalto la criminalit\u00e0 di quel tempo.\nThe Ivory Tower.\nTrama.\nNucky riceve la visita del federale Nelson van Alden, il quale \u00e8 convinto che ci sia Thompson, e non Schroeder, dietro il traffico di alcolici e soprattutto dietro la strage compiuta da Al Capone e da Jim. Quest'ultimo, intanto, spende tutti i soldi guadagnati, ignaro che Nucky vuole licenziarlo. Quando il tesoriere rivorr\u00e0 indietro il denaro, dunque, Jim si trover\u00e0 in grande difficolt\u00e0. Nel frattempo Margaret Schroeder torna a casa, preoccupata riguardo alla sorte sua e dei suoi figli, che non sa come far\u00e0 a mantenere, vista la morte del marito.\nBroadway Limited.\nTrama.\nQualcuno \u00e8 sopravvissuto alla notte della strage e questo mette in pericolo Jim. Il tesoriere Nucky vuole che la situazione sia risolta al pi\u00f9 presto, Van Alden pur di interrogare il testimone non rispetta la legge uccidendo il sopravvissuto. Intanto, grazie a Nucky, Margaret trova lavoro in un negozio di abbigliamento di lusso.\nAnastasia.\nTrama.\nJimmy a Chicago comincia una relazione con Pearl, una prostituta che lavora nel bordello dove l'ex-soldato ha trovato lavoro per Johnny Torrio insieme ad Al Capone. Quest'ultimo pesta a sangue il proprietario di un locale nella zona di un rivale di Torrio, ma il capo non gradisce. Intanto ad Atlantic City dopo che l'autista di Chalky White \u00e8 stato impiccato Nucky ordina ad Eli di occuparsene. Mickey Doyle spiega ai D'Alessio che l'uomo ucciso non era Chalky e che l'assassinio non ha risolto niente. Jimmy e Capone incontrano Sheridan, il boss a cui Al ha pestato i piedi, e questo sembra disposto a lasciare spazio a Torrio. Margaret intanto viene incaricata di portare un abito a Lucy Danziger alla festa di compleanno di Nucky. Quest'ultimo la incontra appena arrivata e i due ballano insieme. A Chicago uno degli uomini di Sheridan sfregia Pearl.\nNights in Ballygran.\nTrama.\nMargaret va da Nucky per lamentarsi di un magazzino di liquori dietro casa sua e lui le promette di occuparsene. I D'Alessio fanno pressioni a Mickey per riavere i loro soldi e lui gli consiglia un colpo facile. Jimmy a Chicago \u00e8 in cerca di vendetta dopo l'attentato a Pearl, ma le cose peggiorano quando Torrio gli dice che la ragazza se ne deve andare a causa delle cicatrici. Alla fine la ex-prostituta decide di suicidarsi. Margaret scopre che Nucky non si \u00e8 occupato del magazzino dietro casa quindi va da Van Alden a dargli informazioni. Quest'ultimo organizza una retata alla festa di San Patrizio organizzata da Nucky. Questo dopo aver scoperto il coinvolgimento di Margaret si reca da lei e i due hanno una relazione sessuale.\nFamily Limitation.\nTrama.\nNucky e Margaret cominciano una relazione. Nelson Van Alden va a cercarla a casa sua, ma lei \u00e8 gi\u00e0 andata a vivere con Nucky. I D'Alessio fanno un colpo ai danni di Nucky rapinando un suo uomo. Questo pensa che il responsabile sia Luciano e lo fa chiamare, ma l'italiano dice di non saperne nulla. Van Alden non riesce a convincere il suo capo della sua indagine. Margaret intanto teme di essere diventata solo una concubina dopo aver conosciuto la sua nuova vicina. A Chicago Jimmy, Al Capone e Johnny hanno un incontro con Sheridan al termine del quale grazie a un piano ideato da Jimmy uccidono lui e tutti i suoi uomini prendendosi la vendetta per Pearl."}
{"id": "3121891", "revid": "767487", "url": "https://it.wikipedia.org/wiki?curid=3121891", "title": "Deyhuk", "text": "Deyh\u016bk (farsi \u062f\u06cc\u0647\u0648\u06a9) \u00e8 una citt\u00e0 dello shahrest\u0101n di Tabas, circoscrizione di Deyhuk, nella provincia del Khorasan meridionale in Iran. Aveva, nel 2006, una popolazione di 2.767 abitanti."}
{"id": "3121893", "revid": "767487", "url": "https://it.wikipedia.org/wiki?curid=3121893", "title": "Alessandro Iandoli", "text": "Carriera.\nClub.\nDopo aver giocato con il Concordia Basilea, si trasferisce il 3 agosto 2008 al Pescara, che l'8 agosto lo cede in prestito all'. Il 18 luglio 2009 risolve il suo contratto con gli abruzzesi, per poi trasferirsi all'Eupen nella massima serie belga. Successivamente ha inoltre giocato 26 partite nella massima serie ungherese."}
{"id": "3121895", "revid": "599013", "url": "https://it.wikipedia.org/wiki?curid=3121895", "title": "Hugo L\u00f3ndero", "text": " Figura al terzo posto della classifica dei realizzatori della Categor\u00eda Primera A. Con le sue 222 marcature nelle 475 partite di prima divisione da lui disputate, occupa il duecentosedicesimo posto tra i realizzatori pi\u00f9 prolifici nelle massime serie calcistiche di tutti i tempi.\nCaratteristiche tecniche.\nGioc\u00f2 come centravanti; la sua caratteristica principale era il suo senso del gol. Era inoltre dotato di buone capacit\u00e0 realizzative sui calci piazzati e di un tiro potente.\nCarriera.\nClub.\nDebutt\u00f2 nel Gimnasia La Plata nel campionato argentino del 1967, lanciato dal tecnico Jos\u00e9 Varacka. Dopo una stagione in Argentina, venne acquistato dall'Am\u00e9rica de Cali per volere del tecnico \u00c1ngel Perucca; la societ\u00e0 gli riconobbe un emolumento di 2.500 pesos mensili. La sua prima annata colombiana fu di un certo impatto: divenne difatti il miglior realizzatore del campionato, con ventiquattro gol. Nel 1971 ripet\u00e9 l'impresa, stavolta con trenta marcature; l'anno seguente, le ventisette reti lo confermarono come l'attaccante pi\u00f9 efficace del torneo. Nel 1973, cambiata squadra, vinse il suo primo titolo: il campionato nazionale colombiano con l'Atl\u00e9tico Nacional, risultato che raggiunse anche nel 1976. Nel suo periodo con il club di Medell\u00edn mantenne una media realizzativa di 0,46: ci\u00f2 significa che segnava all'incirca una rete ogni due incontri. Lasciato l'Atl\u00e9tico, rimase comunque a Medell\u00edn, fimando per l'Independiente. Nel 1979 si trasfer\u00ec a Pereira con il Deportivo, per poi terminare la carriera al C\u00facuta Deportivo, a trentacinque anni. Durante la sua esperienza in Colombia ha realizzato 205 gol.\nNazionale.\nData la sua naturalizzazione colombiana, Efra\u00edn S\u00e1nchez, commissario tecnico della Nazionale di calcio della Colombia, lo convoc\u00f2 per la Copa Am\u00e9rica 1975; durante detta competizione, L\u00f3ndero presenzi\u00f2 in tre partite (di cui due delle tre finali), due volte da titolare e una da subentrato. In tutto ha assommato tre presenze, senza reti, con la Nazionale colombiana."}
{"id": "3121896", "revid": "287204", "url": "https://it.wikipedia.org/wiki?curid=3121896", "title": "Hugo Londero", "text": ""}
{"id": "3121897", "revid": "179980", "url": "https://it.wikipedia.org/wiki?curid=3121897", "title": "Hugo Horacio Londero", "text": ""}
{"id": "3121899", "revid": "767487", "url": "https://it.wikipedia.org/wiki?curid=3121899", "title": "La casa stregata di Elvira", "text": "La casa stregata di Elvira (\"Elvira's Haunted Hills\") \u00e8 un film del 2001 diretto da Sam Irvin, sequel di \"Una strega chiamata Elvira\". Il film \u00e8 stato presentato all'International Rocky Horror Fan Convention il 23 giugno 2001.\nTrama.\nIl film \u00e8 ambientato sui Carpazi nel 1851. Quando Elvira e la sua cameriera Ziou Ziou vengono cacciate via da una locanda per non aver saldato il conto, si imbattono nel dottor Bradley, uno psichiatra che si offre di ospitarle presso il suo cliente, Lord Hellsubus, che risiede in un castello in cima alla collina del villaggio.\nL'arrivo di Elvira suscita meraviglia tra gli occupanti della magione, in particolar modo in Lord Hellsubus. Bradley spiega alla donna che la dinastia degli Hellsubus \u00e8 considerata maledetta, e che il motivo di tanto stupore da parte dei membri del castello nei suoi confronti \u00e8 che vedono in lei una straordinaria somiglianza con Lady Elura, la defunta prima moglie di Lord Hellsubus. Verso la notte Elvira conosce Roxana, l'ipocondriaca nipote di Lord Hellsubus, che prende in simpatia la donna e decide, dopo un iniziale rifiuto della donna, di unirsi in viaggio a Parigi insieme a lei e Ziou Ziou verso l'indomani. Conosce inoltre anche lo stalliere Adrian, per il quale Elvira prova attrazione.\nAl mattino seguente, Elvira, Ziou Ziou e Roxana si apprestano a proseguire il loro viaggio, ma il dottor Bradley \u00e8 gi\u00e0 partito alla volta del villaggio per curare i suoi abitanti colpiti dalla peste. Elvira scorge una figura nella foresta e la segue, giungendo presso un cimitero. Trova Lord Hellsubus, che spiega alla donna che sua moglie, in principio allegra e vivace, lentamente impazz\u00ec poco dopo essersi trasferita nel castello, fino ad arrivare al suicidio. Per un istante Lord Hellsubus ha un brusco cambiamento di umore e cerca di attaccare Elvira, ma subito dopo ritorna in s\u00e9, ignaro di ci\u00f2 che aveva fatto prima.\nVerso ora di cena il dottor Bradley convince Elvira a farsi ipnotizzare, e in quell'istante viene posseduta dallo spirito di Elura, che promette ai presenti di reclamare la sua vendetta. Durante la notte Lord Hellsubus viene nuovamente posseduto, e le sue grida attirano gli altri. Egli sostiene che la moglie non sia morta, e ordina che venga riesumata la sua bara, che scoprono con sconcerto essere vuota, Roxana subisce un forte spavento e apparentemente, muore. Poco dopo Elvira fa visita ad Adrian e mentre dorme al suo fianco fa uno strano sogno: vede Elura appartarsi con Nikolaj, fratello minore di Lord Hellsubus, con il quale aveva una relazione extraconiugale. I due amanti vengono scoperti, Nikolaj viene decapitato mentre Elura viene murata viva dentro il castello. Elvira si sveglia e si precipita nel castello, dove recupera furtivamente la chiave in possesso di Lord Hellsubus e si reca presso una stanza segreta da lei trovata due notti prima.\nElvira giunge presso delle segrete dove trova Ziou Ziou intrappolata e il muro dietro il quale giacciono i resti di Elura. Lord Hellsubus la raggiunge e spiega di aver ucciso la propria moglie perch\u00e9 intendeva lasciarlo per il fratello, e si lancia all'inseguimento della donna, che dopo una colluttazione riesce a stordire. Poco dopo irrompono nella stanza Lady Hellsubus e il dottor Bradley, che si scopre essere amanti che hanno complottato affinch\u00e9 Lord Hellsubus impazzisse fino alla morte cos\u00ec da poter rilevare il suo patrimonio. Elvira viene catturata e quasi uccisa, ma Lord Hellsubus rinviene, intrappola la moglie in una vergine di ferro e stordisce Bradley. Ci\u00f2 per\u00f2 non lo distoglie dalle sue intenzioni di uccidere Elvira, che viene legata a uno strumento di tortura. La donna viene salvata da Roxana, che per\u00f2 finisce stritolata dagli ingranaggi del macchinario. Accecato, Lord Hellsubus finisce nel suddetto macchinario, rimanendone ucciso. Adrian raggiunge Elvira, liberano Ziou Ziou ed escono dal castello, ma quando l'uomo sente le grida di Lady Hellsubus, che si rivela essere la sua sorellastra, egli si precipita invano a salvarla, morendo a sua volta. Il castello collassa e lo spirito di Elura ringrazia Elvira per averla liberata.\nVerso la notte le due donne incrociano una carrozza che si accosta per offrire loro un passaggio. Le donne spiegano all'uomo che le ha soccorse ci\u00f2 che gli \u00e8 capitato, ma egli afferma che \u00e8 impossibile in quanto il Castello Hellsubus \u00e8 andato distrutto da oltre un secolo. La vicenda si conclude mostrando il cocchiere della carrozza, che si rivela essere un ridente Lord Hellsubus, lasciando presagire che le sventure di Elvira e Ziou Ziou avranno seguito."}
{"id": "3121901", "revid": "184755", "url": "https://it.wikipedia.org/wiki?curid=3121901", "title": "Lungotevere Aventino", "text": "Il lungotevere Aventino \u00e8 il tratto di lungotevere che collega il ponte Palatino a piazza dell'Emporio, a Roma, nel rione Ripa.\nIl lungotevere corrisponde alle pendici del \"Cermalus\", la zona del colle Palatino sotto la quale, secondo la leggenda, Romolo e Remo furono raccolti dalle acque del Tevere, dopo essere stati abbandonati in una cesta.\nAi fianchi del lungotevere sono situati due parchi, il parco di Sant'Alessio e il Savello."}
{"id": "3121904", "revid": "110157", "url": "https://it.wikipedia.org/wiki?curid=3121904", "title": "Midi 20", "text": "Midi 20 (in italiano 'Mezzogiorno e 20') \u00e8 il primo album pubblicato da Grand Corps Malade, uscito il 27 marzo 2006.\nContiene sedici brani, alcuni cantati a cappella, altri con il sottofondo di un pianoforte che suona una melodia minimalista.\nGrand Corps Malade parla, con gli interventi di altri \"slameurs\", dei problemi e degli abitanti della banlieue in cui vive e dei suoi problemi fisici riportandoli, per\u00f2, come semplici accadimenti di vita."}
{"id": "3121905", "revid": "1543377", "url": "https://it.wikipedia.org/wiki?curid=3121905", "title": "Preferisco il Paradiso", "text": "Preferisco il Paradiso \u00e8 una miniserie televisiva italiana in due puntate, basata sulla biografia di Filippo Neri, andata in onda su Rai 1 il 20 e il 21 settembre 2010.\nLa miniserie, diretta da Giacomo Campiotti e co prodotta da Lux Vide e Rai Fiction, ha come interprete principale Gigi Proietti, nel ruolo del protagonista Filippo Neri, il presbitero proclamato santo nel 1622.\nTrama.\nIl presbitero Filippo Neri, partito dalla campagna maremmana della sua natia Toscana, \u00e8 arrivato nello Stato Pontificio nel 1570 per potersi imbarcare per le Indie con i missionari di Ignazio di Loyola, ma tutti i posti sono gi\u00e0 stati occupati, come detto dal segretario Ignazio Vanni. Desolato, mentre cammina per le vie di Roma, interviene ad allontanare una banda di trovatelli che malmena un uomo, facendo amicizia con Pierotto, uno di essi.\nL'uomo, per riconoscenza, lo porta a casa e gli offre il posto di precettore per suo figlio Michele. Filippo accetter\u00e0, diventando il precettore anche della sorellina di Michele, Ippolita, che diventer\u00e0 una donna bella e coraggiosa. Girando per le vie di Roma, s'imbatte nuovamente nella banda di trovatelli, capeggiati da Mezzapagnotta. Decider\u00e0 quindi di dedicare la sua esistenza, mettendo in atto la vocazione che Dio gli aveva donato, a quei piccoli e indifesi trovatelli, educandoli ed istruendoli insieme a Michele, Ippolita, che s'innamora di Mezzapagnotta, e Camillo, figlio di un nobile alquanto austero. L'allievo prediletto di Filippo sar\u00e0 sempre Pierotto e il migliore amico sar\u00e0 Persiano (sua guida e confessore), con cui compie il miracolo, dopo che era morto per una caduta, di riportarlo in vita per il tempo di salutarsi affettuosamente e di confessarlo.\nOrganizzer\u00e0, nei pressi di un nosocomio per poveri, un oratorio dedicato alla preghiera e alla catechesi, dando cos\u00ec inizio al catechismo, con il permesso di papa Gregorio XIII. Nella serie, in due episodi, si alternano inoltre figure varie che interagiscono a vario titolo col santo: il matrimonio di Ippolita con Mezzapagnotta appena cresciuti nel 1590, l'austero padre di Camillo che si pente delle sue azioni, il superbo e arrivista Aurelio, l'invidioso cardinale Capurso, suo nipote nobile Alessandro che prima si scontra brutalmente con Filippo e poi si converte, il nuovo papa Sisto V e tutto un pullulare di umile gente che attornia il santo prete fortificandone le intenzioni di procedere nella direzione imboccata, fino alla morte del presbitero nel 1595, circondato da Pierotto e tutti gli ex-bambini cresciuti da lui, ora adulti e laureati.\nDifferenze tra la fiction e la storia.\nLa fiction presenta alcune differenze dalla realt\u00e0 che si discostano enormemente dalla storia di Filippo Neri:\n- nella fiction Filippo Neri arriva a Roma in et\u00e0 matura ed \u00e8 prete, invece nella realt\u00e0 arriv\u00f2 diciannovenne, non ancora era prete, ma studiava per diventarlo e conseguentemente a questa incongruenza, il tempo della vicenda \u00e8 di 15 anni o poco pi\u00f9;\n- Galeotto Caccia si incontr\u00f2 con Filippo alla dogana pontificia, nella fiction, invece, l'incontro avviene in seguito a un'aggressione da parte di bambini capeggiati dall'esattore Alessandro;\n- Galeotto aveva due figli maschi e nessuna figlia femmina ed entrambi divennero preti, cosa non mostrata nella fiction, inoltre il figlio Michele non era balbuziente;\n- i bambini di strada non dormivano nelle catacombe e non c'\u00e8 traccia di Pierotto, anche se c'\u00e8 traccia di bambini del suo oratorio che, come Pierotto, divennero preti;\n- manca l'episodio della probabile effusione dello Spirito Santo, avuta nelle catacombe di San Sebastiano, cosa che fece s\u00ec che lasciasse la casa dei Caccia per vivere da eremita;\n- Persiano Rosa era il suo padre spirituale e, quindi, l'incontro non avvenne in un lazzaretto come nella fiction, anche perch\u00e9 non lavorava l\u00ec;\n- non \u00e8 detto che il paragone del pettegolezzo col raccogliere le piume di una gallina sia stato fatto alla signora Caccia, anzi, della signora a cui Filippo Neri mostr\u00f2 il paragone non si conosce l'identit\u00e0;\n- mancano nella realt\u00e0 testimonianze dei richiami di papa Gregorio XIII e di papa Sisto V a Filippo neri per il suo intento rivoluzionario;\n- nella realt\u00e0 non ci sono tracce della storia di Aurelio e della storia di Camillo;\n- diversamente dalla fiction, il papa Clemente VIII e non Sisto V come \u00e8 mostrato, decise di nominare Filippo cardinale perch\u00e9, seguendo i suoi consigli, si era riconciliato con Enrico IV di Francia, e la frase che pronunci\u00f2 in quel momento, \u00abPreferisco il paradiso\u00bb, non fu oggetto di un canto.\nAscolti.\nLa prima puntata della miniserie televisiva, in onda il 20 settembre 2010, \u00e8 stata vista da 6.345.000 telespettatori, raggiungendo il 23,88% di share. La seconda puntata, in onda il 21 settembre 2010, \u00e8 stata vista da 7.165.000 telespettatori, con il 27,37% di share.\nIl 3 novembre 2020, in seguito alla scomparsa del protagonista Gigi Proietti, \u00e8 riandata in onda in un'unica puntata ed \u00e8 stata vista da 4.111.000 telespettatori, con il 16.8% di share."}
{"id": "3121909", "revid": "533647", "url": "https://it.wikipedia.org/wiki?curid=3121909", "title": "Wikipedia in estone", "text": "Wikipedia in estone (Eestikeelne Vikipeedia) \u00e8 l'edizione in lingua estone di Wikipedia. Essa ebbe inizio il 24 luglio 2002.\nStatistiche.\nLa Wikipedia in estone ha voci, pagine, utenti registrati di cui attivi, amministratori e una di (al ).\n\u00c8 la 45\u00aa Wikipedia per numero di voci e, come \"profondit\u00e0\", \u00e8 la 48\u00aa fra quelle con pi\u00f9 di 100.000 voci (al 29 settembre 2021)."}
{"id": "3121910", "revid": "1573940", "url": "https://it.wikipedia.org/wiki?curid=3121910", "title": "Sa\u1e43ghadeva", "text": "Del monaco buddhista kashmiro ( o forse originario di Khuba, oggi Kabul in Afghanistan) Gautama Sa\u1e43ghadeva sappiamo che giunse a Chang'an nel 383 e che fino al 385 oper\u00f2 in questa capitale cinese delle traduzioni di testi buddhisti dal sanscrito alla cinese studiando questa lingua. \nDi queste traduzioni ricordiamo: una prima traduzione dell'\"Abhidharmaprakara\u1e47ap\u0101da-\u015b\u0101stra\" (tradotto con il titolo \u963f\u6bd8\u9054\u78e8\u54c1\u985e\u8db3\u8ad6 \" \u0100p\u00edd\u00e1m\u00f3 p\u01d0nl\u00e8i z\u00fa l\u00f9n\") opera di Vasumitra poi ritradotta nel 660 da Xu\u00e1nz\u00e0ng (\u7384\u5958, 602-664); e un tentativo non riuscito di traduzione dello \"J\u00f1\u0101naprasth\u0101na\".\nNel 385 Sa\u1e43ghadeva lasci\u00f2 Chang'an per recarsi a Luoyang con Faho (\u6cd5\u548c, un discepolo di D\u00e0o'\u0101n, \u9053\u5b89 312-385)) dove riprese a lavorare sullo \"J\u00f1\u0101naprasth\u0101na\".\nNel 391 si rec\u00f2 a Lushan dove tradusse l'\"Abhidharmah\u1e5bdaya\". Nel 398 si trasfer\u00ec a Jiankang (Nanchino), dove il primo ministro dell'imperatore Xi\u00e0ow\u01d4 dei J\u00ecn (\u664b\u5b5d\u6b66\u5e1d, 362\u2013396) Wang Xun (\u738b\u73e3) aveva eretto un tempio per lui.\nQui tradusse delle importanti opere soprattutto degli \"\u0100gama-Nik\u0101ya\" conservati nello \"\u0100h\u00e1nb\u00f9\":\nA Jiankang tradusse anche lo \"[Abhidharma]j\u00f1\u0101naprasth\u0101na\u015b\u0101stra\" di K\u0101ty\u0101yana (con il titolo \u963f\u6bd8\u66c7\u516b\u728d\u5ea6\u8ad6 \" \u0100p\u00edt\u00e1n b\u0101ji\u0101nd\u00f9 l\u00f9n\", \u00e8 al T.D. 1543) insieme a Zh\u00fa F\u00f3ni\u00e0n (\u7afa\u4f5b\u5ff5).\nPrima del suo arrivo a Jiankang sappiamo della presenza di Sa\u1e43ghadeva sul Monte L\u00fa (\u5eec\u5c71) dove fu invitato a risiedere da Hu\u00ecyuan (\u6167\u9060, 334-416) e dove oper\u00f2 la traduzione dell\"'Abhidharmah\u1e5bdaya \u015b\u0101stra\" (\u00e8 al T.D. 1550)."}
{"id": "3121911", "revid": "262457", "url": "https://it.wikipedia.org/wiki?curid=3121911", "title": "Gautama Sa\u1e43ghadeva", "text": ""}
{"id": "3121912", "revid": "287204", "url": "https://it.wikipedia.org/wiki?curid=3121912", "title": "Samghadeva", "text": ""}
{"id": "3121917", "revid": "767487", "url": "https://it.wikipedia.org/wiki?curid=3121917", "title": "Germano Rigotto", "text": "Nel 1982 e, successivamente, nel 1986, Germano Rigotto fu eletto deputato nella camera dei deputati dello Stato di Rio Grande do Sul (RS). Durante questa legislatura, Rigotto fu presidente della commissione di studio del sistema finanziario e bancario.\nDurante gli anni 1990 fu eletto tre volte deputato federale, cio\u00e8 rappresentante dello Stato di RS nel Congresso nazionale, nel 1991, nel 1994, e nel 1998. Fu presidente della commissione delle finanze e della commissione della tassazione.\nNel novembre 2002, Germano Rigotto fu eletto Governatore dello Stato di Rio Grande do Sul, sempre per il PMDB. Fu governatore dal 1\u00ba gennaio 2003 al 31 dicembre 2006."}
{"id": "3121918", "revid": "34890418", "url": "https://it.wikipedia.org/wiki?curid=3121918", "title": "Terzetto incoerente", "text": ""}
{"id": "3121921", "revid": "1305772", "url": "https://it.wikipedia.org/wiki?curid=3121921", "title": "Lifeline (Papa Roach)", "text": "Lifeline \u00e8 una canzone dei Papa Roach, secondo singolo estratto dal loro sesto album in studio \"Metamorphosis\" (2009).\nLista tracce.\n7\" single"}
{"id": "3121922", "revid": "287204", "url": "https://it.wikipedia.org/wiki?curid=3121922", "title": "Campionati nord-centroamericani e caraibici di atletica leggera", "text": "I Campionati nord-centroamericani e caraibici di atletica leggera (in inglese \"North American, Central American and Caribbean Championships - NACAC Championships\") sono una competizione continentale di atletica leggera organizzata dalla North American, Central American and Caribbean Athletic Association (l'ultima delle sei federazioni continentali di atletica leggera ad aver organizzato una competizione continentale).\nLa prima edizione di tale evento ebbe luogo nel 2007 a San Salvador e vide la partecipazione di circa 300 atleti per un totale di 26 paesi rappresentati.\nI Campionati nord-centroamericani e caraibici di atletica leggera non vanno confusi con i Campionati centroamericani e caraibici di atletica leggera (\"Central American and Caribbean Championships\") che non comprendono le nazioni del Nordamerica (Canada e Stati Uniti d'America)."}
{"id": "3121923", "revid": "298229", "url": "https://it.wikipedia.org/wiki?curid=3121923", "title": "Campionati nordamericani di atletica leggera", "text": ""}
{"id": "3121929", "revid": "767487", "url": "https://it.wikipedia.org/wiki?curid=3121929", "title": "Ernesto Bonino (calciatore)", "text": "Carriera.\nFu fratello di Enrico ed Armando, che giocarono assieme a lui nella Lucchese. Giocava nel ruolo di ala sinistra.\nCon la squadra toscana disput\u00f2 la prima partita in Prima Categoria il 21 novembre 1920, in casa contro la Libertas Firenze (1-0).\nIn Nazionale esord\u00ec il 6 novembre 1921 contro la Svizzera e vi gioc\u00f2 2 partite senza segnare alcuna rete.\nNegli anni '50 allen\u00f2 la Sandamianese."}
{"id": "3121930", "revid": "110157", "url": "https://it.wikipedia.org/wiki?curid=3121930", "title": "Burkina Faso ai Giochi della XXIX Olimpiade", "text": "Il Burkina Faso ha partecipato alle Olimpiadi di Pechino dall'8 al 24 agosto 2008 non riuscendo per\u00f2 a vincere nessuna medaglia.\nJudo.\nMaschile"}
{"id": "3121935", "revid": "1889177", "url": "https://it.wikipedia.org/wiki?curid=3121935", "title": "Lungotevere Arnaldo da Brescia", "text": "Il lungotevere Arnaldo da Brescia \u00e8 il tratto di lungotevere che collega via Ferdinando di Savoia al ponte Matteotti, a Roma, nel rione Campo Marzio e nel quartiere Flaminio.\nStoria.\nIl lungotevere \u00e8 dedicato ad Arnaldo da Brescia, il frate scomunicato impiccato per eresia nel 1155. Sul lungotevere, nel 1974, \u00e8 stato eretto un monumento di bronzo in memoria dell'assassinio di Giacomo Matteotti, deputato socialista rapito dai fascisti nel 1924 proprio in questo luogo. L'opera \u00e8 stata realizzata da Iorio Vivarelli.\nSul lungotevere si trovava anche un altro monumento, dedicato al patriota Angelo Brunetti (\"Ciceruacchio\"), spostato altrove nel 1959 in occasione della costruzione dei sottopassaggi veicolari tra la passeggiata di Ripetta e il lungotevere in Augusta.\nPresso il lungotevere Arnaldo di Brescia \u00e8 stato costruito uno scalo, dedicato a Francesco de Pinedo, sul modello del porto di Ripetta, distrutto alla fine del XIX secolo. Allo scalo si accede, tramite una serie di rampe e gradinate, dal lungotevere. In questo tratto di fiume l'aviatore napoletano aveva ammarato il 7 novembre 1925 con l'idrovolante \"Gennariello\", al termine di un volo trascontinentale."}
{"id": "3121937", "revid": "290948", "url": "https://it.wikipedia.org/wiki?curid=3121937", "title": "Costanti di reticolo", "text": ""}
{"id": "3121943", "revid": "1888309", "url": "https://it.wikipedia.org/wiki?curid=3121943", "title": "Villa la Rotonda (Inverigo)", "text": "La villa nota come La Rotonda si trova sul pi\u00f9 alto colle (376 metri) di Inverigo in provincia di Como (Lombardia), circondata da un ampio parco, visibile e riconoscibile a distanza di vari chilometri dalla pianura briantea per la sua caratteristica cupola emisferica, da cui ha preso il nome con cui \u00e8 nota.\nLa sua costruzione.\n\u00c8 opera dell'architetto neoclassico Luigi Cagnola, che l'aveva progettata come propria personale residenza e principalmente realizzata tra il 1813 e la met\u00e0 circa del successivo decennio; trattandosi della sua residenza l'architetto fu libero di sfruttare tutta la sua genialit\u00e0 architettonica senza le limitazioni che qualsiasi committenza comportava, dando vita a una costruzione che fu la pi\u00f9 famosa dell'Ottocento lombardo. \nLa villa fu realizzata partendo da quello che era palazzo Caravaggio, di propriet\u00e0 della madre del Cagnola, edificio dotato di corte interna che alla fine dei lavori si trov\u00f2 trasformata in una sala circolare sormontata da una cupola di sezione con forma analoga.\nSecondo Cesare Cant\u00f9, il Cagnola volle costruirsi un edificio cos\u00ec imponente \"per rispondere a quelli che lo tacciavano di architettare sempre grandiosamente perch\u00e9 non doveva spendere denari propri\"\nLa costruzione venne terminata da Francesco Peverelli, allievo dell'architetto, causa la morte di Cagnola nel 1833 a Inverigo. Altri riportano che, alla morte di Cagnola, i lavori vennero conclusi da Ambrogio Nava.\nNella cappella della villa si trova il cenotafio di Luigi Cagnola, opera di Francesco Somaini.\nIl Cagnola era diventato famoso in Lombardia agli inizi del XIX secolo per avere ricevuto la committenza per il progetto dell'Arco della Pace di Milano, che costituiva il punto di ingresso in citt\u00e0 dalla strada del Sempione. \nDescrizione.\nSu quel colle di Inverigo da diversi secoli sorgeva il Palazzo dei Caravaggio, una casata di eminenti matematici: Pietro Paolo senior e junior avevano insegnato alle scuole Palatine di Milano e il primo anche all'Universit\u00e0 di Pavia. Il Cagnola ne era diventato proprietario grazie alla madre Emilia Serponti, della stessa famiglia della moglie dell'ultimo erede dei Caravaggio: Pietro Paolo V, morto alla fine del Settecento.\nQuesto palazzo aveva una corte interna, a copia di quelli cittadini, e il Cagnola pens\u00f2 di trasformarlo in un salone circolare coperto da una gigantesca cupola rotonda, sul modello ispirato del Pantheon che permettesse l'illuminazione degli interni, completata da un terrazzo belvedere sulla sua sommit\u00e0.\nIl risultato \u00e8 un edificio a pianta centrale, per il quale il Cagnola si ispir\u00f2 alla celebre villa palladiana Villa Almerico Capra detta la Rotonda, dandone per\u00f2 una simmetria assiale invece che simmetrica e aggiungendovi la propria sensibilit\u00e0 contagiata dallo spirito grandioso ed eroico neo imperiale napoleonico che aveva scosso e permeato l'architettura milanese sul finire del secolo precedente e l'inizio del secolo XIX.\nAlla villa si accede salendo una lunghissima scalinata e terrazze digradanti sulle quale incombono sei giganteschi telamoni scolpiti da Pompeo Marchesi, poste sulla facciata sud a sostegno di una grande terrazza prospiciente la villa affacciata verso il milanese; la facciata nord, rivolta verso le colline \u00e8 completata da un grande portico con architrave al centro di due ali di gigantesche colonne.\nL'ampio parco che circonda la villa \u00e8 caratterizzato dalla presenza di numerose piante d'alto fusto sempreverdi, quali i cedri del Libano, pini marittimi; un viale costeggiato da un filare di cipressi, da cui il nome di Viale dei cipressi, in passato la collegava a Villa Crivelli, l'altra monumentale villa patrizia presente a Inverigo e costruita da Leopoldo Pollack, passando per la chiesa di Santa Maria della Noce.\nNel complesso del parco vi era anche un piccolo Arco della Pace per l'accesso da via Rotonda, abbattuto da un ciclone nel 1910 e non pi\u00f9 ricostruito; una lapide ricorda l'evento, erroneamente datandolo 1911.\nCondizione attuale.\nDopo la morte di Cagnola la villa pass\u00f2 alla famiglia Nava a seguito delle nozze tra Ambrogio Nava e la vedova del Cagnola, Francesca d'Adda, quindi ai marchesi D'Adda Calcaterra.\nNel 1946 la villa venne donata a don Carlo Gnocchi per ospitarvi i \"mutilatini\", gli orfani \"mulatti\", quindi i bambini affetti da poliomielite e oggi appartiene alla fondazione Don Carlo Gnocchi. Attualmente \u00e8 sede di un centro di cura per minori con gravi disabilit\u00e0 neuropsicomotorie e sensoriali. \nLa sua visita solitamente risulta possibile durante le giornate del Fondo per l'Ambiente Italiano."}
{"id": "3121951", "revid": "148107", "url": "https://it.wikipedia.org/wiki?curid=3121951", "title": "Sistema esagonale", "text": "In cristallografia, il sistema esagonale \u00e8 uno dei 7 sistemi cristallini, a cui appartiene un singolo reticolo di Bravais: il reticolo esagonale.\nIl 7-8% dei minerali cristallizza nel sistema esagonale.\nClassi cristallografiche.\nAl sistema esagonale compatto sono associati i seguenti gruppi puntuali (o classi cristallografiche):"}
{"id": "3121952", "revid": "619191", "url": "https://it.wikipedia.org/wiki?curid=3121952", "title": "Reticolo esagonale compatto", "text": "Il reticolo esagonale compatto (o reticolo EC) \u00e8 una disposizione regolare di punti nello spazio, ma non \u00e8 uno dei 14 reticoli di Bravais, in quanto non appare lo stesso da tutti i punti di osservazione del reticolo. Pu\u00f2 essere descritto da un reticolo di Bravais esagonale (appartenente al sistema esagonale) e una base biatomica."}
{"id": "3121953", "revid": "180202", "url": "https://it.wikipedia.org/wiki?curid=3121953", "title": "L'Or\u00e9al Paris", "text": ""}
{"id": "3121954", "revid": "466539", "url": "https://it.wikipedia.org/wiki?curid=3121954", "title": "Antonio Bruno (poeta)", "text": "Fu un apprezzato poeta poliglotta e futurista ed a lui si deve la fondazione a Catania della rivista letteraria \"Pickwick\". Partecip\u00f2 al gruppo \"Italia futurista\".\nBiografia.\nNato a Biancavilla nel 1891, crebbe in agiata famiglia borghese; il padre Alfio Bruno era personaggio in vista e primo cittadino del paese. Dopo gli studi si trasfer\u00ec a Firenze, dove ebbe occasione e ruolo per dieci anni di frequentare gli ambienti culturali e di formarsi poeticamente. Fu anche a Palermo, Roma, Londra e Parigi. In ultimo partecip\u00f2 al progetto futurista con \"L'immorale signora Bovary\", uno studio letto al Circolo parigino di letture italiane ricorrendo il primo centenario della nascita di Gustave Flaubert, poi pubblicato nel 1930. Il 7 maggio 1912, presso l'Universit\u00e0 romana lesse uno studio dal titolo \"Come am\u00f2 e non fu riamato Giacomo Leopardi\", lettura poi pubblicata nello stesso anno. Di seguito, partecipando attivamente al dibattito letterario catanese, fond\u00f2 e diresse la famosa rivista \"Pickwik\" e pubblic\u00f2 numerose opere in merito al movimento futurista.\nDel suo incontro nel gennaio 1920 con Filippo Tommaso Marinetti e la Direzione del Movimento futurista milanese se ne hanno tracce dal \"Catalogo generale delle Opere esaurite\", inserito da Bruno nelle sue pubblicazioni. Sempre nel 1920 pubblica l'opera \"Un poeta di provincia: schiarimento catanese in difesa della poesia\" per le edizioni Futuriste di Poesia di Milano. L'opera \u00e8 dal poeta dedicata alla facile musa di Giuseppe Villaroel, ma che dir si voglia lo schiarimento bruniano passa in rassegna anche i vizi e i difetti delle lettere e letterati italiani a iniziare dal mito di Gabriele D'Annunzio.\nIn alcune note critiche le divagazioni letterarie di Bruno, quali gli schiarimenti e le stroncature, vengono descritte come emergenti non solo dal suo animo ma anche dal suo essere futurista, erano sempre nuove e molto contorte seppure ermetiche in qualche terzina o rima poetica.\nBruno passeggiava spesso per le vie di Catania con un ramo di fiori in mano (rose fresche o garofani) dando dei leggeri colpi sul viso a ignari passanti e predicendo la loro sorte. Proprio in quel tempo tappezz\u00f2 i muri catanesi col poema dal titolo \"Dolly Ferretti\" (definito \"affiche-murale paro libero\") dedicato ad Ada Fedora Novelli; il poema venne poi inserito in \"Fuochi di bengala\" del 1917, una raccolta di traduzioni e atmosfere orientali. La Novelli fu la musa d'ardore bruniano; a lei scrisse le cinquanta lettere d'amore dal titolo \"Alla signorina Dolly Ferretti\", raccolte poi con cura nel 1928. Il suo rachitismo era temperato dalla raffinata eleganza nel vestire e del tratto e la sua personalit\u00e0 affascinante si esprimeva anche tra frizzi e sollazzi, sarcasmi ed umorismo nero. La critica del tempo lo defin\u00ec in realt\u00e0 un uomo sia fisicamente che moralmente malato, spesso depresso fino all'inverosimile dall'oblio e dal male di vivere.\nAccusato di aver dilapidato l'intero patrimonio paterno e a seguito di grave crisi depressiva, Antonio Bruno mor\u00ec suicida a Catania in una modesta camera d'albergo il 28 agosto del 1932; ne venne constatato il decesso per un notevole eccesso nella ingestione del farmaco Veronal. Le spoglie del poeta vennero tumulate presso il PAX biancavillese ed una lapide commemorativa lo ricorda nel palazzo omonimo in via Vittorio Emanuele. Solo dopo la sua morte \u00e8 stato oggetto di studi da parte della critica e se ne \u00e8 avuta la pubblicazione commentata e la riedizione di opere varie, come ad esempio \"Dal salmista ai Maudits\", con alcuni scritti scelti e curati da Ermanno Scuderi nel 1966. Le riedizioni continuarono con l'eccelsa raccolta poetica \"More di macchia\" del 1913, proseguendo al diario del poeta col titolo \"Rottami\" del 1913. La critica poi si interess\u00f2 e ripubblic\u00f2 la raccolta di poesie \"Balocchi\" del 1915 e la poco conosciuta ma remunerabile opera narrativa de \"Ritratto dell'amica Morella\" del 1919-1920.\nLe traduzioni nel corso degli anni furono circa centodieci, raggruppate nelle opere \"Volutt\u00e0 d'altatensione\" del 1980, i famosi \"Quaderni\" del 1989, una pubblicazione sulle \"Opere\" del 1987, seguito dalla pubblicazione de \"Il corvo e la filosofia della composizione di Edgar Allan Poe\", in cui la traduzione de \"Il Corvo di Poe\" del 1932 e delle altre poesie di Antonio Bruno sono opera di nota da parte Franco Sgroi nel 1990, e di recente le \"Pagine sparse di critica narrativa\" con delle traduzioni su Bruno reperite e raccolte da Ermanno e Graziella Scuderi nel 2000.\nIl patrimonio letterario.\nIl patrimonio letterario di un certo valore dello scrittore e poeta futurista Antonio Bruno \u00e8 stato fino al marzo 2011 custodito a Mestre dal poeta Alfio Fiorentino (catanese d'origine).\nTutta la documentazione sul poeta \u00e8 stata controllata dalla Biblioteca nazionale veneziana Marciana che ne ha certificato l'autenticit\u00e0. Il patrimonio \u00e8 stato quindi donato alla citt\u00e0 di Biancavilla che provvede a custodirlo all'interno della biblioteca comunale \"Gerardo Sangiorgio\". A curarne l'inventario delle opere \u00e8 Placido Antonio Sangiorgio, studioso della personalit\u00e0 di Bruno.\nIl fondo.\nIl fondo del poeta consta di corrispondenza e volumi:"}
{"id": "3121961", "revid": "1498232", "url": "https://it.wikipedia.org/wiki?curid=3121961", "title": "Nove TG", "text": "Il Nove TG \u00e8 il notiziario del canale Nove, prodotto da Discovery Italia.\nIl direttore del Nove TG \u00e8 Adriano Baioni.\nSi compone di tre edizioni giornaliere della durata di 5 minuti ciascuna (tutti i giorni alle 9:55, 19:00 e 23:45), in cui con brevi flash vengono trattate le principali notizie della giornata, seguite dal meteo; le news e le previsioni meteo sono a cura di LaPresse.\nStoria.\nIl Nove TG (inizialmente Deejay TG) nasce il 1\u00ba novembre 2009 come erede di \"All News\", il notiziario del canale All Music, del quale Deejay TV prende il posto sulle sue frequenze terrestri.\nFino al 2015, il Deejay TG aveva una durata di 4 minuti e andavano sempre in onda tre edizioni giornaliere ma ad orari diversi (14:00, 17:00, 19:00). Le notizie trattate dal TG erano prevalentemente quelle relative al mondo della musica, del gossip e dello spettacolo. La conduttrice era Melissa Greta Marchetto.\nLa redazione del Deejay TG era precedentemente composta da tre giornalisti che, con l'aiuto di collaboratori e del supporto tecnico esterno, curavano anche le notizie per conto del canale e per il notiziario di Radio Deejay.\nIl 9 settembre 2015, con il restyling grafico di Deejay TV, anche il notiziario rinnova la propria veste grafica, con sigle e musiche del tutto nuove.\nDal 22 febbraio 2016, il Deejay TG diventa \"Nove TG\", conseguentemente al cambio di denominazione del canale da Deejay TV a Nove."}
{"id": "3121963", "revid": "1629429", "url": "https://it.wikipedia.org/wiki?curid=3121963", "title": "Anime di Pe e Nekhen", "text": "Con Anime di Pe e Nekhen dette anche \"Seguaci di Horo\" si indicano i mitici sovrani predinastici del Basso e Alto Egitto cos\u00ec come nominate nel Testi delle piramidi nella formula relativa al viaggio ultraterreno del sovrano:\n\"...e giungono (al sovrano defunto)\"\n\"gli dei Anime di Pe,\"\n\"gli dei Anime di Nekhen,\"\n\"gli dei del cielo,\"\n\"gli dei della terra...\"\nLa grande carenza di documentazione non consent\u00ec a Manetone di comunicarci i nomi dei sovrani predinastici, oltre Menes, che furono genericamente denominati \"Spiriti dei defunti\" mentre nel Papiro di Torino questi sovrani sono chiamati \"Spiriti che furono seguaci di Horus\" o pi\u00f9 semplicemente \"Seguaci di Horo\".\nPi\u00f9 specificatamente le Anime sono i \"bau\", plurale di \"ba\", dei sovrani appartenenti alla sfera del divino anche se il \"ba\" era solo una componente dell'individuo identificabile nella sua energia vitale.\nQueste anime sono spesso rappresentate nelle pitture funerarie come trasposizione del geroglifico determinativo della parola \"hnw\"A8 ossia giubilo e rappresenta un uomo con un arto inferiore genuflesso che con il pugno si percuote il petto mentre l'altro braccio \u00e8 sollevato in alto. Il gesto deriva dall'antica musica detta \"corporea\" e che si eseguiva con la percussione del petto prima con un pugno e poi con l'altro (Hornung).\nEra la forma del saluto all'apparizione del sovrano e di Ra all'orizzonte come Khepri e veniva eseguita dai sacerdoti, dagli alti funzionari dello Stato e dal corteo divino che salutava Aton sia all'alba che al tramonto.\nI \"bau\" di Pe e Nekhen venivano sempre rappresentati con questo gesto di giubilo e come esseri antropomorfi con la testa di falco le anime di Pe ossia l'antica Buto, mitica capitale del Basso Egitto, e con la testa di canide quelle di Nekhen che era l'antica capitale dell'Alto Egitto anche detta Hierakonpolis identificando cos\u00ec le antiche forze spirituali delle due met\u00e0 del Paese.\nSono raffigurate nella tomba di Ramesse I dove il sovrano viene salutato dal corteo divino come il nuovo sole ossia Horo all'orizzonte mentre in un'altra immagine, il sovrano compare tra un'Anima di Pe e una di Nekhen mentre salutano Osiride con gesto di giubilo.\nAnche l'arrivo del sole nel mondo sotterraneo era salutato, con il gesto \"henu\", da divinit\u00e0 definite \"Gli Occidentali\" che spesso sostituivano le \"Anime di Pe e Nekhen\" nell'iconografia funeraria."}
{"id": "3121971", "revid": "124651941", "url": "https://it.wikipedia.org/wiki?curid=3121971", "title": "Aniello Gentile", "text": "Biografia.\nStudi\u00f2 all'Istituto Salesiano di Caserta e si laure\u00f2 in lettere classiche, seguendo le orme del fratello maggiore Salvatore, glottologo, filologo, professore di Storia della Letteratura Italiana nell'Universit\u00e0 di Bari. Inizi\u00f2 la carriera universitaria presso l'ultima cattedra di sanscrito d'Europa, poi soppressa per vicende connesse con la seconda guerra mondiale. Professore di glottologia nell'Universit\u00e0 di Napoli fino al 1990, ricopr\u00ec anche l'incarico di Direttore del relativo Istituto. Allievo di Giandomenico Serra, concentr\u00f2 il suo interesse di studioso sulla linguistica storica e comparata delle lingue romanze, con particolare riguardo alla transizione dal latino al romanzo ed alla lessicografia, onomastica, toponomastica e dialettologia dell'Italia meridionale. Accanto all'attivit\u00e0 pi\u00f9 strettamente pertinente allo specifico settore scientifico-disciplinare, documentata da numerose pubblicazioni scientifiche, svolse \u2013 in qualit\u00e0 di Presidente della Societ\u00e0 di Storia Patria di Terra di Lavoro dal 1974 alla morte \u2013 intensa attivit\u00e0 di storico di Terra di Lavoro e promotore di iniziative culturali."}
{"id": "3121974", "revid": "15756", "url": "https://it.wikipedia.org/wiki?curid=3121974", "title": "The Rosetta Foundation", "text": "The Rosetta Foundation \u00e8 un'iniziativa di ricerca sostenuta dal governo irlandese. Si tratta di un ramo del centro di ricerca sulla localizzazione dell'Universit\u00e0 di Limerick, in Irlanda, e del Centre for Next Generation Localisation (CNGL). Lo scopo principale della Rosetta Foundation \u00e8 quello di fare in modo che siano disponibili a tutti gli individui in tutto il mondo, indipendentemente dalla loro classe sociale, dalla loro lingua, cultura e posizione geografica.\nLa Rosetta Foundation intende lanciare una piattaforma di tecnologia della localizzazione per traduttori volontari e per organizzazioni a scopo non lucrativo che possano contribuire alla traduzione e alla divulgazione di informazioni vitali per comunit\u00e0 bisognose nel mondo.\nOrigine del nome.\nIl nome proviene dalla Stele di Rosetta. Nel 196 a.C., il testo, un editto di Tolomeo V, fu scolpito in egiziano e in greco usando tre modi di scrittura diversi (geroglifico egizio, demotico, greco antico ) in onore del faraone egiziano. Nell'Egitto tolemaico, il geroglifico veniva usato principalmente per epigrafi monumentali mentre la lingua corrente era il demotico, per il popolo, ed il greco per la classe dirigente. La pietra fu scoperta nel 1799 in un piccolo villaggio egiziano chiamato Rosetta che diede il nome alla pietra. Grazie al testo greco fu possibile iniziare a decifrare l'antica lingua egizia nelle sue diverse forme grafiche.\nFini e scopi dell'organizzazione.\nLo scopo de La Rosetta Foundation \u00e8, come era quello della pietra Rosetta, di fornire informazioni a pi\u00f9 persone possibili. Per assicurarsi che tali informazioni non fossero solo inviate ma anche ricevute dalla gente, \u00e8 dunque importante comunicare nella loro lingua. L'accesso all'informazione nella propria lingua \u00e8 un diritto umano che la Rosetta Foundation \u00e8 impegnata a preservare e proteggere.\nStoria: il via in Europa.\nIl via in Europa ebbe luogo tra il 21 e il 23 settembre 2009 a Limerick, in Irlanda, con una conferenza dell'AGIS '09 (Action for Global Information Sharing) che diede l'opportunit\u00e0 a traduttori volontari, specialisti nella localizzazione e NGOs di riunirsi, interagire e confrontare il loro lavoro.\nIl via negli Stati Uniti.\nIl via negli Stati Uniti ebbe luogo il 20 ottobre 2009 durante la conferenza mondiale sulla localizzazione a Santa Clara, in California. Il corso forn\u00ec uno sguardo generale sulla struttura dell'organizzazione, gli scopi, gli obiettivi e i piani strategici de La Rosetta Foundation. Apprendisti traduttori presero parte alla piattaforma tecnologica della traduzione e della localizzazione - GlobalSight\nAree di attivit\u00e0.\nLa Rosetta Foundation sostiene attivit\u00e0 a scopo non lucrativo della localizzazione e della traduzione. Ha a che fare con tutti coloro che vogliono mettere a disposizione di tutti l'accesso alle informazioni attraverso le lingue, indipendenti da influenze economiche o di mercato, includendo anche compagnie di localizzazione e traduzione, technology developers e organizzazioni non governamentali e senza scopo lucrativo.\nL'obiettivo \u00e8 rispondere a esigenze di traduzione che vanno oltre quei servizi offerti dai principali provider di traduzione (online) appoggiandosi a community (o comunit\u00e0) sul territorio. Usando risorse locali, il lavoro de La Rosetta Foundation pu\u00f2 dunque far fronte allo sviluppo, l'assistenza sanitaria, l'educazione e la giustizia.\nLa piattaforma tecnologica.\nLa Rosetta Foundation \u00e8 attivamente coinvolta nello sviluppo del GlobelSight e Crowdsight, che le sue colonne portanti dell'organizzazione. Entrambi i sistemi sono sistemi di risorse aperti al pubblico originariamente creati da Transware e poi passato in mano ai nuovi proprietari Welocalize all'inizio del 2009. Sponsorizzato da Welocalize, GlobalSight \u00e8 una risorsa aperta Globalization Management System (GMS) che aiuta ad automatizzare i duri compiti della creazione, della traduzione, della revisione, del mantenimento e del controllo del contenuto globale.\nCrowdSight \u00e8 una risorsa aperta completamente integrate a GlobalSight. \u00c8 usata in particolare per contrattare le giuste persone che sappiano fornire una traduzione rapida ai testi molto richiesti. Attualmente, i membri della GlobalSight sono oltre 1500.\nQuesta piattaforma tecnologica viene utilizzata dalla Rosetta Foundation per i suoi progetti.\nL'associazione tecnologica senza scopi lucrativi.\nDa Marzo 2010, la Rosetta Foundation \u00e8 diventata un membro della Nonprofit Technology Enterprise Network (NTEN).\nLa NTEN \u00e8 un'organizzazione fondata nel 2000 composta persone e organizzazioni a scopo non lucrative. NTEN aspira ad un mondo in cui tutte le migliori organizzazioni a scopo non lucrativo usino la tecnologia per far fronte alle esigenze della nostra comunit\u00e0 e riescano nelle loro missioni. Uno degli obiettivi della NTEN \u00e8 quello di offrire opportunit\u00e0 di networking tra i suoi membri e uno scambio di conoscenza che riguardi problemi relativi alla tecnologia. Inoltre, l'associazione offre programmi educativi e formativi e mira a fornire accesso a prodotti scontati e servizi e scopo non lucrativo."}
{"id": "3121988", "revid": "212348", "url": "https://it.wikipedia.org/wiki?curid=3121988", "title": "Ruy Pauletti", "text": "Fu delegato all'educazione nel governo di Euclides Triches. Nel 1975 fu impegnato dall'Universit\u00e0 di Caxias do Sul (UCS), ove fu prorettore durante dieci anni, quindi rettore dal 1990 al 2002.\nNel 2002 lasci\u00f2 l'UCS per candidarsi come deputato nella camera dei deputati dello Stato di Rio Grande do Sul (RS) sulla lista del PSDB, e fu eletto per un mandato di quattro anni.\nNel 2006 fu eletto deputato nella camera federale, cio\u00e8 rappresentante dello Stato di RS nel Congresso nazionale.\n\u00c8 scomparso nel 2012 all'et\u00e0 di 76 anni a seguito di un infarto."}
{"id": "3121989", "revid": "76963", "url": "https://it.wikipedia.org/wiki?curid=3121989", "title": "Nicki Aycox", "text": "Biografia.\nNicki Aycox \u00e8 nata ad Hennessey, in Oklahoma. Ha un fratello minore, Steve, e parla correntemente il tedesco.\nCarriera.\n\u00c8 apparsa nella serie \"Dark Angel\", nel ruolo di una ragazza chiamata Syl; nella serie \"Ed\", nel ruolo di una \"cheerleader\" sensitiva e in \"Cold Case - Delitti irrisolti\", nel ruolo della sorella della protagonista Lilly Rush nella seconda e negli ultimi due episodi della settima stagione. Ha interpretato Brenda Mitchell nella miniserie \"Over There\" ed Ellie, la figlia del Capitano Jim Brass, nella serie \"\".\nHa avuto il ruolo ricorrente di Meg Master nella serie televisiva \"Supernatural\" ed \u00e8 apparsa in \"Criminal Minds\" interpretando una ragazza psicopatica. Dal 2009 fa parte del cast della serie \"Dark Blue\", in cui interpreta il ruolo di Jaimie Allen, una poliziotta sotto copertura."}
{"id": "3121990", "revid": "287204", "url": "https://it.wikipedia.org/wiki?curid=3121990", "title": "Rodellar", "text": "Rodellar \u00e8 una frazione spagnola di Bierge situata nella comunit\u00e0 autonoma dell'Aragona.\nSi trova all'interno del parco naturale della \"Sierra de Guara\", una catena montuosa dei Pirenei.\nSito d'arrampicata.\nNei pressi del paese \u00e8 presente un importante sito d'arrampicata. Il sito \u00e8 costituito da dei canyon scavati nella roccia. I tre pi\u00f9 importanti canyon sono: \"Andrebot\" a nord, \"Alcanadre\" a sud e \"Mascun\" al centro. Il sito offre centinaia di vie su roccia di calcare generalmente strapiombanti.\nLe vie.\nLe vie pi\u00f9 difficili:"}
{"id": "3121991", "revid": "599013", "url": "https://it.wikipedia.org/wiki?curid=3121991", "title": "Ferrocemento", "text": "Il ferrocemento (o anche ferro-cemento) \u00e8 un materiale composito, usato nell'edilizia e nella scultura, composto da malta cementizia di alta qualit\u00e0 che ricopre un'armatura costituita da poche barre e numerosi strati di maglia d'acciaio.\nHa una vasta gamma di applicazioni che comprendono l'edilizia e la riparazione di manufatti esistenti nonch\u00e9 in campo navale per la realizzazione di scafi.\nStoria.\nIl ferrocemento fu ideato e brevettato, attorno agli anni quaranta, da Pier Luigi Nervi; durante il periodo fascista, infatti, in Italia l'impiego del calcestruzzo armato fu proibito perch\u00e9 \"non italico\": sia l'acciaio che il legno per le casseforme venivano importati dall'estero.\nIl brevetto di Nervi si bas\u00f2 sul \"ferciment\", prodotto inventato dal francese Joseph-Louis Lambot a met\u00e0 dell'Ottocento e utilizzato prettamente per la costruzione di barche. Con tale materiale Nervi realizz\u00f2 diverse imbarcazioni quali il motoveliero \"Irene\" e peschereccio \"Santa Rita\".\nCaratteristiche.\nLa differenza tra ferrocemento e il calcestruzzo armato \u00e8 principalmente l'armatura: nel primo questa \u00e8 costituita prevalentemente da una serie di strati di reti metalliche piccolo diametro (0,5 - 1,5\u00a0mm) tenute insieme da un numero limitato di barre di diametro pi\u00f9 grande con la funzione irrigidente, il tutto viene poi annegato in una malta cementizia plastica molto ricca di cemento (fino a 800 chili ogni metro cubo di sabbia).\nCon tale combinazione si riescono a realizzare delle lastre molto sottili (pochi centimetri) che risultano molto elastiche, flessibili, resistenti alla fessurazione, duttili, leggere e straordinariamente sagomabili in forme qualsiasi."}
{"id": "3121997", "revid": "200568", "url": "https://it.wikipedia.org/wiki?curid=3121997", "title": "Stiftsgymnasium Melk", "text": ""}
{"id": "3121999", "revid": "104066", "url": "https://it.wikipedia.org/wiki?curid=3121999", "title": "Processi stocastici ciclostazionari", "text": ""}
{"id": "3122004", "revid": "1537043", "url": "https://it.wikipedia.org/wiki?curid=3122004", "title": "Traghettamento ferroviario Civitavecchia-Golfo Aranci", "text": "Il traghettamento ferroviario Civitavecchia-Golfo Aranci consisteva in servizi di linea marittima per il trasporto di persone, veicoli e rotabili ferroviari (solo carri merci) effettuati con traghetti tra il porto di Civitavecchia (nel Lazio settentrionale) e il porto di Golfo Aranci in Sardegna.\nDopo la sospensione del servizio regolare era attivo un servizio di traghettamento a chiamata fino al 2010 effettuato da Civitavecchia e trasferito, dopo la demolizione degli impianti, agli scali di Messina Marittima e Villa San Giovanni Mare.\nStoria.\nIl primo traghettamento di rotabili ferroviari interessante la rotta della Sardegna avvenne nel 1928 e per motivi legati a impellenti necessit\u00e0 di trasferimento di nuovi veicoli e locomotive a vapore a scartamento ordinario dalla terraferma all'isola per sostituire quello ormai obsoleto e inadeguato ereditato dalla vecchia Compagnia Reale delle Ferrovie Sarde; il collegamento avvenne tra il porto di Civitavecchia e Terranova Pausania utilizzando la nave traghetto \"Messina\", distolta dal servizio sullo stretto di Messina, che in tutta una serie di viaggi trasport\u00f2 ben 90 locomotive a vapore, 50 carrozze viaggiatori e 1300 carri merci. Il tutto venne svolto mediante l'installazione di ponti mobili provvisori che vennero utilizzati, quando era necessario, in altre occasioni successive. Nonostante le varie istanze, tuttavia, fu solo dopo la seconda guerra mondiale che si ricominci\u00f2 a parlare di un collegamento regolare di traghetti e il 24 ottobre 1955 l'allora Ministro dei trasporti Angelini relazion\u00f2 alla Camera dei deputati circa la possibilit\u00e0 di realizzarlo. Il 1\u00ba agosto 1956 il Consiglio dei ministri, il cui presidente era Antonio Segni (futuro Presidente della Repubblica), deliber\u00f2 il piano di finanziamento dell'opera a cura della Cassa del Mezzogiorno. L'anno dopo, in una riunione dei ministri competenti dell'epoca, venne deciso di affidare alle Ferrovie dello Stato il compito di realizzarla. Individuato nella tratta Civitavecchia - Golfo Aranci il percorso pi\u00f9 breve (115 miglia) si procedette alla costruzione dei moli, delle invasature e dei ponti mobili. Il 1\u00ba ottobre 1961 venne inaugurato il servizio di traghettamento ferroviario con la prima nave, la \"Tyrsus\", alla quale il 29 gennaio 1962 si affianc\u00f2 nel servizio la gemella \"Hermaea\". Una volta varata la seconda unit\u00e0 il servizio fu strutturato inizialmente svolgendo una coppia di relazioni giornaliere tra i due porti.\nIl successo fu immediato e a dicembre 1962 erano stati trasportati circa 20.000 carri merci, altrettante autovetture e 50.000 passeggeri. Il proposito che stava alla base dell'investimento si realizzava in pieno; tuttavia si raggiunse presto la saturazione determinando la necessit\u00e0 di contingentamento del numero di carri da spedire e di prenotazione per stabilire le priorit\u00e0 di partenza. Il 12 agosto 1965, entr\u00f2 in servizio la terza nave, \"Gennargentu\", e il 16 aprile 1969 la quarta, \"Gallura\". L'entrata in servizio delle due navi port\u00f2 a 59.000 il numero di carri trasportati nel 1971 che successivamente si stabilizz\u00f2 intorno a 50.000 ma il problema divenne insolubile per quanto riguardava il trasporto di autoveicoli nel periodo estivo data la \"scoperta\" della Sardegna da parte di un sempre crescente flusso turistico, che indusse le Ferrovie dello Stato ad incrementare inoltre il numero delle corse giornaliere.\nNel 1974 le FS distaccarono temporaneamente in sussidio la nave \"San Francesco di Paola\", in servizio nello stretto di Messina, e cos\u00ec venne fatto negli anni successivi fino al 1982, quando entr\u00f2 in servizio la nuova e pi\u00f9 capiente \"Garibaldi\", costruita per l'esclusivo trasporto di carri merci e rotabili in generale e per container. Anche in questo caso si raggiunse presto la difficile situazione del traghettamento estivo. Nel 1985, per far fronte alle esigenze del traffico turistico stagionale, venne presa in prestito per un mese da Messina la nave \"Villa\", anch'essa in grado di operare sulla rotta della Sardegna. Negli anni successivi venne ordinata all'industria cantieristica la nave \"Logudoro\". Nel 1977 ebbero anche inizio i lavori di potenziamento del porto di Golfo Aranci, che portarono alla realizzazione di una seconda invasatura attrezzata per le navi FS e per l'intermodalit\u00e0 ferro-navale, per poter far fronte al sempre crescente traffico verso l'approdo gallurese.\nIl processo di privatizzazione delle Ferrovie dello Stato iniziato a gennaio 1986, che prevedeva anche lo scorporo del settore navigazione FS, port\u00f2 alla creazione della societ\u00e0 Bluvia e alla progressiva riduzione delle attivit\u00e0 di trasporto ferroviario marittimo con conseguente accantonamento e poi alienazione di buona parte delle navi. Nel 2001 venne interrotto il servizio di trasporto di passeggeri e automezzi e rimase il solo servizio merci effettuato con le navi \"Garibaldi\" e \"Logudoro\", occasionalmente sostituite dalle navi \"Villa\" e \"Scilla\" provenienti dallo Stretto di Messina.\nAll'inizio del 2008 la societ\u00e0 annunci\u00f2 la cessazione del regolare servizio di traghettamento per il 30 giugno, ma attu\u00f2 tale proposito l'anno successivo. Nel mese di ottobre del 2009 risultava gi\u00e0 aggiudicata la vendita delle due navi traghetto \"Sibari\" e \"Garibaldi\". Il servizio rimase attivo su richiesta fino al 2010: a livello di volumi di traffico nel primo semestre 2010 sono stati movimentati 164 carri ferroviari. L'ultima nave rimasta in servizio, la \"Logudoro\", fu trasferita a Messina, mentre la \"Garibaldi\" a fine marzo 2010 raggiunse il porto turco di Alia\u011fa per essere successivamente demolita. Con la definitiva chiusura dell'impianto di Civitavecchia Marittima e il successivo trasferimento di mezzi e gran parte del personale a Messina, i collegamenti con Golfo Aranci avvengono da Messina utilizzando le navi \"Villa\" o \"Scilla\". Il 28 maggio 2018 a Civitavecchia sono iniziati i lavori di smantellamento del ponte di imbarco dei traghetti, terminati in agosto.\nAttrezzature a terra.\nPorto di Civitavecchia.\nIl porto era dotato di una invasatura ordinaria dotata di ponte mobile ferroviario e ponte mobile per l'imbarco di mezzi su gomma. Un secondo approdo di emergenza permetteva il carico e lo scarico in caso di necessit\u00e0 ma era realizzato su una normale banchina del porto adiacente al molo Vespucci. L'invasatura ordinaria era collegata alla linea ferroviaria tirrenica. Nel 2015 sono iniziati i lavori per la demolizione di entrambi i manufatti e la rimozione delle rotaie nell'area del porto. Il 28 maggio 2018 iniziarono i lavori di smantellamento del ponte di imbarco dei traghetti, terminati ad agosto dello stesso anno.\nPorto di Golfo Aranci.\nEra dotato di due invasature per navi ferroviarie, dotate di ponti mobili specializzati (in seguito ridotte ad una soltanto) e di un approdo sussidiario di emergenza. L'invasatura ferroviaria superstite \u00e8 collegata alla linea ferroviaria per Cagliari e viene usata solo occasionalmente dalle navi traghetto \"Villa\" e \"Scilla\" provenienti da Messina Marittima."}
{"id": "3122011", "revid": "125170518", "url": "https://it.wikipedia.org/wiki?curid=3122011", "title": "Marcos Siega", "text": "Biografia.\nNato a New York City, inizia la sua attivit\u00e0 nel mondo dello spettacolo come musicista, come uno dei fondatori di band punk rock chiamata Bad Trip, con il quale ha pubblicato due album e svariati EP. In seguito diventa regista di videoclip musicali, lavorando per gruppi come Weezer, System of a Down, P.O.D., Papa Roach, Blink-182 e molti altri. Nel 2000 per il video di \"All the Small Things\" dei Blink-182 ha ottenuto tre candidature agli MTV Video Music Awards e una candidatura ai Grammy Awards per il video dei Papa Roach \"Broken Home\".\nDopo il cortometraggio del 1999 \"Stung\", debutta alla regia cinematografica nel 2005 con la commedia d'azione \"Detective a due ruote\", nello stesso anno dirige il film \"Pretty Persuasion\". Nel 2008 dirige Ryan Reynolds in \"Chaos Theory\". Ma Siega \u00e8 attivo pi\u00f9 che altro in campo televisivo, dove ha diretto episodi di numerose serie televisive; \"Veronica Mars\", \"True Blood\", \"Cold Case - Delitti irrisolti\", \"Dexter\" e \"The Vampire Diaries\", di quest'ultima \u00e8 anche coproduttore esecutivo."}
{"id": "3122013", "revid": "125011124", "url": "https://it.wikipedia.org/wiki?curid=3122013", "title": "Mike Colter", "text": "\u00c8 noto per aver interpretato Luke Cage nel Marvel Cinematic Universe.\nBiografia.\n\u00c8 nato a Columbia il 26 agosto 1976. Nel 1999 ha ottenuto un diploma in teatro presso la University of South Carolina, e successivamente ha conseguito il Master of Fine Arts in recitazione presso la Rutgers University. \u00c8 cugino di Viola Davis.\nHa debuttato come attore a 25 anni come guest star nella serie televisiva \"E.R. - Medici in prima linea\". Ha poi esordito al cinema interpretando il pugile Big Willie Little nel film \"Million Dollar Baby\", diretto da Clint Eastwood nel 2004. Ha preso inoltre parte a serie televisive come \"Strepitose Parkers\", \"Royal Pains\", \"The Good Wife\" e \"Ringer\", oltre a diversi film per la televisione. Il 22 dicembre 2014 viene scelto per interpretare Carl Lucas / Luke Cage nella serie televisiva \"Jessica Jones\", prodotta dalla Marvel Television. Nel 2016 \u00e8 il protagonista della serie televisiva \"Luke Cage\", dove interpreta l'omonimo supereroe. Nel 2017 l'attore \u00e8 poi tornato a vestire i panni del supereroe nella miniserie televisiva crossover Marvel \"The Defenders\", accanto ai supereroi Daredevil, Jessica Jones e Iron Fist, e inoltre ha partecipato al film \"Il viaggio delle ragazze\". Nel 2018 riprende il ruolo del supereroe nella seconda e ultima stagione di \"Luke Cage\".\nDoppiatori italiani.\nNelle versioni in italiano dei suoi film, Mike Colter \u00e8 stato doppiato da:"}
{"id": "3122015", "revid": "1149807", "url": "https://it.wikipedia.org/wiki?curid=3122015", "title": "Digimon Chronicle", "text": " \u00e8 un manga la cui trama accompagnava la linea di prodotti \"Digimon\" del 2004. Si diceva in principio che \"Chronicle\" sarebbe stato un nuovo conclamato manga per rimpiazzare \"Digimon Adventure V-Tamer 01\", in realt\u00e0 si rivel\u00f2 essere principalmente del testo in prosa, stampato nei libretti che accompagnavano i Digimon virtual pet Pendulum X. Questi libretti contenevano inoltre dei piccoli manga di sei pagine non conseguenti. Esistono quattro \"capitoli\" del manga; il primo fu venduto con il Pendulum X 1.0, un altro con il Pendulum X 1.5, un terzo con il Pendulum X 2.0 ed il capitolo finale fu venduto con il Pendulum X 3.0.\nTrama.\nLa storia narra di un Digiworld controllato da un computer scienziato chiamato Yggdrasil. A causa della spropositata moltiplicazione dei Digimon nel recente passato, Yggdrasil, il computer ospite, non \u00e8 pi\u00f9 in grado di gestire la gravit\u00e0 della situazione e si rischia il \"Digital Hazard\". Yggdrasil quindi crea un \"nuovo Digiworld\", strutturato in tre strati rappresentanti il passato, il presente ed il futuro - rispettivamente Urd, Versandi e Skuld - ed avvia il Progetto Arca ed il Progetto X, strumenti per eliminare tutti i Digimon che il computer non desidera pi\u00f9 avere nel mondo digitale.\nTuttavia, alcuni Digimon riescono ad adattarsi al Programma X ottenendo un programma chiamato Anticorpo X che li rafforza, cambia la loro forma e li rende immuni al Progetto X. Yggdrasil invia quindi i Cavalieri Reali, tredici Digimon devoti al mantenimento dell'ordine a Digiworld, per risolvere il problema. Tuttavia, tre umani, Kouta, Yuuji e Shinji, riescono in qualche modo ad arrivare a Digiworld ed in breve tempo scoprono che Dorumon e Ryuudamon, due Digimon incontrati poco prima, sono i Digimon partner di Kouta e Yuuji. Kouta e Yuuji iniziano a resistere ad Yggdrasil e ai Cavalieri Reali, ma Shinji si schiera apparentemente con Yggdrasil."}
{"id": "3122016", "revid": "253269", "url": "https://it.wikipedia.org/wiki?curid=3122016", "title": "Lucia Rijker", "text": "Figlia di madre olandese e padre originario del Suriname,\nRijker, nel mondo del pugilato, dalla stampa e dai suoi avversari viene soprannominata 'The Dutch Destroyer', l'olandese distruttrice, o anche \"The most dangerous woman in the world\", la donna pi\u00f9 pericolosa al mondo . Parla quattro lingue ed \u00e8 buddista, dedica del tempo\nalla meditazione e al canto. \u00c8 famosa anche nel mondo cinematografico per avere interpretato la parte di Billie 'The Blue Bear', la pugile scorretta nel film \"Million Dollar Baby\" (2004).\nCarriera.\nInizia a 6 anni a praticare le arti marziali, con lo Judo, un anno dopo entra a far parte nella squadra tedesca di softball. Qualche anno dopo inizia a praticare il pugilato, vincendo ben 14 incontri e dopo aver quasi perso contro la rivale Christy Martin, passa per un momento alla carriera cinematografica entrando nel mondo di Hollywood, dove nel 2004 interpreta la pericolosa Billie 'The Blue Bear' nel film-premio oscar \"Million Dollar Baby\". Ha avuto anche un ruolo minore nel film del 2002 \"Rollerball\" e un breve cameo nella stagione di \"The L Word\" nel ruolo dell'allenatrice di Dana. Torna poi nella 5\u00aa stagione di \"The L Word\" nel ruolo di Dusty, inoltre ha avuto un ruolo come ufficiale nella serie \"Star Trek\".\nRitorno sul ring.\nDopo questa parentesi nel mondo del cinema, torna a fare pugilato, battendo nel febbraio del 2002 Jane Couch in 8 round (su decisione), per lei fu la 16\u00aa vittoria, mentre la sua 17\u00aa vittoria fu contro Deborah \"Sunshine\" Fettkether il 20 maggio 2004 su decisione dei 10 round.\nLa Rijker e Christy Martin dovevano di nuovo combattere il 30 luglio 2005 al Mandalay Bay di Las Vegas ma il 20 luglio accus\u00f2 la rottura del tendine d'Achille durante l'allenamento pre-gara; con il ricovero era previsto uno stop dai 4 ai 7 mesi, e alla fine il match fu cancellato.\nNel 2006 Rijker ha dichiarato anche se non si \u00e8 ancora ufficialmente ritirata che avrebbe preso in considerazione un'ultima lotta, un incontro con Laila Ali.\nRecord.\nDa febbraio del 2007, risulta imbattuta, con un record di 17 match vinti (di cui 14 per K.O), 0 pareggi e 0 sconfitte, mentre il suo record di Kickboxing \u00e8 di 37-0 (di cui 25 per K.O). Ha vinto 5 titoli e l'unica sconfitta subita \u00e8 stata in un match di esibizione di Muay Thai contro un avversario maschile neo-zelandese, Somchai Jaidee venendo sconfitta per K.O al 2\u00ba round.\nLucia Rijker \u00e8 stata nella copertina di varie riviste come per esempio Inside Kung Fu, come professionista ha vinto il titolo dei pesi welter (Welterweight) e ha battuto atlete come Marcela Acu\u00f1a e Deborah \"Sunshine\" Fettkether.\nAttivit\u00e0 attuali.\nPer molti anni la Rijker \u00e8 stata allenata dal famoso allenatore di boxe Freddie Roach, ed \u00e8 rimasta occupata dando letture e seminari ad atlete e persone di ogni ceto sociale per trarre il loro meglio, pur mantenendo la sua forma fisica superiore e una dieta rigorosa."}
{"id": "3122020", "revid": "332694", "url": "https://it.wikipedia.org/wiki?curid=3122020", "title": "Scuola di mistica fascista", "text": ""}
{"id": "3122022", "revid": "15756", "url": "https://it.wikipedia.org/wiki?curid=3122022", "title": "Riki Lindhome", "text": "Doppiatrici italiane.\nNelle versioni in italiano dei suoi lavori, Riki Lindhome \u00e8 stata doppiata da:\nDa doppiatrice \u00e8 sostituita da:"}
{"id": "3122023", "revid": "196390", "url": "https://it.wikipedia.org/wiki?curid=3122023", "title": "Giornata internazionale contro l'omofobia", "text": ""}
{"id": "3122031", "revid": "106908", "url": "https://it.wikipedia.org/wiki?curid=3122031", "title": "Jednota Tren\u010d\u00edn", "text": ""}
{"id": "3122033", "revid": "767487", "url": "https://it.wikipedia.org/wiki?curid=3122033", "title": "Motown Legends - Michael Jackson", "text": "Motown Legends - Michael Jackson \u00e8 una raccolta del cantante Michael Jackson, pubblicata nel 1985 dalla Motown. La stessa raccolta \u00e8 stata ripubblicata con il titolo Ain't No Sunshine nel 1993 ed in seguito con il titolo \"Music &amp; Me\" (da non confondersi con l'omonimo album in studio del 1973) nel 2000."}
{"id": "3122036", "revid": "149727", "url": "https://it.wikipedia.org/wiki?curid=3122036", "title": "\u0160empeter pri Gorici", "text": ""}
{"id": "3122041", "revid": "767487", "url": "https://it.wikipedia.org/wiki?curid=3122041", "title": "Sasha M\u00e4kil\u00e4", "text": "\u00c8 Vice Direttore della Cleveland Orchestra.\nDal 2007 al 2010 M\u00e4kil\u00e4 lavorato come assistente del direttore di Kurt Masur nelle Orchestre national de France."}
{"id": "3122044", "revid": "1776051", "url": "https://it.wikipedia.org/wiki?curid=3122044", "title": "Luk\u00e1\u0161 Zich", "text": ""}
{"id": "3122045", "revid": "287204", "url": "https://it.wikipedia.org/wiki?curid=3122045", "title": "Lukas Zich", "text": ""}
{"id": "3122050", "revid": "599013", "url": "https://it.wikipedia.org/wiki?curid=3122050", "title": "Kamil Vacek", "text": "Carriera.\nClub.\nNel 2011, dopo aver segnato 3 reti in 4 partite del campionato ceco con lo , viene acquistato dal per 3 milioni di euro. L'11 settembre esordisce in Serie A, nella partita con il (2-2). Il 13 maggio 2012, nell'ultima giornata di campionato, segna il suo unico gol in Italia contro il .\nDopo due stagioni in Italia, torna in patria, nuovamente allo Sparta Praga, con cui realizza immediatamente un double.\nNel gennaio 2015 passa in prestito al e, sei mesi pi\u00f9 tardi, ai polacchi del . Nell'estate del 2016 passa a titolo definitivo al in Israele. Appena un anno dopo, torna in Polonia, stavolta al .\nNazionale.\nHa esordito in nazione il 4 giugno 2011, giocando da titolare la gara contro il valida per la Kirin Cup."}
{"id": "3122051", "revid": "1543377", "url": "https://it.wikipedia.org/wiki?curid=3122051", "title": "Effetto giuridico", "text": "L'effetto giuridico \u00e8 la nascita, la modificazione o l'estinzione di un rapporto giuridico in conseguenza dell'accadimento di fatti giuridici che realizzano una fattispecie prevista da una norma giuridica.\nPoich\u00e9 un rapporto giuridico implica la presenza di soggetti giuridici titolari di situazioni giuridiche soggettive, l'effetto giuridico consiste nella nascita, nella modificazione o nell'estinzione di queste ultime."}
{"id": "3122053", "revid": "599013", "url": "https://it.wikipedia.org/wiki?curid=3122053", "title": "Milan \u0160venger", "text": "Biografia.\nMilan \u0160venger ha iniziato la sua carriera calcistica all'et\u00e0 di sei anni dove ha vestito la maglia della principale squadra della sua citt\u00e0 natale: lo Jablonec. Nel 2004 \u00e8 passato allo Sparta Praga che lo ha impiegato nella primavera. Nella capitale ha iniziato a farsi notare come uno dei migliori giovani portieri della Repubblica Ceca ed ha ottenuto la convocazione in Nazionale Under 19.\nNella stagione 2006-2007 ha giocato nella FC Zenit \u010c\u00e1slav."}
{"id": "3122054", "revid": "287204", "url": "https://it.wikipedia.org/wiki?curid=3122054", "title": "Milan Svenger", "text": ""}
{"id": "3122055", "revid": "34897039", "url": "https://it.wikipedia.org/wiki?curid=3122055", "title": "Corona inglese", "text": ""}
{"id": "3122060", "revid": "767487", "url": "https://it.wikipedia.org/wiki?curid=3122060", "title": "Luk\u00e1\u0161 Hejda", "text": "Carriera.\nNazionale.\nIl 3 giugno 2014 esordisce con la nazionale ceca nell'amichevole Repubblica Ceca-Austria (1-2)."}
{"id": "3122061", "revid": "287204", "url": "https://it.wikipedia.org/wiki?curid=3122061", "title": "Lukas Hejda", "text": ""}
{"id": "3122062", "revid": "2208709", "url": "https://it.wikipedia.org/wiki?curid=3122062", "title": "Motown Superstar Series Vol. 7", "text": "Motown Superstar Series Vol. 7 \u00e8 una raccolta del cantante statunitense Michael Jackson pubblicata nel 1980 dalla Motown."}
{"id": "3122064", "revid": "1310927", "url": "https://it.wikipedia.org/wiki?curid=3122064", "title": "Luk\u00e1\u0161 T\u0159e\u0161\u0148\u00e1k", "text": ""}
{"id": "3122073", "revid": "486946", "url": "https://it.wikipedia.org/wiki?curid=3122073", "title": "Progetto Autostrade Asiatiche", "text": ""}
{"id": "3122074", "revid": "287204", "url": "https://it.wikipedia.org/wiki?curid=3122074", "title": "Lukas Tresnak", "text": ""}
{"id": "3122080", "revid": "124959591", "url": "https://it.wikipedia.org/wiki?curid=3122080", "title": "Parks and Recreation", "text": "Parks and Recreation \u00e8 una serie televisiva statunitense prodotta dal 2009 al 2015 e trasmessa su NBC.\nRealizzata con la tecnica del falso documentario, la serie racconta di un gruppo di persone che lavorano al dipartimento per la manutenzione dei parchi pubblici.\nIn Italia \u00e8 stata trasmessa in prima visione assoluta dal 6 gennaio 2012 su Joi.\nTrama.\nLa protagonista della serie \u00e8 Leslie Knope, vicedirettrice del \"Parks and Recreation Department\" (il dipartimento che si occupa della manutenzione di parchi e aree pubbliche) nella citt\u00e0 fittizia di Pawnee, Indiana. Il carattere ottimista ed entusiasta di Leslie si scontra spesso con quello ben diverso dei suoi colleghi, dal sarcastico Tom Haverford, all'urbanista Mark Brendanawicz, al capo-dipartimento con un'ottica antigovernativa Ron Swanson, all'apatica stagista April Ludgate. La migliore amica di Leslie \u00e8 l'infermiera Ann Perkins, conosciuta durante una pubblica assemblea durante la quale ha protestato contro la presenza di un'enorme buca nei pressi della sua casa, in cui \u00e8 caduto e ha riportato fratture a entrambe le gambe il fidanzato Andy Dwyer.\nPrima stagione.\nDurante un incontro con la cittadinanza tenuto da Leslie Knope e da Tom Haverford, Ann Perkins chiede il riempimento di un grosso scavo dietro la sua casa -scavo precedentemente cantiere edilizio, ma ormai abbandonato- specialmente dal momento che il suo fidanzato, l'infantile Andy Dwyer, si \u00e8 rotto entrambe le gambe cadendoci dentro. Leslie, sentendosi messa alla prova, le promette che trasformer\u00e0 lo scavo in un parco, a dispetto della resistenza del direttore del dipartimento, Ron Swanson, un libertario contro il governo. Il pianificatore territoriale, Mark Brendanawicz, per il quale Leslie prova dei sentimenti, inizialmente insiste che il progetto sia irrealizzabile a causa della burocrazia, tuttavia poi segretamente convincer\u00e0 Ron ad approvare il progetto. Leslie e il suo staff, composto da Tom Haverford e dall'apatica stagista April Ludgate, provano a suscitare l'interesse della comunit\u00e0 per il progetto, trovando per\u00f2 una certa resistenza. Pi\u00f9 avanti Ann si infuria con Andy, dopo aver scoperto che quest'ultimo le ha mentito sulla durata della sua guarigione, in modo che lei continuasse a servirlo. Nel frattempo, un ubriaco Mark porta Leslie allo scavo e la bacia, ma quest'ultima rifiuta le sue avances, non volendo andare oltre dato lo stato di ebbrezza del collega che, allontanandosi imbarazzato, cade nello scavo e si ferisce.\nSeconda stagione.\nAnn rompe con Andy e, con l'approvazione di Leslie, inizia a vedersi con Mark. Viene rivelato che, nonostante Tom si atteggi a casanova, \u00e8 in verit\u00e0 sposato con l'attraente chirurgo Wendy Haverford; questo matrimonio, tuttavia, \u00e8 un'unione di convenienza -Wendy \u00e8 infatti canadese- e non appena le \u00e8 possibile farlo, lei decide di divorziare. Nel frattempo, Tammy 2, direttrice della Biblioteca di Pawnee e seconda ex-moglie di Ron, con il quale ha un rapporto di feroce odio, va a fargli visita e cerca di convincerlo con la seduzione a concederle il terreno su cui dovr\u00e0 sorgere il nuovo parco per costruirvi una biblioteca, ma senza riuscirci. Alla fine la buca viene riempita e convertita in un'area multifunzionale. April inizia a sentirsi attratta da Andy, sebbene lui non abbia ancora superato la storia con Ann. E proprio quando Mark vuole proporre il matrimonio ad Ann, lei gli rivela di non essere innamorata di lui. I due si lasciano e Mark abbandona la carriera di funzionario pubblico per lavorare nel settore privato. Intanto un grave deficit nel budget porta in citt\u00e0 due revisori dei conti da Indianapolis, Chris Traeger, ottimista e allegro, e Ben Wyatt, realista, con una certa tendenza verso il pessimismo, che prendono la drastica decisione di destituire a tempo indeterminato il governo di Pawnee, con orrore di Leslie e compiacimento di Ron. Il comportamento fortemente distaccato di Ben nei confronti del futuro dei suoi colleghi, a primo impatto porta Leslie a non sopportarlo. Nel frattempo Andy comincia a ricambiare i sentimenti di April, ma quest'ultima teme che sia ancora troppo legato ad Ann che, a causa del conflitto di emozioni dovuto alla rottura con Mark, lo bacia, provocando cos\u00ec la rabbia di April, che respinge Andy. La stagione termina con Tom che scopre con stupore che Ron sta uscendo con la sua ex moglie, Wendy.\nTerza stagione.\nLeslie decide di riportare in vita il vecchio Pawnee Harvest Festival, il successo o fallimento del quale determiner\u00e0 il futuro del dipartimento. Dopo settimane di pianificazione il festival diventa un successo grazie agli sforzi di Leslie. In questo periodo collabora spalla a spalla con Ben, per il quale comincia a nutrire dei nuovi sentimenti, effettivamente ricambiati. Ann e Chris si frequentano brevemente, ma poi si lasciano quando quest'ultimo ritorna al suo vecchio lavoro a Indianapolis, sebbene poi torni come city manager, riportando a Pawnee anche Ben. Ingelosito dal fatto che Ron esca con Wendy, Tom frequenta brevemente Tammy 2 per ripicca, salvo poi riconciliarsi con Ron. Andy riesce a riconquistare April e i due iniziano a frequentarsi, per poi sposarsi dopo poche settimane con una cerimonia a sorpresa. Leslie e Ben iniziano a uscire insieme, ma in segreto, dato che Chris, loro superiore, ha una politica molto rigida in merito alle relazioni tra colleghi. A Leslie viene poi offerta la possibilit\u00e0 di correre per le elezioni, il sogno della sua vita, ma quando le viene chiesto se ci sono dei potenziali scandali nella sua vita, lei nega, negando implicitamente anche la sua relazione con Ben. Tom lascia il suo lavoro per fondare una societ\u00e0 di eventi con Jean Ralphio, un suo amico. La stagione termina con un terrorizzato Ron che apprende che la sua prima ex moglie, Tammy 1, \u00e8 in citt\u00e0 per vederlo.\nQuarta stagione.\nLa prima ex moglie di Ron, Tammy 1, esercita totale controllo su di lui, cos\u00ec Leslie decide di chiedere l'aiuto della madre di Ron, anche lei di nome Tammy, la quale risolve la situazione. Intanto Tom e Jean Ralphio chiedono l'aiuto di Ben per gestire finanziariamente la loro societ\u00e0; il fallimento sar\u00e0 per\u00f2 inevitabile e Tom ritorner\u00e0 al suo vecchio lavoro. Intanto Leslie e Ben, che hanno dovuto interrompere la loro relazione per evitare scandali, cercano di mantenere un rapporto di amicizia. L'attrazione comunque \u00e8 troppo forte, e i due decidono di mettersi insieme una volta per tutte; Ben, per amor della fidanzata, sacrifica il proprio lavoro per evitare che Leslie perda il suo. Lo scandalo della relazione tra i due spinge i coordinatori ad abbandonare la gestione della campagna elettorale di Leslie; tuttavia, i colleghi di Leslie si prendono carico della campagna e lei pu\u00f2 continuare a essere un candidato. Dopo un inizio disastroso, Ben accetta di diventare il manager della campagna elettorale. Intanto riappare Dave, ex fidanzato di Leslie, che tenta di riconquistare la sua vecchia fiamma senza riuscirci, assicurandole per\u00f2 il sostegno del dipartimento di polizia di Pawnee. Improvvisamente un nuovo candidato, Bobby Newport, lancia la sua campagna elettorale e con la sua ordinatrice della campagna elettorale, Jennifer Barkley, dar\u00e0 del filo da torcere al team Knope. Nel finale di stagione Jennifer offre a Ben un lavoro a Washington, dato il suo egregio lavoro con la campagna di Leslie, che egli accetta, e dopo un apparente vantaggio di Newport, Leslie vince le elezioni per il consiglio comunale.\nQuinta stagione.\nLeslie \u00e8 diventata consigliere comunale e, nel corso del suo primo anno di mandato, affronta diversi problemi per far approvare delle proposte di legge per migliorare la citt\u00e0 di Pawnee. Sulla sua strada si scontrer\u00e0 spesso con il consigliere Jeremy Jamm con il quale spesso scender\u00e0 a patti per assicurarsi il suo voto. Ron intanto inizia a frequentare Diane, una donna madre di due figlie e vicepreside di una scuola della citt\u00e0. Ben, una volta terminata con successo la campagna elettorale del deputato Murray a Washington, fa ritorno a Pawnee, e rifiutando un'altra proposta lavorativa per la Florida, chiede a Leslie di sposarlo. Dopo il fallimento della 7/20 Entertainment con Jean Ralphio, Tom avvia un'altra attivit\u00e0 che gli porter\u00e0 un discreto successo, chiamata \"Stile a Noleggio\", grazie anche al sostegno economico dei suoi colleghi d'ufficio, uno su tutti Ron, che decide di finanziarlo. Leslie, coronando il suo sogno, organizza un gala di beneficenza per finanziare il Parco da costruire nei pressi di casa di Ann, su progetto di un architetto di Eagleton, e durante la cerimonia si sposa anticipatamente con Ben che intanto \u00e8 diventato presidente della Fondazione di Beneficenza Sweetums. April propone di accorpare il dipartimento del Controllo Animali a quello dei Parchi Urbani e ne diviene vicedirettrice dopo aver lavorato come segretaria di Ben durante la gestione della campagna a Washington. Ann, invece, prende la decisione di diventare madre attraverso l'inseminazione artificiale e sceglie come padre Chris, tuttavia, il loro stretto contatto durante questa decisione, li porter\u00e0 a tornare di nuovo insieme. Nel finale di stagione Jerry va in pensione, pur continuando a collaborare con il dipartimento dei Parchi, April annuncia la sua decisione di andare a studiare presso la scuola di veterinaria e Ron scopre che Diane \u00e8 incinta.\nSesta stagione.\nIl 9 maggio 2013 l'NBC rinnova Parks and Recreation per una sesta stagione. La stagione debutta il 26 settembre 2013 con un episodio di un'ora girato in parte a Londra. Il produttore esecutivo Mike Shur conferma che Rob Lowe e Rashida Jones lasceranno lo show a partire dal 13\u00ba episodio della stagione. Henry Winkler e Heidi Klum vengono annunciati come guest star della stagione. \nLa stagione riprende con l'annuncio di Diane di essere incinta e la decisione della coppia di sposarsi. Leslie cerca di difendersi dalla campagna di revoca della sua carica di consigliere comunale, indetta dai suoi oppositori a causa dell'impopolarit\u00e0 di alcuni suoi decreti per migliorare la salute pubblica. La vicina citt\u00e0 di Eagleton va in bancarotta e viene fusa con Pawnee, soprattutto per decisione di Leslie, nonostante tra le due citt\u00e0 non scorra buon sangue. Anche a causa di ci\u00f2, perde le votazioni per la revoca. Tom vende Rent- A- Swag e ritorna a lavorare presso il dipartimento di Parchi. Ben viene licenziato da Sweetums e torna a lavorare a una societ\u00e0 di revisione contabile locale dove \u00e8 amato da tutti per il suo senso dell'umorismo, ma dopo essere stato scelto da Chris come prossimo city manager di Pawnee, si licenzia di nuovo. Chris e Ann, decidono di trasferirsi in Michigan, prima che nasca il bambino. Ron e Diane hanno il loro bambino, John Swanson, mentre a loro volta Leslie e Ben rivelano di aspettare tre gemelli. Infine, con un \"flashforward\" ambientato tre anni dopo, vediamo Leslie diventata Direttrice Regionale presso il Dipartimento Nazionale dei Parchi a Chicago, decidendo tuttavia di organizzare gli uffici al terzo piano del Municipio di Pawnee.\nSettima stagione.\nIl 19 marzo 2014 l'NBC rinnova \"Parks and Recreation\" per una settima ed ultima stagione composta da 13 episodi. Siamo nel 2017. April, Andy e Tarry (che tutti chiamano Larry) lavorano con Leslie mentre Ben \u00e8 City manager. Insieme a Leslie ora \u00e8 anche padre di tre gemelli. Tom, Donna e Ron sono invece imprenditori privati. Quest'ultimo ha avviato una ditta di costruzioni ed \u00e8 acerrimo nemico di Leslie per un affare di circa due anni prima, il progetto Morning Star. Inoltre i due si contendono un terreno dei Newport, poich\u00e9 la vedova della facoltosa famiglia vorrebbe venderlo alla societ\u00e0 informatica Gryzzl, per la quale Ron dovrebbe avviare il progetto di un quartier generale. Dopo l'ennesimo scontro tra i due ex colleghi tutti gli altri li rinchiudono per una notte negli uffici del municipio, obbligandoli a confrontarsi (Leslie scopre la vera ragione dell'abbandono di Ron) e a far pace. Pi\u00f9 tardi, i due collaborano quando si scopre che la Gryzzl sta invadendo la privacy dei cittadini di Pawnee e in particolare di John, il figlio di 4 anni di Ron. Lo scandalo scoppia e la Gryzzl, che ha ottenuto il terreno, \u00e8 costretto a cederlo a Leslie in cambio di un altro lotto in una zona degradata dove costruire i propri uffici per ripulire la propria immagine. Pi\u00f9 tardi Leslie e Ben ottengono entrambi prestigiosi incarichi a Washington e cos\u00ec si apprestano a lasciare la citt\u00e0. Anche April, stanca della sua routine, ottiene un nuovo lavoro nella capitale e Andy la appoggia, pur essendo costretto a chiudere il suo show per bambini alla tv di Pawnee. Donna si sposa con Joe e si trasferisce a Seattle mentre Tom riesce a riconquistare la sua ex Lucy, che lavora nei suoi ristoranti. Poco prima dell'addio al Dipartimento Parchi muore il sindaco di Pawnee e Ben nomina Jerry (che tutti chiamano di nuovo Garry grazie alla complicit\u00e0 di Donna) sindaco ad interim. Dopo due mesi l'uomo sar\u00e0 eletto a sorpresa sindaco e rinnover\u00e0 pi\u00f9 volte il suo mandato, fino alla sua morte del 2048 a 100 anni. Dopo alcuni anni a Washington Andy ed April decidono del tutto inaspettatamente di avere un bambino. Tom ha fatto del suo ennesimo fallimento un grande successo raccontando la sua esperienza in un best seller. Donna, in quanto agente immobiliare di successo, utilizza alcuni soldi per una fondazione a sostegno dell'istruzione, aiutando cos\u00ec il marito insegnante. Ben e Leslie hanno ricevuto entrambi la proposta di candidarsi a governatore dell'Indiana e non sanno chi dei due dovr\u00e0 accettare. Durante una rimpatriata degli ex colleghi, con Craig di Eagleton a capo del dipartimento e Chris e Ann di nuovo a Pawnee, Ben annuncia a tutti che sar\u00e0 Leslie a candidarsi perch\u00e9 in fondo \u00e8 questa la scelta pi\u00f9 giusta. Alla fine tutti si riuniscono per una foto ricordo.\nEpisodi.\nIl 19 marzo 2014 la serie \u00e8 stata rinnovata per una settima ed ultima stagione."}
{"id": "3122082", "revid": "871355", "url": "https://it.wikipedia.org/wiki?curid=3122082", "title": "Episodi di Parks and Recreation (prima stagione)", "text": "La prima stagione della serie televisiva statunitense Parks and Recreation, composta da 6 episodi, \u00e8 andata in onda su NBC dal 9 aprile al 14 maggio 2009.\nIn Italia la stagione \u00e8 stata trasmessa dal 6 gennaio al 20 gennaio 2012 su Joi, canale pay di Mediaset Premium.\nL'importante \u00e8 crederci.\nTrama.\nAnn Perkins (Rashida Jones) partecipa a un incontro cittadino per chiedere che la fossa abbandonata da un vecchio cantiere edile venga riempita, dopo che il suo ragazzo, Andy (Chris Pratt) ci \u00e8 caduto rompendosi entrambe le sue gambe. Leslie Knope (Amy Poehler), una funzionaria di medio livello del \"Parks and Recreation Department\" (il dipartimento che si occupa della manutenzione di parchi e aree pubbliche) nella citt\u00e0 di Pawnee, promette di aiutarla trasformando la fossa in un bellissimo parco. Viene aiutata da Tom Haverford (Aziz Ansari) e dal suo ex amante, l'urbanista Mark Brendanawicz (Paul Schneider). Il suo capo, Ron Swanson (Nick Offerman), credendo che il governo debba intervenire il meno possibile, inizialmente si rifiuta di dar via al progetto. Ma Mark, colpito dall'ottimismo di Leslie, riesce a convincere Ron ad approvare il progetto chiedendogli un favore.\nPropaganda.\nTrama.\nLeslie e la sottocommissione incaricata di risolvere il problema della fossa conducono un sondaggio nelle case del quartiere per raccogliere consensi sul progetto del parco e invitare i residenti all'imminente incontro cittadino. Tuttavia il piano non va come previsto, specialmente dopo che Tom si stacca dal gruppo e inizia a usare tattiche discutibili, come cercare favori in cambio di trattamenti preferenziali. Leslie spera che l'incontro pubblico da lei organizzato colpisca sua madre, la locale direttrice scolastica Marlene Griggs-Knope (Pamela Reed). Tuttavia, i sostenitori del parco non si presentano all'incontro, mentre gli opponenti si fanno sentire in gran numero. Il progetto viene quasi bocciato con un voto, ma Leslie, facendo ostruzionismo, riesce a salvarlo.\nLa giornalista.\nTrama.\nLeslie invita una reporter locale (Alison Becker) a scrivere un articolo riguardo alla fossa, tuttavia le interviste si rivelano un fallimento. Spaventata da un possibile articolo negativo, Leslie chiede a Mark di parlare con la giornalista, ma diventa gelosa quando scopre che Mark \u00e8 andato a letto con lei. Dopo aver avuto un confronto con lui, Mark infastidito lascia la sottocommissione. Ann riesce a convincere Mark a chiarire le cose con Leslie e dissuade la giornalista dall'usare gran parte del suo materiale negativo. Nonostante l'articolo sia largamente negativo, Leslie rimane ottimista. Nel frattempo, Tom cerca di migliorare la sua carriera lasciando vincere il suo capo, Ron, a un gioco online di Scarabeo.\nBenvenuta nel club.\nTrama.\nMentre Andy pulisce la sua casa per fare una sorpresa ad Ann, Leslie cerca di infiltrarsi nel club politico degli uomini autoinvitandosi a un loro incontro nel cortile del Municipio dopo il lavoro. Cercando di integrarsi, decide di aprire un cesto regalo dal valore di pi\u00f9 di 25$, infrangendo le leggi etiche del governo locale. Sentendosi in colpa, chiede scusa ai funzionari di Pawnee, indirizzandoli nel sito della fossa per sottolineare i suoi risultati positivi. Tuttavia finisce ancora di pi\u00f9 nei guai quando la tirocinante minorenne April Ludgate (Aubrey Plaza) posta nel sito un video di lei che beve vino. Leslie viene quindi interrogata dalla commissione etica, ma viene difesa da Ron che disprezza i procedimenti disciplinari della citt\u00e0. Leslie \u00e8 felice quando Mark le d\u00e0 il benvenuto nel suo club, avendo ricevuto la sua prima nota di demerito.\nIl banchetto.\nTrama.\nDurante un banchetto in onore di sua madre, Leslie cerca di convincere una locale ufficiale urbanistica ad appoggiare il suo progetto sul parco. L'ufficiale resiste all'idea, quindi la madre di Leslie le suggerisce di ricattarla con un'informazione riguardante i problemi di suo marito con il bere. Nonostante sia riluttante, Leslie accetta il consiglio materno, ma essendo a disagio con questo squallido aspetto della politica decide di non seguirlo. Nel frattempo, Tom e Mark lasciano la festa per andare a rimorchiare donne in un bar, ma Mark capisce di preferire la compagnia di Leslie e Ann e torna al banchetto ormai concluso.\nUn fidanzato per Leslie.\nTrama.\nLeslie si reca a quello che crede essere un incontro di lavoro con un anziano pezzo grosso del governo locale, ignara che sua madre le ha in realt\u00e0 organizzato un appuntamento al buio. Un'infastidita Ann scopre che Andy avrebbe potuto farsi rimuovere i due gessi alle gambe due settimane prima, ma non lo ha fatto per fare in modo che Ann continuasse a prendersi cura di lui. Mark, disilluso dalla sua carriera, cerca di flirtare con Ann, che lo rifiuta. Leslie e Mark finiscono col bere della birra insieme sul ciglio della fossa e quando Mark cerca di baciarla, Leslie rifiuta perch\u00e9 l'uomo \u00e8 ubriaco. Mark cade nella fossa."}
{"id": "3122083", "revid": "1305772", "url": "https://it.wikipedia.org/wiki?curid=3122083", "title": "Personal Nightmare", "text": "Personal Nightmare, anche scritto ...A Personal Nightmare in alcune edizioni, \u00e8 un'avventura grafica horror sviluppata e pubblicata dalla Horrorsoft nel 1989. Si tratta del primo gioco sviluppato dalla Horrorsoft, che in seguito diverr\u00e0 famosa per \"\". Il design del videogioco \u00e8 di Keith Wadhams.\nTrama.\nIl giocatore veste i panni del figlio di un pastore di una piccola comunit\u00e0, richiamato in citt\u00e0 da un appello del padre, in forma di lettera. Giunto nella casa paterna il giocatore non trova alcuna traccia del padre. In realt\u00e0 nell'introduzione del gioco \u00e8 mostrato che l'uomo fu colpito da un fulmine che aveva generato un incendio in chiesa, dal quale emerse un demone. Infatti l'intera citt\u00e0 sembra essere sotto scacco delle forze del male. Il protagonista del gioco dovr\u00e0 ricomporre tutti i pezzi della storia e capire cosa sta succedendo entro quattro giorni, ovvero prima del giorno in cui il pastore avrebbe dovuto tenere il suo prossimo sermone."}
{"id": "3122084", "revid": "767487", "url": "https://it.wikipedia.org/wiki?curid=3122084", "title": "Martin Jirou\u0161", "text": ""}
{"id": "3122087", "revid": "287204", "url": "https://it.wikipedia.org/wiki?curid=3122087", "title": "Martin Jirous", "text": ""}
{"id": "3122093", "revid": "287204", "url": "https://it.wikipedia.org/wiki?curid=3122093", "title": "TTS Tren\u010d\u00edn", "text": "Il TTS Tren\u010d\u00edn (fino al 1983 Jednota Tren\u010d\u00edn) \u00e8 stata una societ\u00e0 calcistica slovacca, fondata nel 1939 a Tren\u010d\u00edn.\nGioc\u00f2 nella massima serie calcistica della Slovacchia durante la seconda guerra mondiale, quando le competizioni slovacche e ceche erano separate. Negli anni sessanta la squadra nella prima categoria, sotto il nuovo nome di \"Jednota Tren\u010d\u00edn\"; nel 1963 ottenne un secondo posto nel campionato, dietro Dukla Praga. Nel 1966 e nel 1968 la squadra partecip\u00f2 alla Coppa Mitropa; la prima di queste due partecipazioni vide la squadra arrivare in finale, sconfitta solo dalla ACF Fiorentina. Nel 1972 il club retrocesse in seconda divisione.\nDopo tre stagioni lo Jednota torn\u00f2 nella massima serie, dove gioc\u00f2 fino al 1980. Dopo la squadra non riusc\u00ec pi\u00f9 a tornare ad alti livelli, retrocedendo ulteriormente in terza divisione nel 1981. Tuttavia lo Jednota riusc\u00ec a risalire subito, cambiando il nome in TTS. Nel 1985 TTS retrocedette di nuovo in terza serie, senza pi\u00f9 riuscire a tornare in seconda. Durante l'ultima stagione cecoslovacca nel 1992/93 la squadra fin\u00ec davanti alla Futbalov\u00fd Klub AS Tren\u010d\u00edn. Successivamente le due squadre si fusero.\nVinse una Coppa di Slovacchia nel 1977-78, battendo in finale lo Slovan Bratislava."}
{"id": "3122095", "revid": "2208709", "url": "https://it.wikipedia.org/wiki?curid=3122095", "title": "The Great Love Songs of Michael Jackson", "text": "The Great Love Songs of Michael Jackson \u00e8 una raccolta del cantante Michael Jackson pubblicata nel 1984 dalla Motown."}
{"id": "3122096", "revid": "339392", "url": "https://it.wikipedia.org/wiki?curid=3122096", "title": "Pedro Mba Obiang Avomo", "text": ""}
{"id": "3122098", "revid": "1063838", "url": "https://it.wikipedia.org/wiki?curid=3122098", "title": "Norma Nolan", "text": "La Nolan \u00e8 stata la prima donna argentina ad ottenere il titolo di Miss Universo, consegnatole a Miami, in Florida il 14 luglio 1962. In precedenza era stata incoronata anche Miss Argentina 1962. Norma Nolan \u00e8 di origini Irlandesi e italiane. Dopo l'anno di regno come Miss Universo, Norma Nolan si ritir\u00f2 a vita privata."}
{"id": "3122103", "revid": "34899189", "url": "https://it.wikipedia.org/wiki?curid=3122103", "title": "Il giro del mondo in ottanta giorni (film 2004)", "text": ""}
{"id": "3122104", "revid": "31886", "url": "https://it.wikipedia.org/wiki?curid=3122104", "title": "Episodi di Parks and Recreation (seconda stagione)", "text": "La seconda stagione della serie televisiva statunitense Parks and Recreation, composta da 24 episodi, \u00e8 andata in onda su NBC dal 17 settembre 2009 al 20 maggio 2010.\nIn Italia \u00e8 stata trasmessa da Joi da venerd\u00ec 27 gennaio al 13 aprile 2012.\nAmore tra pinguini.\nTrama.\nAl fine di promuovere lo zoo di Pawnee, Leslie Knope (Amy Poehler) decide di sposare due dei pinguini residenti nel parco, come trovata pubblicitaria. Tuttavia, quando entrambi i pinguini risultano essere entrambi maschi, inavvertitamente provoca un putiferio tra i cittadini.\nL'appostamento.\nTrama.\nMentre si prendono cura del nuovo giardino della comunit\u00e0, Leslie e Tom Haverford (Aziz Ansari) sono scioccati nello scoprire che qualcuno ha piantato marijuana tra le altre piante. Decidono quindi di fare un appostamento notturno per catturare i colpevoli. Nel frattempo, Ann Perkins (Rashida Jones) ha un appuntamento con Mark Brendanawicz (Paul Schneider).\nConcorso di bellezza.\nTrama.\nLeslie giudicher\u00e0 l'annuale concorso di bellezza Miss Pawnee, e Tom fa un favore a qualcuno per poter entrare a sua volta tra i giudici del concorso. April Ludgate (Aubrey Plaza) decide di iscriversi al concorso dopo aver saputo che il vincitore ottiene $ 600. Leslie chiede all'ufficiale di polizia Dave Sanderson (Louie C.K.) di uscire per un appuntamento. Nel frattempo, Ann (Rashida Jones) scopre che Andy Dwyer (Chris Pratt) vive nella fossa del parco, mentre nel frattempo Mark (Paul Schneider) le fa visita per aiutarla a sistemare la doccia e cenare, causando cos\u00ec una grande tensione tra Ann e Andy.\nScheletri negli armadi.\nTrama.\nIl suo primo appuntamento con Dave (Louie C.K.) si sta avvicinando velocemente, e Leslie \u00e8 molto nervosa. Quindi Ann la porta ad un appuntamento di prova per testare le sue abilit\u00e0. Un Consigliere locale \u00e8 coinvolto in uno scandalo sessuale e Tom, Ron Swanson (Nick Offerman), Mark e April (Aubrey Plaza) si sfidano a vedere chi pu\u00f2 scavare pi\u00f9 a fondo e giocare pi\u00f9 sporco l'uno con l'altro.\nCitt\u00e0 gemellate.\nTrama.\nLeslie (Amy Poehler) ospita una festa in onore della visita della delegazione del dipartimento Parchi della citt\u00e0 gemellata con Pawnee: Boraqua, Venezuela. Leslie dovr\u00e0 affrontare delle differenze culturali molto difficili. Tom si improvvisa fattorino per i visitatori ed April (Aubrey Plaza), nel frattempo, fa il gioco duro con Jhonny (guest star JC Gonzalez), uno stagista della delegazione venezuelana. Fred Armisen (gi\u00e0 comico di \"Saturday Night Live\") interpreta il ruolo di Raul Alejandro Bastilla Pedro de Veloso de Morana, il Vice Direttore Esecutivo del Dipartimento Parchi, in visita dal Venezuela.\nScorciatoie.\nTrama.\nLeslie e il resto del comitato aiutano un'organizzazione locale chiamata \"KaBOOM!\" a costruire un piccolo parco giochi in una citt\u00e0 vicina. Quando Leslie si rende conto che il campo da gioco viene terminato in un solo giorno, si sente frustrata per la mancanza di progressi nella fossa del Parco e va da Mark (Paul Schneider) per un consiglio su come accelerare le cose.\nFinch\u00e9 c'\u00e8 festa c'\u00e8 speranza.\nTrama.\nLeslie \"arruola\" Dave (guest star Louis C.K.) e Andy per catturare un adolescente locale che fa atti di vandalismo. Nel frattempo, Ann lotta per rendere la sua festa di Halloween divertente e ottiene aiuto da una fonte inaspettata.\nPericolo per il parco.\nTrama.\nLeslie \u00e8 sconvolta quando scopre che il dipartimento della biblioteca vuole prendere il sopravvento su di lei. Ancora peggio, la biblioteca \u00e8 gestita dall'ex moglie di Ron, Tammy (guest star Megan Mullally), che ha ancora una presa emotiva su di lui. Nel frattempo, Andy (Chris Pratt) ottiene un lavoro nella speranza di riconquistare Ann.\nIl murale.\nTrama.\nUno dei murales del municipio viene deturpato, il che fa precipitare Leslie e il Dipartimento dei Parchi in una feroce competizione per trovare un nuovo disegno. Ron ed Andy condividono un momento imbarazzante nel nuovo lavoro di Andy (Chris Pratt) come lustrascarpe .\nBattuta di caccia.\nTrama.\nCercando di dimostrare che \u00e8 in grado di stare con i ragazzi, Leslie si autoinvita alla battuta di caccia annuale di Ron, ma non funziona esattamente come sperato. Mentre tutti sono lontani, April (Aubrey Plaza) e Andy (Chris Pratt) entrano in contatto in ufficio.\nIl divorzio di Tom.\nTrama.\nQuando Ron manda Leslie su DMV, lei diventa testimone accidentale del divorzio tra Tom e Wendy in tribunale. Leslie recluta l'intero dipartimento per aiutare Tom a dimenticare le sue preoccupazioni passando una notte in citt\u00e0, e Tom inizia a rendersi conto dello stato del suo matrimonio.\nScandalo di Natale.\nTrama.\nDurante la progettazione del \"Pawnee Winter Wonderland Festival\", un incontro con un consigliere caduto in disgrazia, coinvolge Leslie (Amy Poehler) nel bel mezzo di uno scandalo sessuale e la costringe a nascondersi dalla stampa. Ron (Nick Offerman) copre il lavoro di Leslie per un giorno e presto scopre esattamente quanto lavoro fa Leslie.\nAppuntamento al buio.\nTrama.\nCon Dave (Louis C.K.) fuori dal campo, Ann (Rashida Jones) decide di far incontrare Leslie su con uno dei suoi collaboratori, ma non tutto va come previsto. Un vecchio amico di Ann riappare e rende Mark (Paul Schneider) insicuro sulla loro relazione.\nA casa di Leslie.\nTrama.\nDopo che Leslie e Justin (Justin Theroux) hanno avuto una serie di appuntamenti grandiosi insieme ad Indianapolis, lui le confessa che presto torner\u00e0 a Pawnee e Leslie decide di organizzare una cena a casa sua per fare impressione su di lui.\nLo sponsor.\nTrama.\nIl Dipartimento Parchi stipula un accordo con un'azienda locale per vendere snack energetici in tutti i parchi Pawnee. Quando Leslie scopre quanto sono malsani questi gli snack, cerca di porre un veto all'accordo . Nel frattempo Mark decide, riluttante, di aiutare Tom (Aziz Ansari) a lasciare la sua casa e trasferirsi.\nMissione d'amore.\nTrama.\nQuando Leslie ascolta la storia su una vecchia fiamma di sua madre, lei e Justin decidono di provare a riunire la coppia per il giorno di San Valentino. Nel frattempo, Andy (Chris Pratt) e la sua band sono preoccupati per l'esibizione al Senior Center. Guest star dell'episodio: John Larroquette.\nLa donna dell'anno.\nTrama.\nLeslie si irrita molto quando Ron (Ron Swanson) vince il \"Premio Donna dell'Anno\" con un progetto che \u00e8 stato idea di Leslie stessa. Intanto Tom cerca di convincere gli altri dipendenti del Dipartimento Parchi a dargli mille dollari, cos\u00ec da poter investire in un Club Pawnee locale. April aiuta Andy a trovare un nuovo appartamento.\nCaccia all'opossum.\nTrama.\nUn opossum morde il cane del Sindaco su un campo da golf, e Leslie \u00e8 incaricata di formare una task force per trovare l'animale prima che possa fare altri danni. Mark si rifiuta di infrangere le regole e \"piegarle\" a suo piacimento per Ron, facendolo arrabbiare.\nSicurezza nei parchi.\nTrama.\nJerry Gergich (Jim O'Heir) viene rapinato da un gruppo di ragazzini, spingendo Leslie ad incontrare il Capo dei Ranger del Parco nella speranza di migliorare la sicurezza nei parchi di Pawnee. Nel frattempo, nel Dipartimento Parchi tutti quanti decidono di provare a essere pi\u00f9 gentili con Jerry quando torna al lavoro. Guest star dell'episodio: Andy Samberg.\nL'opuscolo.\nTrama.\nIncaricata di preparare il catalogo degli eventi estivi, Leslie decide di portare fuori Ron (Ron Offerman) e altri Direttori del Dipartimento Parchi per un pranzo al sacco. Tom (Aziz Ansari) chiede ad Ann (Rashida Jones) e Mark (Paul Schneider) di posare per la foto di copertina del catalogo.\n94 appuntamenti.\nTrama.\nQuando April (Aubrey Plaza) programma casualmente gli incontri nell'agenda di Ron per il 31 marzo pensando che Marzo abbia solo 30 giorni, Ron si ritrova con novantatr\u00e9 incontri programmati per lo stesso giorno; decide cos\u00ec di chiedere l'aiuto di tutte le persone del Dipartimento Parchi per risolvere il problema. Durante uno degli incontri, Leslie scopre che Jessica Wicks (Susan Yeagley), ex Miss Pawnee e moglie di Nick Newport (Christopher Murray), sta pianificando di apportare modifiche a una villa di Pawnee e recluta Tom perch\u00e9 la aiuti a fermarla.\nLa lunga notte di Leslie.\nTrama.\nLeslie si offre di ospitare il \"Telethon Pawnee Cares Diabetes\" e decide anche di offrire volontariamente i servizi del resto del Dipartimento Parchi. Sfortunatamente, a Leslie \u00e8 stato assegnato il temuto turno dalle 2:00 alle 6:00 del mattino e deve lottare per superare le prime ore della notte. Nel frattempo, Mark (Paul Schneider) decide se chiedere o meno ad Ann (Rashida Jones) di sposarlo.\nIl bilancio non quadra.\nTrama.\nI nuovi piani per il parco di Leslie vengono sospesi da una visita di due controllori di Stato: Chris Traeger (Rob Lowe) e Ben Wyatt (Adam Scott), provocando la delusione di Leslie. April (Aubrey Plaza) decide anzitempo di avanzare nel suo rapporto con Andy (Chris Pratt) durante la sua festa per il 21 \u00b0 compleanno, tenutasi presso il \"Snakehole Lounge\". Ann e Mark si occupano entrambi della loro recente rottura, ognuno a modo suo.\nFreddy Spaghetti.\nTrama.\nBen (Adam Scott) e Chris (Rob Lowe) decidono di terminare definitivamente con l'aiuto economico del governo a favore della crisi fiscale dei Pawnee, portando cos\u00ec alla chiusura di tutti i parchi e alla cancellazione di un concerto per bambini eseguito dall'amato artista \"Freddy Spaghetti\". Leslie decide allora di reclutare il personale del Dipartimento Parchi per mettere in scena il concerto, arrivando ad uno scontro con Ben. Nel frattempo, Andy non sa come affrontare un'inaspettata attenzione romantica da parte di Ann, causando problemi ad April. Mark accetta un lavoro nel settore privato e lascia il governo."}
{"id": "3122106", "revid": "1543377", "url": "https://it.wikipedia.org/wiki?curid=3122106", "title": "Maserati A6 G 2000", "text": "La Maserati A6G 2000 \u00e8 un'autovettura sportiva costruita dalla casa automobilistica italiana Maserati dal 1950 al 1953.\nNome.\nIl nome \u00e8 composto dalla \u201cA\u201d di \u201cAlfieri\"\u201d Maserati, il nome del fondatore dell'omonima casa del tridente, il \u201c6\u201d dal numero di cilindri del motore, la \u201cG\u201d, da \u201cghisa\"\u201d del materiale del basamento del propulsore anche se la Maserati pass\u00f2 dopo breve tempo a realizzarlo in lega leggera e \u201c2000\u201d dalla cilindrata del motore.\nIl contesto.\nFu presentata al pubblico al Salone dell'automobile di Torino del 1950 carrozzata da Pininfarina, e sostitu\u00ec come modello sportivo di serie la A6 1500. Pininfarina ne costru\u00ec nove esemplari in versione fastback a quattro posti, mentre Pietro Frua progett\u00f2 cinque cabriolet ed una coup\u00e9. Vignale elabor\u00f2 un unico modello, anch'esso versione coup\u00e9, su disegno di Giovanni Michelotti. Una coup\u00e9 venne trasformata dalla Zagato in una Spyder per poter essere esposta al salone automobilistico di Torino del 1955. Venne inizialmente commissionata da Juan Peron, ma non pot\u00e9 essere consegnata a causa di numerosi problemi politici.\nPer ottenere una cilindrata maggiore rispetto al modello precedente, furono aumentati la corsa e l'alesaggio. Le dimensioni del telaio rimasero invece immutate, ma le sospensioni posteriori furono riviste, prendendo spunto da quelle a balestra della Fiat 1100.\nI 16 esemplari della \"A6G 2000\" furono tutti assemblati tra il 1950 ed il 1951, nonostante vennero sostituiti dalla A6G 54 solamente nel 1954.\nL'A6G 2000, che era destinata a pochi ed era costruita artigianalmente, rese celebre la Maserati nel mondo come una delle case automobilistiche produttrici di vetture sportive di maggior qualit\u00e0.\nCaratteristiche tecniche.\nL'accensione era singola con spinterogeno di marca Marelli e modello ST95DAS. La lubrificazione era forzata con la sola pompa di mandata. Il sistema di raffreddamento era a circolazione d\u2019acqua con pompa centrifuga. La distribuzione era formata da un singolo albero a camme in testa, che era mosso da una catena, e da due valvole per cilindro. L'alimentazione era ad aspirazione libera ed era fornita da tre carburatori di marca Weber e modello 36 DO2 (oppure uno solo 40 DCR). Il serbatoio aveva una capacit\u00e0 di 55 litri, che permetteva al modello di avere un'autonomia di 300 km.\nIl motore era un sei cilindri in linea. L'alesaggio e la corsa erano rispettivamente di 72 mm e 80\u00a0mm, mentre il rapporto di compressione era di 7,8:1. La cilindrata era di 1.954,3 cm\u00b3. La potenza massima erogata era compresa tra i 90 ed i 100 CV, a seconda della messa a punto, che permetteva al veicolo di raggiungere i 160-180 km/h.\nLa trazione era posteriore, e la trasmissione era a formata da un cambio a quattro rapporti pi\u00f9 la retromarcia, con i rapporti degli ingranaggi che erano 3,68 (per la prima marcia), 1,78 (per la seconda), 1,35 (per la terza), 1 (per la quarta) e 6,20 (per la retromarcia). La frizione era multidisco a secco. Le sospensioni anteriori erano indipendenti con molle elicoidali, mentre quelle posteriori erano formate da un assale rigido con balestre longitudinali. Entrambe montavano ammortizzatori idraulici Houdaille. I freni erano a tamburo sulle quattro ruote con comando idraulico, mentre lo sterzo era a vite senza fine e settore dentato. Le ruote erano in lamiera o a raggi.\nIl telaio era tubolare con quattro longheroni e traverse in lamiera d'acciaio. La carrozzeria era coup\u00e9 o spider a 2 porte, tipo 2+2."}
{"id": "3122108", "revid": "126257", "url": "https://it.wikipedia.org/wiki?curid=3122108", "title": "Maserati A6G 2000", "text": ""}
{"id": "3122109", "revid": "1543377", "url": "https://it.wikipedia.org/wiki?curid=3122109", "title": "Miguel Itzigsohn", "text": "Direttore del dipartimento di \"Astrometr\u00eda Extrameridiana y Mec\u00e1nica Celeste\" dal 1955 al 1972 presso l'osservatorio di La Plata, il Minor Planet Center gli accredita la scoperta di quindici asteroidi, effettuate tra il 1948 e il 1954.\nOltre a 1569 Evita, Miguel Itzigsohn ha dedicato ad Evita Per\u00f3n, utilizzandone vari epiteti con cui era nota, anche 1581 Abanderada, 1582 Martir, 1588 Descamisada e 1589 Fanatica.\nL'asteroide 1596 Itzigsohn \u00e8 cos\u00ec chiamato in suo onore."}
{"id": "3122110", "revid": "126257", "url": "https://it.wikipedia.org/wiki?curid=3122110", "title": "Maserati A6G2000", "text": ""}
{"id": "3122115", "revid": "76963", "url": "https://it.wikipedia.org/wiki?curid=3122115", "title": "Marlene Schmidt", "text": "Carriera.\nCresciuta nella Germania Est, lo stato conosciuto in quei giorni come Repubblica Democratica Tedesca, dove aveva conseguito una laurea in ingegneria, nel 1960, Marlene Schmidt e la sua famiglia si trasferirono a vivere a Stoccarda nella Germania Ovest. Nel 1961 vinse il concorso nazionale Miss Germania, titolo che le diede la possibilit\u00e0 di partecipare a Miss Universo in rappresentanza della Germania. Il 15 luglio 1961 Marlene Schmidt vinse il concorso, battendo le altre quarantasette concorrenti e diventando la prima (e ad oggi unica) donna tedesca a vincere il concorso, quell'anno tenuto a Miami, in Florida.\nL'anno successivo Marlene Schmidt divenne la terza (di otto) moglie dell'attore statunitense Ty Hardin, e si trasfer\u00ec a vivere con lui negli Stati Uniti d'America. Il matrimonio dur\u00f2 sino al 1966 e la Schdmidt ebbe da Hardin il suo unico figlio. In seguito, principalmente fra il 1972 ed il 1986, Marlene Schmidt inizi\u00f2 a lavorare nell'industria cinematografica, recitando, producendo e scrivendo la sceneggiatura per una dozzina di film. Nessuno di questi film ebbe particolare successo di pubblico, bench\u00e9 \"The Stepmother\" del 1973 ottenne una nomination agli Oscar nella categoria Miglior canzone. Successivamente Marlene Schmidt torn\u00f2 a vivere in Germania a Saarbr\u00fccken, dove ancora oggi risiede."}
{"id": "3122116", "revid": "767487", "url": "https://it.wikipedia.org/wiki?curid=3122116", "title": "Today We Are All Demons", "text": "Today We Are All Demons \u00e8 il quarto LP della band Aggrotech/EBM norvegese Combichrist."}
{"id": "3122119", "revid": "1543377", "url": "https://it.wikipedia.org/wiki?curid=3122119", "title": "Linda Bement", "text": "Membro della Chiesa di Ges\u00f9 Cristo dei santi degli ultimi giorni , Linda Bement fu la terza Miss USA a vincere il titolo di Miss Universo. Il concorso del 1960, vinto dalla Bement, fu anche il primo ad essere trasmesso dalla televisione in tutta la nazione.\nNel 1962 Linda Bement spos\u00f2 il fantino panamense Manuel Ycaza, da quale ebbe due figli, ma dal quale divorzi\u00f2 nel 1969.."}
{"id": "3122123", "revid": "1682541", "url": "https://it.wikipedia.org/wiki?curid=3122123", "title": "Akiko Kojima", "text": "Biografia.\nPrima Miss Universo proveniente dall'Asia, Akiko Kojima era una modella ventiduenne proveniente da Tokyo quando fu incoronata la nona Miss Universo il 24 luglio 1959 a Long Beach. In precedenza era stata eletta Miss Giappone.\nDopo il suo anno di regno Aiko Kojima spos\u00f2 Akira Takarada, famoso per i film su Godzilla della Toho sin dal 1954.\nQuaranta anni dopo, \u00e8 stata eletta la seconda Miss Universo giapponese, Riyo Mori, vincitrice del titolo nel 2007."}
{"id": "3122125", "revid": "2091520", "url": "https://it.wikipedia.org/wiki?curid=3122125", "title": "Tor des G\u00e9ants", "text": "Il Tor des G\u00e9ants (pron. fr. : ; che significa \"giro dei giganti\" in patois valdostano) \u00e8 una gara di trail di categoria XXL che si svolge in Valle d'Aosta nel mese di settembre. \nPer la decima edizione, denominata TORX, oltre alla prova principale di 330km e al \"Tot Dret\" di 140km e 12000 d+, sono stati aggiunti il \"Tor des Glaciers\" (che significa \"giro dei ghiacciai\" in patois valdostano), una gara di 450km aperta solamente a 100 atleti che in precedenza avevano gi\u00e0 concluso il Tor, e il \"Passage au Malatra\", una gara da 30km e 2000D+ con partenza a Saint-Rh\u00e9my-en-Bosses e passaggio a 3000 metri di altitudine al Col Malatra prima di scendere verso Courmayeur. Nel 2019, la prima edizione di questa gara pi\u00f9 corta ha visto tagliare il traguardo in prima posizione il valdostano Davide Ch\u00e9raz davanti a due atleti francesi.\nLa gara.\n\u00c8 una competizione che prevede premi per tutti i partecipanti che portino a termine il percorso. La gara, che attraversa il territorio di 34 comuni ed \u00e8 considerata \"il trail pi\u00f9 duro al mondo\", percorre i sentieri delle \"Alte vie\" della regione con partenza ed arrivo a Courmayeur.\nLa prova si svolge in una sola tappa, a velocit\u00e0 libera e in un tempo limite di 150 ore, in regime di semi-autosufficienza con l'atleta che deve portare con s\u00e9 l'indispensabile per la sussistenza e pu\u00f2 rifornirsi unicamente presso dei punti di assistenza prestabiliti. Il numero massimo di partecipanti per motivi di organizzazione e di sicurezza \u00e8 stato fissato a 750 atleti pi\u00f9 una cinquantina tra wildcard e giornalisti, anche se per l'edizione 2017 le richieste di partecipazione sono state 2.362. Dall'edizione 2014 sono stati introdotti i commissari di gara per evitare tagli del percorso e situazioni di pericolo.\nDall'edizione 2017 \u00e8 stato introdotto un servizio di geolocalizzazione tramite GPS che mostra, per ogni corridore, sul sito ufficiale del Tor des G\u00e9ants diverse informazioni: la posizione in classifica generale, la velocit\u00e0 media, i chilometri e il dislivello positivo percorsi. Vengono inoltre mostrati tutti i tempi di passaggio in punti predefiniti sul percorso (corrispondenti a rifugi o comuni attraversati), l'ora di entrata e quella di uscita dalle basi vita e la previsione di arrivo al punto successivo.\nPercorso.\nIl tracciato, un anello che misura circa 330\u00a0km per un totale di 24.000 metri di dislivello positivo, segue dapprima l'Alta via della Valle d'Aosta n. 2 in direzione della bassa Valle e fa ritorno a Courmayeur per l'Alta via della Valle d'Aosta n. 1 ripercorrendo i sentieri ai piedi di alcuni tra i pi\u00f9 importanti 4000 delle Alpi ed attraversando il parco nazionale del Gran Paradiso e il parco regionale del Mont Avic. Il percorso attraversa 25 colli oltre i 2000 metri, 30 laghi ed \u00e8 compreso tra un'altitudine di 300 metri ad una di 3300 metri. \nLungo il percorso sono previsti pi\u00f9 di quaranta punti di ristoro, riposo e soccorso, oltre a sette basi d'accoglienza di maggior dimensione (basi vita) che dividono il percorso in sette settori:\nImpatto mediatico.\nLa gara ha avuto una rilevante copertura mediatica sia sulle trasmissioni e sulla stampa generalista sia sui media specializzati nei settori del podismo, dell'escursionismo e dell'alpinismo. Per esempio \"Meridiani Montagna\", una delle riviste di riferimento per gli appassionati, ha dedicato alla preparazione della gara un ampio articolo del proprio numero del maggio 2010.\nTOR 130 - Tot Dret.\nNell\u2019ambito del Tor des G\u00e9ants, dall\u2019edizione 2017, viene organizzato un trail chiamato \"Tot Dret\". Il nome, che in patois valdostano significa \u201ctutto dritto\u201d (una versione \u00e8 ugualmente presente in \"Titsch\", Groadus), allude al fatto che rispetto al Tor, nel quale si pu\u00f2 individuare un percorso di andata (l\u2019Alta via della Valle d'Aosta n. 2) e uno di ritorno (l'Alta via della Valle d'Aosta n. 1), nel Tot Dret si percorre solo l\u2019Alta via della Valle d'Aosta n. 1, quindi pu\u00f2 definirsi \u201ctutto dritto\u201d con partenza da Gressoney-Saint-Jean e arrivo a Courmayeur. Il tracciato \u00e8 lungo 140 chilometri con un dislivello positivo di 12000 metri. Lungo il percorso sono situati diversi punti ristoro (ogni 7/10\u00a0km) e una base vita ad Ollomont. Come il Tor, si svolge in una sola tappa, velocit\u00e0 libera, in un tempo limitato pari a 38 ore, in regime di semi-autosufficienza.\nA partire dall'edizione 2019, il \"Tot Dret\" diventa \"TOR130 - Tot Dret\", gara qualificante per il Tor des G\u00e9ants. A tutti i finisher dell'edizione 2017 e 2018, \u00e8 permesso l'accesso diretto, senza sorteggio, all'iscrizione al Tor des G\u00e9ants 2019. Lo stesso privilegio sar\u00e0 riservato a 200 finisher dell'edizione 2019 per l'accesso al Tor des G\u00e9ants 2020.\nNel 2019 l\u2019atleta Giuliano Cavallo \u00e8 giunto in prima posizione al traguardo di Courmayeur stabilendo un nuovo record del percorso.\nTDG - Tor des Glaciers.\nNell\u2019ambito del Tor des G\u00e9ants, dall\u2019edizione 2019 (TORX), viene organizzato un trail chiamato \"Tor des Glaciers\" (\"Giro dei ghiacciai\" in patois valdostano). La gara \u00e8 pi\u00f9 lunga del Tor des G\u00e9ants, infatti prevede circa 450 km di strada con 38000 metri di dislivello, ed \u00e8 aperta solo a persone che hanno finito il tor negli anni precedenti in un tempo massimo di 130 ore per un massimo di 100 concorrenti (2019). Il percorso si snoda tra le Altevie 3 e 4 della Valle d'Aosta, percorsi mai ufficializzati.\nLa prima edizione del 2019 \u00e8 stata vinta dal varesino naturalizzato francese Luca Papi, che ha completato la gara in 134 ore e 10 minuti. Lo stesso Luca Papi si \u00e8 poi confermato vincitore nel 2021, completando il percorso in 138 ore e 17 minuti insieme allo svizzero Jules Henri Gabioud."}
{"id": "3122128", "revid": "287204", "url": "https://it.wikipedia.org/wiki?curid=3122128", "title": "7564 Gokumenon", "text": "7564 Gokumenon \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,7640577\u00a0UA e da un'eccentricit\u00e0 di 0,2040423, inclinata di 10,86570\u00b0 rispetto all'eclittica.\nL'asteroide \u00e8 dedicato allo scienziato indiano Mambillikalathil Govind Kumar Menon, detto \"Goku\"."}
{"id": "3122129", "revid": "34900985", "url": "https://it.wikipedia.org/wiki?curid=3122129", "title": "Cap 10", "text": ""}
{"id": "3122136", "revid": "716642", "url": "https://it.wikipedia.org/wiki?curid=3122136", "title": "Football Club United of Manchester", "text": "Il Football Club United of Manchester, meglio noto come United of Manchester, \u00e8 una societ\u00e0 calcistica inglese di Manchester; si trova nel distretto cittadino di Moston e disputa gli incontri interni a Broadhurst Park, impianto dalla capienza di spettatori.\nStoria.\nFondato nel 2005 da alcuni tifosi del contrari all'acquisizione del club da parte dell'imprenditore statunitense Malcolm Glazer, il club \u00e8 integralmente controllato dai propri \"supporters\".\nDopo l'esordio vincente in North West Counties Football League Division Two, nella seconda stagione ha primeggiato in North West Counties Football League Division One ed \u00e8 stato promosso in Northern Premier League. Nella stagione 2007-2008, ha terminato al secondo posto nella Northern Premier League Division One North ed \u00e8 stato promosso dopo aver vinto i play-off. Il club successivamente \u00e8 stato promosso nella National League North nel 2015 dopo aver vinto la Northern Premier League Premier Division. Il club ha anche raggiunto il secondo turno della FA Cup nella stagione 2010-2011 e il quarto turno della FA Trophy nella stagione 2014-2015."}
{"id": "3122137", "revid": "287204", "url": "https://it.wikipedia.org/wiki?curid=3122137", "title": "7626 Iafe", "text": "7626 Iafe \u00e8 un asteroide della fascia principale. Scoperto nel 1976, presenta un'orbita caratterizzata da un semiasse maggiore pari a 3,1683252\u00a0UA e da un'eccentricit\u00e0 di 0,0938039, inclinata di 9,91094\u00b0 rispetto all'eclittica.\nL'asteroide \u00e8 dedicato all'ente argentino IAFE (\"Instituto de Astronom\u00eda y F\u00edsica del Espacio\")."}
{"id": "3122139", "revid": "767487", "url": "https://it.wikipedia.org/wiki?curid=3122139", "title": "Dario Martin", "text": "Era noto anche come Martin III per distinguerlo dai tre fratelli calciatori Piero, Cesare e Edmondo, che giocarono tutti come lui nel Torino.\nCarriera.\nClub.\nEsord\u00ec nel campionato nazionale il 2 gennaio 1921 in un match vinto per 1-0 contro il Carignano. Rimase nel Torino in totale per 14 stagioni nel corso delle quali vinse due scudetti, di cui uno revocato dalla F.I.G.C..\nNel 1934 si trasfer\u00ec al Pinerolo in Prima Divisione (all'epoca la terza serie) e vi rimase per tre anni prima di ritirarsi.\nNazionale.\nMartin gioc\u00f2 due gare in Nazionale, la prima delle quali fu un'amichevole contro la Francia il 24 aprile 1927.\nCuriosit\u00e0.\nNel 1956, al giocatore pinerolese fu intitolata la locale Sezione AIA. Attualmente, la denominazione risulta decaduta nell'uso comune."}
{"id": "3122143", "revid": "486946", "url": "https://it.wikipedia.org/wiki?curid=3122143", "title": "Iugoslavi", "text": ""}
{"id": "3122144", "revid": "889336", "url": "https://it.wikipedia.org/wiki?curid=3122144", "title": "Nina Tower", "text": "Nina Tower (cin. \u5982\u5fc3\u5ee3\u5834) \u00e8 un complesso di due torri gemelle situato nella baia di Tsuen Wan, a Hong Kong.\nIl design originale dei due grattacieli era stato concepito per raggiungere la ragguardevole altezza di 518 m, rappresentando quindi al tempo dell'inaugurazione l'edificio pi\u00f9 alto del mondo; il progetto non fu per\u00f2 portato a termine, e a causa della vicinanza con l'aeroporto internazionale di Hong Kong l'altezza fu abbassata agli attuali 318 m. Altre modifiche furono dettate dai proprietari della Chinachem Group che si occupava della costruzione nel sito, suddividendo l'altezza prevista inizialmente in due torri. La pi\u00f9 bassa prese il nome di Nina Tower, dall'imprenditrice cinese Nina Wang, e la pi\u00f9 alta fu chiamata Teddy Tower, in onore del marito di Nina Teddy Wang, rapito e dichiarato morto nel 1990. Nonostante i due nomi, generalmente l'intero complesso \u00e8 chiamato Nina Tower.\nNella cosiddetta Teddy Tower i piani dal numero 10 al 39 sono ad uso uffici, mentre i 40 piani superiori ospitano un hotel 5 stelle da 800 stanze."}
{"id": "3122145", "revid": "76963", "url": "https://it.wikipedia.org/wiki?curid=3122145", "title": "Akira Takarada", "text": "Carriera.\nTakarada nacque nella Corea sotto il dominio giapponese, e visse per un certo periodo ad Harbin, Cina. Suo padre lavorava come ingegnere per la South Manchuria Railway. Dopo la guerra, rimase ad Harbin, ed impar\u00f2 a parlare il cinese e l'inglese.\nTakarada si trasfer\u00ec in Giappone con la sua famiglia nel 1948, e si un\u00ec alla Toho grazie al progetto dell'azienda \"Nuovi volti\" nell'aprile 1953. Il suo debutto cinematografico avvenne con un piccolo ruolo nel film \"And Then the Liberty Bell Rang\", film biografico sull'educatore Fukuzawa Yukichi. Tuttavia la popolarit\u00e0 avvenne grazie al ruolo di Hideto Ogata nel film del 1954 \"Godzilla\". Takarada divenne quindi uno degli attori pi\u00f9 popolari della Toho, continuando a recitare nei film della serie \"Godzilla\" \"Watang! Nel favoloso impero dei mostri\" (1964), \"L'invasione degli astromostri\" (1965) e \"Il ritorno di Godzilla\" (1966). Ritorn\u00f2 a recitare nella serie nel 1992 grazie a \"Godzilla vs. Mothra\" ed appar\u00ec nuovamente in \"\" (2004). Takarada lavor\u00f2 inoltre anche ad altri film fantascientifici come \"Half Human\" (1955), \"L'ultima guerra\" (1961), \"King Kong, il gigante della foresta\" (1967), and \"Latitudine zero\" (1969).\nLa Toho produsse un musical ispirato a \"Via col vento\", con la colonna sonora ad opera di Harold Rome nel 1970, intitolato \"Scarlett\". Takarada era stato inizialmente pensato nel ruolo di Rhett Butler, ma a causa di un infortunio, non riusc\u00ec a prendere parte al progetto. Attualmente Takarada continua ad apparire in serie televisive, trasmissioni e pubblicit\u00e0.\nAkira Takarada \u00e8 apparso anche in un cameo nel film \"Godzilla\" diretto da Gareth Edwards, primo capitolo del MonsterVerse."}
{"id": "3122153", "revid": "287204", "url": "https://it.wikipedia.org/wiki?curid=3122153", "title": "Jan Mandijn", "text": "Biografia.\nVerso il 1530 si trasfer\u00ec ad Anversa, dove si specializz\u00f2 in opere ricche di figure bizzarre derivate dallo stile di Hieronymus Bosch, assieme a Pieter Huys (le cui opere sono state spesso confuse tra i due). \nSecondo Van Mander fu maestro di Gillis Mostaert e secondo RKD anche di Bartholomeus Spranger."}
{"id": "3122168", "revid": "400694", "url": "https://it.wikipedia.org/wiki?curid=3122168", "title": "Episodi di Dr. House - Medical Division (settima stagione)", "text": "La settima stagione della serie televisiva Dr. House - Medical Division \u00e8 stata trasmessa sul canale statunitense Fox dal 20 settembre 2010 al 23 maggio 2011. La stagione, composta da 23 episodi, ruota attorno alla relazione tra Gregory House e Lisa Cuddy.\nOlivia Wilde, sebbene sia accreditata in tutti gli episodi, appare solo nel primo, per poi tornare a partire dal diciottesimo.\nIn Italia la prima parte della stagione (episodi 1-16) \u00e8 stata trasmessa dal 14 gennaio al 14 aprile 2011 su Italia 1. La seconda parte della stagione (episodi 17-23) \u00e8 invece andata in onda dal 5 giugno 2011 al 17 luglio 2011.\nE adesso?\nTrama.\nHouse e Cuddy, dopo essersi baciati, fanno l'amore. Successivamente, House la convince a prendersi la mattina libera, che diventer\u00e0 un'intera giornata. Intanto sopraggiunge Wilson, preoccupato per il suo amico, ma House non lo fa entrare. Cuddy pensa che lui non sia ancora pronto per una relazione pubblica, cos\u00ec il diagnosta, piccato, fa entrare Wilson e gli rivela di aver passato la notte con Cuddy. Wilson \u00e8 convinto che sia sotto l'effetto del Vicodin e non vuole credergli; House allora lo porta in camera da letto, ma Cuddy non c'\u00e8. Wilson, accertatosi delle condizioni dell'amico, se ne va. Cuddy, che si era nascosta nell'armadio, si giustifica dicendo di non volerlo forzare a rivelare la loro relazione. Successivamente, gli chiede perch\u00e9 non le abbia ancora detto di amarla e lui le risponde che non \u00e8 necessario esprimere il proprio amore a parole, perch\u00e9 i fatti dovrebbero bastare. Mentre Cuddy si accinge a tornare a casa, dopo una giornata passata a giocare con House, lui le dice che la loro relazione non funzioner\u00e0, chiedendole almeno un motivo per il quale lui non possa deluderla di nuovo. Cuddy gli dice di non volere che lui cambi e che \u00e8 davvero convinta di amarlo; House, a sua volta, le dice di amarla. Tuttavia, dopo essersi salutati, i due appaiono titubanti. \nDurante la mattinata passata con Cuddy, House le intercetta l'ultima chiamata prima di spegnere il cellulare, venendo a sapere che all'ospedale manca un neurochirurgo la cui presenza \u00e8 fondamentale, e consegna la questione a Chase. Non trovando sostituti disponibili nel raggio di decine di chilometri, il team di House \u00e8 cos\u00ec impegnato a guarire il dottor Richardson, che soffre di nausea e allucinazioni per avere ingerito uova di rana. La diagnosi viene eseguita in corsa contro il tempo e non senza situazioni imbarazzanti, prima che l'ispettore sanitario faccia chiudere i reparti che necessitano di un neurochirurgo in grado di operare.\nNel mentre, Tredici lascia capire a tutti di essere in partenza per Roma, dove seguir\u00e0 una cura sperimentale contro la malattia di Huntington. Quando, per\u00f2, Foreman chiama l'ospedale italiano, il team viene a sapere che Tredici ha mentito e se n'\u00e8 andata senza lasciare traccia.\nEgoista.\nTrama.\nLa giovane Della, sorella di Hugo, malato di distrofia muscolare, sta dando una dimostrazione con lo skateboard a fini di beneficenza, ma durante l'esibizione accusa un improvviso arresto cardiaco. Il team di House ipotizza la sindrome del QT lungo e House decide di spaventare la paziente, che in caso di arresto cardiaco confermerebbe l'ipotesi. Cuddy, per\u00f2, non \u00e8 d'accordo e House torna sulle sue decisioni, chiedendo due test meno pericolosi; ci\u00f2 preoccupa Taub, che lo vede indebolito dal rapporto amoroso con Cuddy. Il team scopre che i reni della paziente hanno ceduto, in quanto la ragazza non urina, nonostante le siano stati somministrati due litri e mezzo d'acqua. Questo fa capire che non si tratta di QT lungo, e House usa questa scusa per giustificare il suo cambio di idea: Lisa aveva ragione a non voler rischiare. Punta allora sull'amiloidosi, ma la giovane paziente, dopo aver rifiutato il midollo osseo di suo fratello, in quanto non vuole che lui soffra per lei, e prima di prendere le relative pillole, ha un emotorace, il che indica che anche questa diagnosi \u00e8 errata. House vuole riempire un quarto del polmone con del gel e Cuddy, dopo qualche esitazione, gli d\u00e0 il consenso. Tuttavia, il diagnosta non riesce ad agire senza il consenso sincero di Cuddy, e cos\u00ec fa suturare il polmone, come da lei precedentemente suggerito. House opta per una sindrome di Goodpasture e ordina al team di somministrare a Della immunosoppressori e plasmaferesi per poi farle una biopsia, i cui risultati sono negativi e indicano piuttosto la LAM. Alla paziente viene quindi trapiantato un polmone, che per\u00f2 d\u00e0 problemi; il team di House non capisce se si tratti di rigetto o di infezione. Il trattamento di ognuno dei due peggiorerebbe la situazione dell'altro, in caso di errore: nel primo caso avrebbe un paio di giorni di vita, nel secondo poche ore. Si decide di somministrarle metilprednisolone per curare il rigetto e, in caso di peggioramento, antibiotici ad ampio spettro, sperando di essere ancora in tempo per curare l'infezione. Taub si rivolta, affermando che tanto House avrebbe cambiato di nuovo idea dopo il dialogo con Cuddy; il diagnosta lo manda a riferirle della decisione e puntualmente Cuddy gli fa cambiare idea, per cui si opta per gli antibiotici.\nHouse, intanto, si confida con Wilson, dicendo di essere preoccupato, poich\u00e9 non capisce perch\u00e9 lui e Cuddy si comportino cos\u00ec stranamente, non dicendo quello che pensano.\nNel frattempo, in ambulatorio, il geniale dottore ha a che fare con due signori molto anziani. Il primo ha 80 anni e rivela in confidenza di non volere pi\u00f9 il padre a casa. Il secondo ha 102 anni e dice ad House di non riuscire pi\u00f9 a sopportare di vivere col figlio. Entrambi danno una mancetta in segreto al medico per fargli eseguire analisi che, falsificate, attestino che il padre deve essere affidato a una casa di riposo. Ironia della sorte, i sintomi dell'anziano, tipici di quell'et\u00e0, erano dovuti a un'intossicazione da zinco, spiegata dalla composizione della pasta fissante della dentiera, che l'uomo usava giornalmente in quantit\u00e0 eccessiva: House congeda padre e figlio restituendo loro i soldi.\nQuando a Della scende la pressione, si capisce che non \u00e8 un problema di infezione e si comincia a somministrare gli steroidi, ma anche la diagnosi di rigetto non risulta corretta. Il nuovo polmone \u00e8 definitivamente compromesso e difficilmente si potrebbe ottenere quello di un nuovo donatore dalla commissione trapianti. Da una conversazione casuale con Hugo, House intuisce che Della ha una grave forma di anemia, quindi necessita, oltre che del polmone, anche di un trapianto di midollo osseo. House pensa a un doppio trapianto da Hugo alla sorella, ma Lisa si oppone, e il diagnosta a malincuore accetta di non proporre la soluzione ai genitori. Quando per\u00f2 il padre dei due ragazzi chiede ad House un qualunque spiraglio di speranza, lui si sente in dovere di metterlo di fronte a una scelta: usare il midollo di Hugo e met\u00e0 del suo polmone, accorciando la sua gi\u00e0 breve speranza di vita di 25 anni, o lasciare morire Della. L'uomo discute con la moglie, che \u00e8 contraria a sottoporre Hugo a un'operazione, ma Della, sentendo i genitori litigare, tenta il suicidio staccandosi da flebo e respiratore, e cercando di scappare; di conseguenza, subisce uno shock da ipossia, ma i medici la ritrovano svenuta sulle scale, ancora viva. Cuddy si rende conto che non pu\u00f2 pi\u00f9 supervisionare House, cos\u00ec chiede al responsabile delle Risorse Umane di affidargli un altro supervisore. Tale richiesta, visto il carattere impossibile del diagnosta, viene bocciata. Hugo sente discutere House e Cuddy riguardo alla questione del trapianto e decide di aiutare la sorella. I due alla fine notano che, da quando sono tornati al lavoro (da quando stanno insieme), quell'accesa discussione \u00e8 stata l'unico momento in cui sono stati veramente sinceri l'uno con l'altra e, siccome \u00e8 andata a finire nel modo ottimale, proveranno a continuare su quella strada.\nEp. 3 Tra le righe.\nTrama.\nAlice Tanner, autrice di una serie di libri per ragazzi, viene improvvisamente colta da convulsioni mentre cerca di togliersi la vita con un colpo di pistola, subito dopo aver finito di scrivere il suo ultimo libro e aver dialogato con la visione illusoria del personaggio protagonista dei suoi libri. House, suo grande fan (nonostante i libri di Alice siano indirizzati a un pubblico adolescente), intuisce che si \u00e8 voluta suicidare, cos\u00ec la trattiene all'ospedale e ordina a Taub e Foreman di sorvegliarla. La paziente, tuttavia, non vuole farsi visitare da medici uomini, quindi House chiede a Cuddy di fare le veci di Tredici; lei acconsente, a patto che venga trovata una sostituta entro una settimana. Intanto, i due vanno a visitare la casa della scrittrice e hanno modo di parlare con la domestica, che \u00e8 intervenuta dopo il tentato suicidio, la quale li informa che Alice \u00e8 solita mangiare due o tre scatolette di tonno al giorno da diverso tempo. Al suo ritorno in ospedale, House si accorge che la paziente presenta un'iperidrosi unilaterale. Chase e Taub notano che Alice parla da sola, ma lei dice di esserne consapevole e che per una scrittrice \u00e8 perfettamente normale. I medici si accingono quindi a effettuare una terapia chelante per un eventuale avvelenamento da mercurio causato dal tonno, ma la pressione e la frequenza cardiaca di Alice aumentano all'improvviso. L'esame per avvelenamento da metallo pesante risulta pulito, cos\u00ec House chiede di fare una risonanza magnetica per scovare un possibile feocromocitoma. Appena entrati nella stanza della RMN, il campo magnetico fa surriscaldare tre viti (di cui la scrittrice ha omesso l'esistenza) situate nella gamba della paziente, provocandole lacerazioni e ustioni di terzo grado. Intanto, House si convince che, per salvare Alice, sia necessario analizzare il suo ultimo romanzo, cos\u00ec chiede aiuto a Samantha, la fidanzata di Wilson, per leggere con la risonanza magnetica i nastri della macchina per scrivere, sottratti dalla casa della paziente. Chase e Foreman, con una PET, notano che la donna presenta un versamento pericardico.\nFrattanto, Cuddy e House hanno un doppio appuntamento con Wilson e Samantha, e Cuddy chiede ad House di scegliere qualcosa che le piaccia: il diagnosta opta per il go-kart e Cuddy non pare affatto entusiasta. Dopo la corsa, House intuisce che le tre viti nella gamba di Alice sono dovute a un incidente stradale, cos\u00ec Taub lo aiuta a capire che si tratta di una siringomielia post-traumatica. La paziente, tuttavia, rifiuta di farsi curare. House cerca un motivo plausibile per il quale lei menta sull'incidente e scopre che in quell'occasione \u00e8 morto suo figlio, a cui ella si \u00e8 ispirata per delineare il protagonista dei suoi libri. Alice, il cui vero nome \u00e8 Helen (come House ha scoperto indagando nel passato della donna), si \u00e8 sempre ritenuta responsabile per la morte del figlio. Greg, mentendo, le rivela che il ragazzo sarebbe morto comunque, a causa di un aneurisma cerebrale. La paziente si convince dunque a ricevere le cure mediche e confida ad House di voler comunque lasciare al libro un finale aperto.\nHouse si preoccupa continuamente di non avere molte cose in comune con Lisa e che lei possa accorgersene. Alla fine, Cuddy gli intima di discutere del loro rapporto, piuttosto che tenersi i dubbi per s\u00e9, e afferma di non essere un'amante dell'ordinario e di voler stare con lui semplicemente perch\u00e9 la fa sentire meglio.\nMassaggio terapeutico.\nTrama.\nUna ragazza si sente male, vomita e ha un attacco di cuore; viene quindi portata al Princeton Plainsboro dal marito. Qui i medici le fanno le dovute analisi, ma durante la risonanza magnetica scoprono che ha delle costole fratturate. In un primo momento, la paziente racconta di essersele rotte dopo una caduta in bicicletta quando correva nella squadra universitaria e di essere stata curata al campus. Il team di House scopre per\u00f2 che nessuna studentessa con quel nome ha mai frequentato quell'universit\u00e0. Interrogata, la ragazza racconta di essere stata sposata con un uomo violento e geloso che la picchiava, cos\u00ec ha cambiato nome e si \u00e8 trasferita, e ora frequenta un centro di sostegno per donne molestate.\nChase ha assunto la dottoressa Kelly, specializzata in psichiatria e molto attraente. House, che non crede nel suo potenziale, pensa che il giovane collega stia solo cercando di portarsela a letto. Nel corso dell'episodio, la dottoressa viene messa a dura prova e non riesce a essere all'altezza del resto dell'\u00e9quipe.\nIl marito della paziente scopre che il centro che lei frequenta non \u00e8 per donne molestate; cerca allora di parlarle, ma lei ha delle allucinazioni dovute alla febbre alta, e viene quindi deciso di abbassarle la temperatura e di fare una biopsia cerebrale. Durante l'intervento, Taub si accorge che la temperatura \u00e8 tornata nella norma e House esclude la febbre come sintomo, rendendosi conto anche che da quando \u00e8 stata ricoverata non ha pi\u00f9 vomitato n\u00e9, tanto meno, ha avuto tachicardia. Quando la paziente si sveglia, House la costringe a confessare la verit\u00e0: non \u00e8 mai stata sposata con un uomo violento, in realt\u00e0 \u00e8 schizofrenica e tutti i sintomi che accusa sono effetti collaterali del risperidone, prescrittole dal centro che frequenta.\nChase ammette che Kelly non \u00e8 adatta per il team. House invece gli dice che alla fine \u00e8 stata lei a indirizzarlo sulla pista giusta e che se vuole pu\u00f2 tenerla, ma Kelly ha gi\u00e0 altri programmi.\nSullo sfondo, la relazione fra House e Cuddy viene nuovamente messa alla prova dalle stranezze di lui, ma puntualmente Wilson dispensa buoni consigli che faranno bene alla coppia. Cuddy scopre che House si fa fare dei massaggi da una prostituta con la quale ha avuto rapporti e gli impedisce di vederla ancora, ma lui non vuole cedere. Cuddy pensa che lui voglia solo sabotare la loro relazione, ma House ribatte dicendole che lei non lo rende partecipe a pieno della sua vita, non lo fa andare a casa sua e non gli ha presentato sua figlia. Lei risponde che deve proteggere sua figlia e non vuole che la bimba si affezioni a lui, se dovesse essere solo di passaggio nella sua vita. L'episodio si conclude con House e Cuddy che cenano a casa di lei. House, rimasto solo con la figlia di Lisa, la guarda rosicchiare il suo bastone e, sebbene all'inizio sia seccato, si lascia poi andare alla tenerezza della bimba.\nGenitore per caso.\nTrama.\nAbbey Grogan ha appena partorito la sua seconda figlia, ma la neonata ha dei gravi problemi respiratori. House ordina al team di controllare il fegato della bambina e subito dopo chiede a Foreman di trovare una nuova donna da assumere.\nIntanto, il diagnosta \u00e8 costretto da Cuddy a badare a Rachel, e cos\u00ec chiama Wilson per fargli compagnia. All'arrivo dell'oncologo, House accenna ad andarsene, lasciando l'amico solo con la bambina, ma Wilson lo minaccia di raccontare tutto a Cuddy. Tornati dentro casa, trovano Rachel per terra con una moneta in bocca e tutto il cibo a soqquadro; i due calcolano quindi il resto del conto del \"take away\" cinese per controllare che la bambina non abbia ingoiato nulla di potenzialmente pericoloso, scoprendo che manca una moneta da 10 cent. Mentre bada a Rachel, House via telefono licenzia la dottoressa assunta da Foreman senza neanche averla vista, come punizione per l'arroganza di Foreman, e ordina a Taub di trovarne un'altra.\nDurante un intervento, la neonata accusa degli sbalzi di pressione. Intanto, Taub incomincia a esaminare l'idoneit\u00e0 della dottoressa Cheng. Il team, senza il consenso di House, che \u00e8 irreperibile, somministra alla bambina degli steroidi, un agente antiangiogenetico e dopamina, ottenendo buoni risultati. Inoltre, a causa dei problemi al fegato, la bambina perde sangue da ogni foro degli aghi, quindi sua madre le dona del sangue.\nHouse chiede a Cuddy di rimanere a casa di lei per la notte, cos\u00ec da poter controllare meglio Rachel, ma senza raccontarle dell'accaduto.\nIl giorno seguente, il diagnosta non \u00e8 convinto che le cure della sua squadra siano state realmente efficaci, cos\u00ec prevede che la bambina dovr\u00e0 sentirsi nuovamente male. Nel frattempo, Justine, la primogenita di Abbey, incomincia a essere gelosa della sua sorellina. La bambina, come previsto da House, si sente male, e cos\u00ec il geniale dottore chiede di collegare Abbey alla figlia mediante una trasfusione diretta. Parallelamente, lui e Wilson - di nascosto - eseguono un'ecografia a Rachel per verificare se abbia davvero la moneta nell'intestino, e trovano una macchia rotonda che sembra una moneta, ma che potrebbe essere una bolla.\nLa trasfusione fa riprendere nuovamente la bambina, ma neppure i medici riescono a capire perch\u00e9 e cercano la particolarit\u00e0 del sangue della madre. Dopo un prelievo, Taub e Foreman scoprono che la piccola paziente \u00e8 affetta da un melanoma, senza dubbio passatole dalla madre: i relativi anticorpi curavano la patologia della bambina. House suppone che, se la madre \u00e8 riuscita a trasmettere un melanoma alla figlia, vuol dire che esso \u00e8 in uno stadio avanzato; la sua buona condizione fisica sarebbe possibile solo se ci fosse qualcos'altro che cura tale tumore: infatti, la donna risulta avere ben due cancri, di cui il secondo \u00e8 un carcinoma polmonare. Gli anticorpi in circolo dovuti a quest'ultimo combattono il melanoma e per questo motivo il suo sangue \u00e8 un grado di curarla. Il team raccomanda per la madre un intervento chirurgico per il cancro al polmone e per la bambina la chemioterapia, ma la donna sceglie di rinviare l'intervento di nove giorni per assicurarsi che la figlia sia guarita perfettamente, visto che col suo sangue il fegato sta guarendo velocemente. Abbey muore per\u00f2 improvvisamente per un'embolia polmonare e il sangue rimanente nel suo corpo risulta ancora sufficiente per curare la figlia. Justine promette di prendersi cura della sorellina.\nTaub, dopo aver pensato a lungo su quali potessero essere le intenzioni di House, decide di assumere la dottoressa Cheng, che per\u00f2 rifiuta, perch\u00e9 lui si \u00e8 comportato in maniera infantile a causa del suo timore nei confronti di House. Alla fine della giornata, dopo che House \u00e8 riuscito a rimandare il ritorno a casa di Cuddy grazie a un trucco, Wilson e House si chiedono come mai Rachel non espella la monetina nonostante le purghe e notano di aver calcolato male il resto della cena. Pi\u00f9 tardi, House e Cuddy sono a letto e Rachel incomincia a lamentarsi. Questa volta va Lisa a controllare, mentre House ascolta il baby monitor, sentendo Cuddy esclamare: \u00abCome hai fatto a ingoiare una moneta?\u00bb; al che, Rachel risponde: \u00abHouse\u00bb.\nPolitica interna.\nTrama.\nStanca di aspettare che House assuma una dottoressa per sostituire Tredici, Cuddy gli impone una sua scelta: si tratta della giovane Martha Masters, non ancora laureata ma con doti da genio, come dimostra eseguendo calcoli complicati e citando a memoria una serie di difficili nozioni di fronte al team di House. Martha per\u00f2 non riscuote le simpatie di House, che non perde un momento per metterla in difficolt\u00e0. Il geniale diagnosta non tollera soprattutto il rigore morale della ragazza, che si rifiuta di entrare in casa del paziente senza il suo consenso e di mentirgli, anche su ordine di House. Nel corso dell'episodio, tutto incentrato sul dilemma etico (se \u00e8 giusto oppure \u00e8 sbagliato fare la cosa sbagliata anche per il bene del paziente), il diagnosta arriva a licenziare il nuovo acquisto del team ben tre volte, riassumendola sempre. Nel frattempo, si scontra con i propri personali dilemmi morali: la scelta tra la lealt\u00e0 verso Cuddy e perseguire quella che ritiene possa essere la miglior cura per il paziente. Nel corso dell'episodio anche gli altri membri del team fanno conoscenza della nuova collega. Il pi\u00f9 insofferente \u00e8 Taub, tanto da indurre gli altri a pensare che sia invidioso della giovinezza di Martha o della sua intelligenza superiore. Per smentirli, Taub arriva a sfidare Foreman a pallacanestro. Finiti in cella per l'ennesima effrazione in casa di un paziente, i colleghi scoprono le vere ragioni dell'antipatia di Taub verso la giovane, cio\u00e8 il fatto che Martha non lo avesse riconosciuto, nonostante gli avesse parlato faccia a faccia per un'ora in occasione di un colloquio di ammissione universitario.\nIl caso clinico trattato nell'episodio riguarda uno spregiudicato consulente politico che si ammala a una settimana dalle elezioni del suo candidato senatore. Si scopre che ha contratto l'epatite C dallo stesso candidato, sniffando insieme a lui cocaina, e il diagnosta lo curer\u00e0 in via sperimentale infettandolo con l'epatite A. Per farlo deve per\u00f2 falsificare un test, ingannando Cuddy. Nella scena finale, Cuddy scopre il raggiro e si allontana delusa dall'ospedale.\nVaiolo.\nTrama.\nJulie, una ragazza di 16 anni, si ferisce accidentalmente con i vetri di un barattolo trovato sul fondale marino, mentre faceva immersione subacquea alle Bermuda assieme al fratellastro. I medici del Princeton-Plainsboro la mettono subito in quarantena, poich\u00e9, provenendo il barattolo da una nave negriera affondata di proposito in quanto infestata dal vaiolo, c'\u00e8 il rischio che anche la ragazza abbia contratto tale malattia. Il barattolo conteneva escare di presunto vaiolo. Chase e Masters vaccinano immediatamente lei e la famiglia, ma la studentessa, come nel caso precedente, non riesce a tenere all'oscuro la paziente del loro sospetto.\nIntanto Cuddy si dimostra molto permissiva con House, il quale intuisce che lei sa di essere stata presa in giro riguardo all'ultimo caso, quando lui le ha mostrato un test fasullo; va dunque a parlarne con la donna, ma non accenna a scusarsi, in quanto crede di aver agito correttamente.\nFrattanto, arriva una squadra del CDC, che decide di tenere la ragazza alla larga anche dal personale medico per 18 ore, in attesa dei risultati ufficiali delle loro analisi. Tuttavia, il team di House ha scoperto, assieme alle tipiche macchie provocate dal vaiolo, un rash, sintomo non compatibile con la malattia. Non potendo visitare la paziente, House interpella una spogliarellista olandese (il metodo pi\u00f9 rapido, a suo dire, per via del fuso orario) per farsi tradurre il diario di bordo dell'antica nave affondata, trovato in un museo delle Bermuda; da questo trapela che solo gli schiavi erano ammalati, mentre il resto dell'equipaggio no. Martha osserva che uno schiavo assetato potrebbe bere qualsiasi liquido, quindi pensa alla scrofola, cio\u00e8 linfoadenopatia tubercolare esantematica. Intanto, il patrigno di Julie sembra avere gli stessi sintomi; House \u00e8 convinto che questi siano stati scatenati dal vaccino contro il vaiolo, visto che l'uomo \u00e8 guarito da un cancro ai reni sei anni prima, e crede che un'insufficienza immunitaria dovuta a un ritorno del tumore gli impedisca di reagire al vaccino. Infatti, la malattia ha uno sviluppo pi\u00f9 veloce su di lui che su Julie. House entra nella sua stanza per somministrargli dell'interferone, contro la volont\u00e0 di un membro del CDC, che lo chiude nella stanza del malato per sicurezza. I sintomi del paziente peggiorano sempre di pi\u00f9, ma non compaiono mai le macchie sui palmi delle mani e dei piedi, quindi House persevera nella convinzione che non sia vaiolo. Dopo aver dato l'estremo saluto alla sua famiglia, il patrigno di Julie va in arresto cardiaco e muore. Masters cerca di ottenere altre informazioni sull'equipaggio della nave affondata e scopre che il gatto del capitano mor\u00ec dopo aver perso il pelo, forse contaminato dai topi. Convinta dunque che sia Julie sia il padre siano stati infettati dal batterio \"Rickettsia\" e non dal \"Variolavirus\" (quindi che abbiano contratto il \"vaiolo da Rickettsia\" cio\u00e8 il tifo esantematico), corre ad avvisare House, che infine ne trova la prova (una piccola escara sul dorso) sul corpo del defunto, e salva cos\u00ec la vita di Julie.\nDurante il periodo di quarantena nell'ospedale, Sam \u00e8 costretta a restare all'interno della struttura, cos\u00ec ne approfitta per osservare Wilson al lavoro. L'oncologo deve sottoporre a una seduta di chemioterapia a una bambina, che vuole a tutti i costi avere con s\u00e9 Lamby, il proprio agnello di peluche. Non potendo recuperare il pupazzo, in quanto l'ospedale si trova momentaneamente a porte chiuse, Sam compra un peluche simile a quello della bambina, ma la piccola paziente si rifiuta di fare la chemio, in quanto la donna e Wilson hanno cercato di persuaderla che quel peluche fosse Lamby. Sam si scusa con la bambina e riesce a convincerla. Avendo assistito alla scena, Wilson loda la sua capacit\u00e0 di persuasione e le propone l'argomento \"figli\".\nPiccoli sacrifici.\nTrama.\nUn uomo disperato per un glioblastoma al quarto stadio, incurabile, diagnosticato alla figlia Marisa decide di fare un \"patto\" con Dio: se Lui la far\u00e0 guarire dal cancro, il padre si crocifigger\u00e0 per ogni anno in cui la bambina rester\u00e0 in vita, in segno di fede. Tuttavia, durante una di queste crocifissioni, si sente male e viene portato al Princeton Plainsboro, dove Cuddy assegna il caso a House.\nTra i due continua la diatriba circa la necessit\u00e0 di essere onesti l'uno con l'altro e circa le scuse che Cuddy sta ancora aspettando per la bugia detta da House nell'episodio \"Politica interna\". House per\u00f2, convinto che \"tutti mentono\", pensa che un buon modo per non chiedere scusa a Lisa sarebbe quello di metterla nella condizione di mentirgli a sua volta, cos\u00ec da pareggiare il conto. \nNel frattempo, la questione che si apre tra House e il suo paziente \u00e8 tra credo religioso e determinismo causale, ossia la necessit\u00e0 umana di trovare le spiegazioni e le cause delle cose, anche a costo di \"accontentarsi\" di risposte forzate o illogiche come quelle che, secondo House, d\u00e0 la religione. Non potendosi per\u00f2 spiegare l'effettiva regressione del glioblastoma di Marisa, House si consulta con Wilson (pensando a una diagnosi errata di tumore cerebrale o a un rarissimo caso di remissione spontanea), il quale arriva in ritardo perch\u00e9 \u00e8 andato a comprare un anello di fidanzamento per Sam; l'oncologo \u00e8 deciso a proporsi alla fidanzata durante il giorno del matrimonio del presidente del CDA dell'ospedale, imitando la situazione in cui si \u00e8 dichiarato per la prima volta. Al matrimonio sono invitati anche Cuddy, House e il suo team. Nel frattempo, mentre il paziente risulta negativo per tutte le possibili infezioni rilevabili con la puntura lombare, Taub esprime agli altri la propria preoccupazione circa il comportamento sospetto della moglie, che sembra nascondergli qualcosa. Lo stesso Taub propone la diagnosi di \"Rhodococcus equi\", che sar\u00e0 momentaneamente smentita quando il paziente perder\u00e0 un dente. Chase e Masters entrano allora in casa di quest'ultimo per confermare l'ipotesi di avvelenamento da metalli pesanti, trovando invece una situazione di indigenza molto grave, che porta alla luce la denutrizione del paziente (cosa che spiega la perdita del dente). Wilson trova la cartella della figlia del paziente, rivelando ad House che il tumore era reale ed \u00e8 regredito con la chemioterapia, anche se solitamente non funziona nei casi simili.\nTaub, nel mentre, segue la moglie a un appuntamento che ha scoperto in un motel, ma non la coglie sul fatto come si aspettava; parlandole, scopre che ha conosciuto un uomo al gruppo di supporto per persone con compagni infedeli.\nIl paziente accusa un nuovo sintomo, la sindrome pseudobulbare: esprime fisicamente emozioni diverse da quelle che prova. Il team allora esegue una risonanza magnetica al cervello e scopre lesioni da sclerosi multipla, che non erano risultate in precedenza, perch\u00e9 la denutrizione aveva annichilito il sistema immunitario del paziente, che \u00e8 quello attaccato dalla sclerosi.\nIntanto, tutte le manovre di House per pareggiare i conti con Cuddy vanno in fumo: lei non mente, o meglio non mente a lui.\nIl paziente continua a peggiorare nonostante il prednisone: House diagnostica allora la sclerosi di Marburg (una forma grave e atipica di sclerosi multipla), che pu\u00f2 essere curata solo sperimentalmente con le cellule staminali embrionali, cura contraria ai principi del credo cattolico. Masters prova a fare cambiare idea al paziente facendolo convincere dalla figlia Marisa, che lo apostrofa dicendo che se Dio non vuole che lui si curi con l'unica cura possibile, allora \u00e8 un Dio cattivo e lei lo odia.\nAlla festa del matrimonio, Taub parla con la moglie, la quale gli assicura di non avere una relazione extraconiugale, aggiungendo che non ha neppure mai incontrato l'uomo conosciuto al gruppo di supporto, che vive in un altro stato, ma che riesce a parlare con lui di cose delle quali sente di non poter discutere con suo marito. Malgrado la natura platonica di questo rapporto, Taub si sente tradito e chiede alla moglie di chiudere questa relazione, a suo avviso troppo intima, ma lei risponde di averne bisogno. Nella stessa festa, Chase continua a rovinare la piazza a Foreman e House vince finalmente la sua battaglia personale con Cuddy, scoprendo che lei \u00e8 gi\u00e0 stata sposata, cosa che Lisa aveva appena negato. Wilson si propone per la seconda volta a Sam ma, come pronosticatogli da House, la proposta non va a buon fine: la donna gli rimprovera di non averle creduto e di aver preso questa decisione su delle false convinzioni, quindi lo lascia.\nHouse riesce infine a far accettare al paziente il trattamento con le cellule staminali attraverso un abile inganno, sostenendo che la figlia ha ancora dei tumori nascosti e Dio ha rotto il patto, ma tenendone all'oscuro Masters; dopo avergli detto di essersi sbagliato a leggere l'esame (mentendogli) viene anche molto colpito dalla sua visione incrollabile della religione, in quanto \"la fede non \u00e8 un ragionamento\" (Dio dovrebbe punirlo ma siccome \u00e8 misericordioso non lo fa), cosa che House accetta in quanto per lui completamente irrazionale ma basata sulla fiducia. \nIn base a questa logica, il diagnosta arriva a scusarsi con Cuddy, sacrificando la sua convinzione di aver fatto la cosa giusta all'illogicit\u00e0 della \"fede\"; riveler\u00e0 per\u00f2 a Wilson di averle di nuovo mentito.\nIl coraggio delle piccole cose.\nTrama.\nIn una stazione della metropolitana una donna in preda a una crisi epilettica cade fra i binari e un uomo non esita a lanciarsi in suo soccorso, fra le grida degli attoniti testimoni, che lo acclamano come eroe. L'uomo ha poi un collasso e perde conoscenza. Il caso viene scovato al pronto soccorso da Masters e portato all'attenzione di House, che ritiene che il gesto eroico altro non sia che un sintomo di qualche malattia. Dopo varie ipotesi, si scopre che l'uomo ha la varicella: \u00e8 stato contagiato dalla figlioletta, portatrice sana, e rientra in quei casi in cui non si manifestano le vescicole.\nHouse fa di tutto per saltare la cena di compleanno della Cuddy, alla quale parteciper\u00e0 anche sua madre. Alla fine \u00e8 costretto ad andare e scopre di avere una \"suocera\" bisbetica, che comunque accondiscende al rapporto di sua figlia con House, perch\u00e9 ha capito che lui la ama dal fatto che per lei \u00e8 riuscito a tacere quello che pensa della madre.\nTaub viene scelto come testimonial del Princeton Plainsboro, dopo che i fotografi avevano scattato immagini di vari dottori dell'ospedale. Vengono esposti molti cartelloni pubblicitari in giro per la citt\u00e0 con la sua foto; questo, oltre a scatenare l'ilarit\u00e0 e il cinismo di House, ha due effetti: la moglie di Taub sembra avere un improvviso aumento di libido, che si scopre per\u00f2 essere dovuta al rapporto epistolare con Phil, l'amico conosciuto su Internet. Ci\u00f2 porta Taub a chiedere il divorzio alla moglie, perch\u00e9 capisce che con lui non \u00e8 felice.\nAl contempo, Chase capisce che in un ospedale la bellezza non conta quanto l'apparente credibilit\u00e0, che sembra che Taub possegga in misura maggiore.\nIl bastone o la carota.\nTrama.\nHouse e il suo team devono risolvere il caso di un istruttore, Driscoll, che lavora in un campo di recupero giovanile, il quale \u00e8 rimasto parzialmente bloccato accusando dolori lancinanti alla schiena e non riuscendo a urinare. Quando i medici incominciano a sospettare che uno dei suoi allievi lo abbia avvelenato, Foreman e Masters accusano un ragazzo in particolare, Landon. Tuttavia, quest'ultimo finisce in ospedale con gli stessi sintomi dell'istruttore. Dopo avere appreso che Landon era stato mandato nel campo per un reato di scarsa rilevanza, ulteriori indagini rivelano che Driscoll \u00e8 il padre del ragazzo. I due sono quindi affetti da una malattia trasmessa geneticamente, identificata da House come porfiria variegata.\nNel frattempo, House cerca di aiutare la figlia di Cuddy, Rachel, a entrare in una prestigiosa scuola materna, allenandola a superare dei test infantili, all'insaputa di Cuddy. Il diagnosta crede, infatti, che la bambina non sia sufficientemente intelligente, per cui Cuddy potrebbe essere delusa da un rifiuto della scuola. Quando Rachel finisce la prova d'ammissione, gli insegnanti dicono a Cuddy che dalla sua reattivit\u00e0 pare che qualcuno la abbia addestrata. Allora Lisa chiede alla figlia se qualcuno le abbia insegnato come fare i giochi ed ella risponde di no, rendendo House orgoglioso di lei. Rachel non viene comunque accettata per sovrannumero, ma Cuddy sembra comunque prenderla bene.\nIntanto, Chase nota che qualcuno \u00e8 penetrato nel suo account di un social network e gli ha sostituito l'immagine personale con una foto ritoccata, che lo ritrae nudo e che, a quanto egli dice, gli rende il suo pene molto pi\u00f9 piccolo di com'\u00e8 in realt\u00e0. Chase sospetta di una delle ragazze con cui ha fatto sesso dopo il matrimonio celebrato nell'episodio \"Piccoli sacrifici\", la quale si sarebbe vendicata per il suo mancato interesse la mattina seguente. Il medico rintraccia tutte le ragazze, ma ognuna di esse lo convince della propria innocenza. Alla fine, si ricorda che la sorella di una delle ragazze con cui ha dormito quella notte era passata nella sua stanza. Quando riesce a rintracciarla, scopre che ha parlato con lei nella hall dell'albergo e che si \u00e8 vendicata perch\u00e9 \u00e8 stata delusa dal fatto che, quando gli ha confessato che non fa mai sesso al primo appuntamento, Chase ha finto di andare in bagno e non si \u00e8 pi\u00f9 fatto sentire. Il medico decide di scusarsi e le chiede un appuntamento che non implichi il passare la notte insieme, ma la ragazza declina l'invito.\nDurante le ricerche di Chase, Taub gode vedendo che anche il suo collega ha problemi oltre a lui, che si sta lasciando con la moglie e vive in albergo.\nAffari di famiglia.\nTrama.\nLa madre di Cuddy ha un malore e viene sottoposta alle cure di House. Una serie di controversi \"escamotage\" oltre il limite della legalit\u00e0 e di questioni morali, al fine di salvare l'insolita paziente, porter\u00e0 Cuddy a conoscere un po' meglio la propria madre, a partire dalla relazione con un giovane carpentiere messicano.\nHouse, essendo il diagnosta migliore, viene assegnato alla nuova paziente, ma successivamente verr\u00e0 licenziato dalla stessa a causa del suo pessimo carattere. Egli continua con sistemi poco ortodossi a curarla, coinvolgendo persino la Cuddy, la quale sostituisce di nascosto dal nuovo medico curante le flebo di medicinali, rischiando il posto e la carriera.\nNel frattempo Rachel, l'ex moglie di Taub, gli trova un impiego parallelo dal fratello assicuratore, come consulente medico. Tra i due non corre buon sangue, tanto che l'ex cognato era arrivato a rompergli il naso in passato. Durante il primo colloquio, Taub nota sulla scrivania una tomografia della testa di un bambino, un caso milionario che si appresta a un'imminente risoluzione. Nonostante i colleghi che lo avevano preceduto non avessero notato nulla, egli crede di vedere un potenziale ematoma cranico. Si reca cos\u00ec di nascosto a casa del ragazzo, dove avverte la madre, consigliandole di recarsi nel pi\u00f9 vicino ospedale per eseguire degli esami.\nIl caso di House \u00e8 a un punto di stallo, e tutto \u00e8 reso pi\u00f9 difficile dal fatto che le diagnosi e le cure devono essere fatte all'oscuro sia della paziente sia del nuovo medico. Per poter procedere coi suoi sistemi poco ortodossi, House allontana dal caso Masters per impedire che se ne accorga e pregiudichi in qualche modo lo svolgersi dei suoi piani. Il trucchetto non regge a lungo e, per evitare che l'assistente vada dalla paziente a rivelarle l'imbroglio, il geniale dottore arriva persino a minacciare di stroncarle per sempre la carriera universitaria. Inizialmente la ragazza cede al ricatto, ma la sua forte morale ha la meglio e la tresca viene rivelata. La madre reagisce malissimo alle menzogne della figlia e, seppur in condizioni critiche, pretende di essere trasferita in un altro ospedale. La Cuddy \u00e8 distrutta, sa di consegnare la madre a morte certa. House, con la rudezza che lo contraddistingue, la spinge a sfidare per la prima volta la madre, anche perch\u00e9 in fondo al suo cuore sa che, se dovesse accadere il peggio, un giorno l'amata potrebbe incolparlo di non aver salvato sua madre. La direttrice sanitaria corre allora sull'ambulanza, dove Arlene \u00e8 gi\u00e0 pronta per essere trasferita e, parlando forse per la prima volta sinceramente, le due donne si capiscono. La madre si convince a ritornare paziente di House, un medico che sicuramente la tratter\u00e0 male, ma l'unico a poterle garantire la sopravvivenza. Da l\u00ec a poco, infatti, l'eccezionale diagnosta intuisce l'origine di tutti i sintomi: una protesi all'anca che ha incominciato a disgregarsi e a rilasciare tracce di cobalto nell'organismo. Una volta operata d'urgenza e rimossa la vecchia protesi, le sue condizioni migliorano immediatamente. Inaspettatamente House non licenzia Masters, nonostante questa lo abbia apertamente sfidato, in quanto ha bisogno di una figura che in futuro gli impedisca di fare qualcosa che la Cuddy non prenderebbe bene.\nNel finale, Taub viene aggredito nel bagno dell'ospedale dall'ex cognato, il quale gli rompe nuovamente il naso. La madre del ragazzino, infatti, ha sporto denuncia nei suoi confronti accusandolo di avergli nascosto deliberatamente lo stato di salute del figlio, nonostante i risultati degli esami fossero infine negativi. Rachel, per\u00f2, andr\u00e0 in albergo a confortare l'ex marito, perch\u00e9 capisce che le sue azioni erano dettate dal suo buon cuore.\nIl dolore di ricordare.\nTrama.\nUna cameriera con una memoria perfetta (ipertimesia) soffre di una paralisi temporanea. La sorella maggiore la visita spesso in ospedale, ma il rancore che la paziente prova nei suoi confronti (causato dalla sua memoria, che le permette di ricordare tutte le delusioni che le ha arrecato) innesca in lei degli alti livelli di stress e causa complicazioni di salute ancora maggiori. Masters scopre che riparare una sorellanza spezzata pu\u00f2 rivelarsi pi\u00f9 complesso che trovare una giusta diagnosi per la paziente. Nel frattempo, Foreman deve aiutare Taub a prepararsi per superare un esame di aggiornamento e lo accoglie temporaneamente a casa sua.House, determinato ad aiutare Wilson a trovare una nuova donna, scopre il compagno segreto dell'amico, una gatta di nome Sara.\nDue storie.\nTrama.\nUna ragazza e un ragazzo, mentre stanno per baciarsi dietro la loro scuola, vengono scoperti da un'insegnante. Questa li porta nell'ufficio della preside, che \u00e8 occupata, e devono quindi aspettare in sala d'attesa. Qui incontrano House, anch'egli in attesa. Il diagnosta incomincia quindi a raccontare loro cosa gli \u00e8 successo tre ore prima in un'aula scolastica. House infatti era andato a parlare a un gruppo di ragazzi nel \"Career day\", sotto le spoglie del dottor Hourani. Nell'occasione, il geniale dottore racconta un complicato caso di uno studente che, dopo aver vomitato sangue, vomita addirittura anche una porzione di polmone e sta lentamente morendo. I due ragazzini domandano ad House se ha una fidanzata: House risponde loro che ce l'ha, ma che ultimamente \u00e8 arrabbiata con lui. Confessa anche il motivo per cui era realmente l\u00ec, ovvero doveva un favore a un uomo a cui aveva chiesto di mettere una buona parola per la scuola della figlia della Cuddy, come modo per farsi perdonare. Recandosi alla scuola per la giornata di orientamento, aveva tamponato l'auto di un altro partecipante, ma aveva dichiarato un nome falso - appunto Hourani - per non assumersi la colpa dell'incidente. Durante la spiegazione in classe, tuttavia, House si lascia sfuggire il nome del vero dottor Hourani in terza persona e viene scoperto. Anche l'uomo dell'incidente si trova in quell'aula e incomincia a litigare e a picchiarsi con lui di fronte a tutta la scolaresca.\nAlla fine, House va a parlare alla preside e l\u00ec ha un colpo di genio. Capisce, infatti, che il suo paziente sta male perch\u00e9 ha ingoiato un pisello durante un pasto: questo, invece di andare nello stomaco, gli era finito in un polmone e aveva causato una serie di reazioni a catena che lo stavano uccidendo. Per questo motivo, l'uomo non rispondeva alle cure.\nIl litigio con Cuddy prendeva spunto dal fatto che lei non si sente considerata abbastanza, e soprattutto che House non le dimostra di tenere a lei. Proprio per questo motivo House aveva tentato di farle avere una raccomandazione per Rachel all'asilo; la situazione sembra risolversi alla fine dell'episodio, quando lui le chiede scusa e lei lo invita a cena.\nA prova di recessione.\nTrama.\nL'episodio incomincia con un uomo, Bert, che ripulisce la scena di un crimine sporca di sangue con una spazzola. La moglie gli telefona e lui mente dicendole di essere a una riunione con dei colleghi. Subito si scopre che Bert non sta ripulendo il sangue della vittima dell'omicidio perch\u00e9 \u00e8 il colpevole, ma perch\u00e9 \u00e8 stato ingaggiato dalla polizia per farlo. \u00c8 costretto a farlo perch\u00e9 la recessione l'ha portato a chiudere la sua agenzia immobiliare e ad ipotecare la casa, perci\u00f2 ha bisogno di soldi.\nPoco dopo, l'uomo si riveste da agente immobiliare e va a cena con la moglie in un ristorante cinese. Qui si sente male e ha alcuni rash, venendo quindi ricoverato al Princeton Plainsboro.\nCuddy ha vinto un premio e deve andare a ritiralo venerd\u00ec sera, per cui prega House di accompagnarla. Il medico finge di cercare delle scuse per non andarci, dicendole che ha gi\u00e0 confermato la sua presenza. Cuddy, che non si fida, costringe Wilson a scommettere con House fino a 300 dollari per farlo andare.\nTaub e Foreman vanno a ispezionare l'agenzia di Bert e l\u00ec scoprono un'intera stanza di scorie chimiche a cui l'uomo \u00e8 di sicuro stato esposto.\nPi\u00f9 tardi, Taub confida a Foreman che soffre nel sapere che sua moglie \u00e8 andata oltre nel suo rapporto con l'uomo conosciuto sul web. I due litigano per vari motivi, ma da questo spunto hanno occasione di ragionare sulle loro vite.\nIl problema che devono risolvere, invece, Chase e Masters \u00e8 quello del vero lavoro di Bert, che non ha mai detto nulla alla moglie, la quale crede ancora che il marito sia un agente immobiliare. Chase consiglia a Bert di non dire la verit\u00e0, al contrario Masters gli suggerisce di rivelare tutto alla moglie. Bert d\u00e0 ascolto a quest'ultima, e confessa alla moglie non solo di aver perso il lavoro, ma anche che il loro conto in banca \u00e8 prosciugato e che hanno 200.000 dollari di debiti con una banca. Diane, la moglie, se ne va scioccata senza rivolgergli la parola. Subito dopo, a Bert sale la febbre e ritorna il rash.\nHouse \u00e8 sempre pi\u00f9 deciso ad andare a ritirare il premio con Cuddy, ma allo stesso tempo rovinando la festa: per questo ingaggia un'intera banda di musicisti messicani affinch\u00e9 disturbino gli ospiti.\nPi\u00f9 tardi, quando Bert entra in coma, i medici pensano che l'unica ipotesi plausibile sia il tumore al cervello, ma hanno bisogno dell'autorizzazione della moglie per avviare la chiemioterapia. Quando Diane ritorna, chiede a Masters di potere parlare con il marito e quest'ultima omette di dirle che non pu\u00f2 sentirla a causa della sordit\u00e0 sopravvenuta prima del coma. Diane confida a Bert di essere stata una stupida e di avere anche lei un segreto: \u00e8 incinta.\nHouse non sa ancora che cosa fare, ma l'idea gli viene da una frase di Masters. \u00c8 colpa del freddo: con gli esami, TAC, operazioni e la febbre non avevano fatto altro che raffreddare il suo corpo, e questo abbassamento di temperatura corrisponde a una malattia, sindromi periodiche associate alla criopirina, molto rara ma curabile.\nMasters e Chase si precipitano da Bert per curarlo, ma lo trovano in arresto cardiaco. I due provano a rianimarlo, ma senza successo. Certi che il paziente \u00e8 ormai morto, staccano i macchinari.\nHouse \u00e8 distrutto dalla morte dell'uomo e si interroga sulla sua professione, ritenendo di essere un medico peggiore da quando si \u00e8 fidanzato con la Cuddy.\nAlla fine, decide di non andare alla festa di gala, ma va a casa della Cuddy ubriaco alle 3 di notte, inizialmente dicendole che pensa di essere diventato un medico peggiore, ma poi che invece - tra salvare tutti e stare con lei - sceglie la seconda opzione.\nDopo qualche battibecco tra Chase e Masters, lei gli chiede se gli stia simpatica. Ultimamente, infatti, le sta venendo il dubbio di non riuscire a costruire rapporti con i pazienti. Lo pensa perch\u00e9, dopo aver lasciato da parte ragazzi e rapporti personali per lo studio, ora non riesce pi\u00f9 a ottenerli.\nHollywood, Hollywood.\nTrama.\nL'episodio \u00e8 incentrato su due casi: un ragazzo depresso di 16 anni, Ryan, con emottisi dopo una partita di basket con gli amici e parallelamente quello di Cuddy, preoccupata di avere un carcinoma renale in seguito a ematuria e alle successive analisi, dalle quali viene riscontrata una massa renale sospetta.\nMentre la sua \u00e9quipe \u00e8 impegnata a scoprire le cause dei sintomi dell'adolescente, l'attenzione di House \u00e8 invece completamente rivolta alla situazione di Cuddy, diviso tra il nasconderle le proprie preoccupazioni e i vani tentativi atti a convincerla che non \u00e8 il caso di allarmarsi. La successiva sospetta presenza di metastasi polmonari accresce l'angoscia di House, che cos\u00ec si allontana dalla propria donna, invece di starle vicino.\nI timori della coppia danno origine a diversi sogni o incubi, interpretati dal cast nel corso dell'episodio.\nAlla fine House trova la forza di stare accanto a Cuddy proprio negli attimi precedenti l'intervento chirurgico per l'asportazione tumorale, lasciando la propria squadra sola alle prese con il caso di Ryan ancora irrisolto.\nIntanto Taub, durante le consuete indagini nell'appartamento del paziente, scopre dei video nei quali il ragazzo fa esplodere ordigni artigianali e minaccia persone della propria scuola. Pur essendo convinto che in fondo Ryan sia un bravo ragazzo, il medico si confida con Masters, che lo indurr\u00e0 a riflettere sulla possibilit\u00e0 di denunciare quanto scoperto alla polizia.\nIl tumore della Cuddy si riveler\u00e0 benigno e le presunte metastasi polmonari solo delle reazioni allergiche agli antibiotici.\nProprio mentre \u00e8 impegnato a comunicare l'esito positivo a Cuddy, House ha l'intuizione decisiva per risolvere il caso del ragazzo, che stava morendo per un'infezione scatenata da alcune schegge dell'ordigno penetrate nel corpo in seguito all'esplosione.\nIl finale \u00e8 drammatico: mentre Taub decide di denunciare le mire terroristiche dell'adolescente, Cuddy si rende conto improvvisamente di ci\u00f2 che i suoi strani sogni le stavano suggerendo; House ha assunto del Vicodin per fare fronte alla situazione angosciosa dei giorni precedenti, ed era drogato prima del suo intervento chirurgico. La donna decide quindi di lasciarlo, nonostante le promesse disperate di House per convincerla che non accadr\u00e0 pi\u00f9 in futuro; lui, infatti, \u00e8 incapace di tenere testa al dolore, e quindi di aprirsi alle sue difficolt\u00e0 e di sostenerla.\nL'episodio finisce con House nel bagno della sua casa, nella stessa posizione in cui \u00e8 finita la sesta stagione ed \u00e8 incominciata la settima. Ha in mano due pillole di Vicodin, ma questa volta Cuddy non potr\u00e0 fermarlo dall'assumerle, com'era successo in \"Aiutami\".\nFuori controllo.\nTrama.\nUn abile cowboy perde i sensi durante un rodeo e viene caricato dal toro.\nHouse, oramai single, si trasferisce in hotel, ricomincia ad assumere Vicodin e si fa \"coccolare\" da prostitute e dal personale dell'hotel. Tra Foreman e Chase s'instaura una gara a chi \u00e8 il capo mentre Masters sembra essersi infatuata del paziente ed \u00e8 molto preoccupata per House e la sua dipendenza da Vicodin. Wilson cerca di stare vicino ad House, ma lui lo scaccia in malo modo e in seguito tratter\u00e0 molto male anche la Cuddy.\nDopo una lunga serie di test, House decide di fare cantare il paziente per testare se il suo cervello ha dei piccoli momenti di black out, cominciando di conseguenza la ricerca di un'infezione cerebrale. L'ultimo esame proposto da House \u00e8 estremamente rischioso: provocare un aumento della pressione sanguigna fino ad arrivare alla rottura dell'aorta.\nAlla fine dell'episodio, House sembra aver rinunciato a cercare qualcosa che gli faccia provare un senso di eccitazione; decide dunque di buttarsi dal balcone di un hotel, sotto gli occhi di Wilson e di molti ragazzi intenti a festeggiare per l'esito positivo di una partita. Dopo un grande momento di \"suspense\", House finisce nella piscina dell'hotel e sembra aver dimenticato il suo dolore.\nLa caduta dell'angelo.\nTrama.\nHouse si presenta in ospedale su un segway (monopattino elettrico), portando dietro una giovane straniera, Dominika, che annuncia di voler sposare il venerd\u00ec successivo, per farle avere la carta verde, cos\u00ec che possa rimanere negli USA. Questo non gli impedisce di affrontare l'interessante, quanto orribile, caso di un vagabondo, che prende fuoco a causa di due bambini che tentano di lanciare il modello di un razzo Saturno V. L'uomo accusa disosmia: non riconosce pi\u00f9 gli odori scambiando gli uni con gli altri. House esclama: \u00abOdora di vincitore!\u00bb, rendendo omaggio al personaggio del colonnello Kilgore del film \"Apocalypse Now\".\nIl paziente continua a confondere gli odori e mente sulla sua identit\u00e0, poi ha un'emorragia gastrointestinale e i medici si accorgono della presenza di alcuni frammenti di ossa nel suo intestino. L'uomo spiega che per scommessa con un cuoco deve \"mangiare\" vari scarti del cassonetto per poter ottenere cibo vero.\nHouse, intanto, approfitta dei sensi di colpa della Cuddy per fare quello che vuole, anche se Wilson lo invita a trovare un \"punto di incontro\" con lei per andare avanti nel loro rapporto di lavoro.\nIl paziente ha un nuovo sintomo (visione tubolare), che porta a nuove analisi e a una diagnosi di schizofrenia. Poi, per\u00f2, accusa nuovi dolori a un braccio e si considera l'ipotesi di una malattia genetica, che rende necessario ricercare i genitori. Taub rintraccia il presunto padre del paziente, ma Chase e Masters scoprono che quest'ultimo ancora una volta non ha rivelato la sua vera identit\u00e0. Mentre parla con House, il paziente mostra difficolt\u00e0 ad afferrare un bicchiere e il diagnosta individua la malattia genetica in un inizio precoce di Parkinson.\nWilson convince la Cuddy a non fare prendere la mano ad House e a cominciare di nuovo a dire no al diagnosta, prima che sia troppo tardi. La direttrice sanitaria comincia proprio dal cacciarlo dalla cappella dell'ospedale, dove House voleva celebrare il suo matrimonio.\nIl paziente confessa a Masters di aver fatto del male alle persone, di essere malvagio e di avere tentato per questo il suicidio con la droga. Improvvisamente, accusa un arresto cardiaco e House ha l'intuizione che il suo peggioramento continuo \u00e8 legato alla dieta vegetariana dell'ospedale, ricca di clorofilla e quindi di acido fitanico, che l'uomo non riesce a metabolizzare, a causa della malattia di Refsum.\nHouse finalmente si sposa, alla presenza degli amici e della Cuddy, che ne soffre molto. Anche il medico ha dei ripensamenti, e alla fine dice alla neo moglie di non poterla baciare, affermando: \u00abNon vado mai a letto con donne sposate\u00bb e facendola dormire sul divano.\nIntanto, il paziente si sente meglio e lascia di nascosto l'ospedale, giusto in tempo prima dell'arrivo dell'FBI, intervenuta dopo aver esaminato il DNA inviato per le analisi. L'uomo \u00e8, infatti, un pericoloso serial killer che mangia le sue vittime, comprese le ossa, e il team di House lo ha appena salvato.\nIndagine.\nTrama.\nL'episodio incomincia con House davanti a una prigione di stato del New Jersey. Da questa esce Tredici, e House la invita a salire sulla sua macchina. House non la porta a casa sua o al Princeton Plainsboro Teaching Hospital, ma le dice che la sta portando alla gara di sparapatate che si tiene ogni anno in una cittadina non distante da l\u00ec. Lungo il tragitto, Tredici chiede ad House di fermarsi presso una casa dove, dopo avere bussato, le apre un uomo; Tredici gli tira una ginocchiata all'inguine, atterrandolo, poi gli dice qualcosa. House, quindi, comincia subito a cercare un motivo per cui Tredici sia andata in prigione negli ultimi sei mesi dell'anno in cui \u00e8 stata assente.\nNel frattempo, in ospedale il team di House ha in cura un paziente, Brian. Taub e Foreman vanno a controllare la sua casa, che si rivela essere stracolma di oggetti, inducendo i due medici a pensare che l'uomo sia un accumulatore. Scoprono inoltre delle feci di procione, causa di un'eventuale febbre Q. Chase e Masters gli somministrano le cure necessarie, le quali vanno a buon fine; ma durante una seconda perquisizione nella casa si scopre che l'uomo ha una moglie, anch'essa malata.\nTredici, intanto, confessa ad House di aver ucciso un uomo: il ragazzo, che lei aveva rimorchiato in un bar, sarebbe andato in overdose dopo una serata a base di droghe. Tuttavia, durante la notte, House la sorprende a piangere e incomincia a sospettare che Tredici non abbia detto la verit\u00e0. I due arrivano alla fiera e cominciano a modificare il loro sparapatate. House spiega inoltre che \u00e8 l\u00ec per un motivo: vincere contro il suo acerrimo nemico Harold Lam, che lo ha battuto per 4 anni di fila, facendolo classificare sempre secondo. Prima dell'inizio, tuttavia, Tredici accenna distrattamente a un fratello di cui non aveva mai parlato prima, e House intuisce la verit\u00e0: la ragazza ha ucciso proprio suo fratello praticandogli l'eutanasia, poich\u00e9 anche lui era affetto dalla malattia di Huntington. L'uomo picchiato da Tredici sarebbe di conseguenza il medico che aveva rifiutato di praticargli l'eutanasia. Tredici smentisce il geniale diagnosta solo su quest'ultimo punto: l'uomo da lei picchiato era in realt\u00e0 il marito di una sua compagna di cella, tradita mentre lei era in prigione. La dottoressa conferma ad House la sua terribile intuizione sull'omicidio del fratello. La polizia le ha dato un anno di reclusione in carcere, dunque, solo perch\u00e9 era lapalissiano che fosse stata lei a procurargli tale veleno; al contrario, non c'era alcuna prova che fosse l'autrice dell'omicidio (avendo utilizzato dei guanti per non lasciare impronte sulla flebo). In lacrime, Tredici confessa ad House la sua pi\u00f9 grande paura: non avere nessuno che faccia un giorno per lei ci\u00f2 che lei ha fatto per suo fratello. Di fronte all'apparente indifferenza di House gli d\u00e0 dell'insensibile, insinuando che per questo motivo sia stato lasciato da Cuddy.\nIl team di House, intanto, con una terza perquisizione in casa dei due coniugi, scopre che la donna ha la sindrome di Ehlers-Danlos, peggiorata dalla febbre Q.\nAlla fine, House e Tredici si ritirano dal torneo, venendo sbeffeggiati da Harold. House, perdendo la pazienza, afferra il suo cannone e spara addosso ad Harold, tramortendolo. Viene dunque portato dallo sceriffo, il quale per\u00f2 lo rilascia con una semplice diffida, dato che aveva ancora un conto in sospeso con Harold e quindi non \u00e8 stato obiettivo nei confronti della vittima. \nTredici e House ritornano a casa e quest'ultimo dice a Remy che quando star\u00e0 per morire per colpa della Huntington, se lei lo vorr\u00e0, le praticher\u00e0 senza indugio l'eutanasia.\nL'ultima tentazione.\nTrama.\nQuesto episodio \u00e8 incentrato sull'esperienza e sulle emozioni personali di Martha Masters nel fare parte del team di House. Come tutte le mattine, si sveglia ripetendo ossessivamente le nozioni di medicina. \u00c8 al suo ultimo giorno come studentessa di medicina e deve scegliere il suo futuro, quindi in quale reparto svolgere il tirocinio.\nHouse le offre di restare con lui per il tirocinio e lei si sente lusingata, ma al contempo \u00e8 cosciente del fatto che con lui verrebbe costretta a fare cose che non sono da lei. L'altra ipotesi sarebbe quella di unirsi come chirurgo alla squadra del dott. Simpson.\nIl diagnosta la spinge a mentire, come lui fa solitamente, offrendole una firma falsa per certificare che ha eseguito la decima puntura lombare, ma lei non ci sta e cerca un altro paziente per farlo. Tredici, appena tornata, si offre volontaria per le sue terapie contro l'Huntington, e le dice che non c'\u00e8 spazio per chi non \u00e8 come House. Quando il medico viene a sapere della lombare eseguita su Tredici, annulla immediatamente l'offerta di tirocinio, perch\u00e9 le aveva suggerito di infrangere le regole del sistema, non le sue.\nIl team, nel frattempo, sta curando Kendall Pearson, una sedicenne che vuole diventare la pi\u00f9 giovane velista a circumnavigare il mondo in solitaria ed \u00e8 svenuta durante un'uscita in barca. Martha intuisce ragionando da sola che Kendall possa avere la salmonella e le controlla le ossa per cercare segni di infezione, che si manifesterebbero con dolori. Durante la risonanza magnetica di conferma, anche Chase le suggerisce di andare da Simpson piuttosto che da House, perch\u00e9 quelli che hanno lavorato con quest'ultimo sono cambiati, e non in meglio.\nMasters sceglie allora di cominciare il tirocinio come chirurgo, stupendo il dott. Simpson per la sua insolita preparazione nonostante sia una tirocinante al primo anno. La tentazione di tornare da House, per\u00f2, l'attanaglia, aiutata anche dal parere favorevole di due compagni di studi. Quando Martha viene a sapere che la paziente peggiora, finge di dover andare in bagno per abbandonare in sala operatoria la squadra di Simpson al primo giorno per conoscere le novit\u00e0.\nEntrata nella sala operatoria in cui si trova Kendall, dice ad House che appena concluso il caso andr\u00e0 via; lui non ci crede, visto che per assistere all'intervento ha raccontato una serie di bugie.\nLa risonanza rivela un sarcoma al sistema linfatico fatale nell'omero di Kendall. Masters prova allora a convincere la paziente ad accettare l'amputazione del braccio per salvarsi la vita, ma questa rifiuta, perch\u00e9 vuole prima compiere l'impresa in barca. I suoi genitori accettano questa decisione, per evitare di rovinare il rapporto famigliare.\nNon riuscendo ad accettare la scelta dei genitori, Masters va da House a chiedere consigli; questi le fa capire che, se non mentire \u00e8 pi\u00f9 importante della vita della paziente, allora lei non \u00e8 speciale come lui pensava.\nMartha torna dalla ragazza, tentando di comprendere come faccia a non capirla. Kendall le dice che quando si gioca al massimo livello si usano regole proprie. Martha allora somministra farmaci a Kendall inducendole la bradicardia, dicendo ai colleghi solo in sala operatoria di averlo fatto, e riuscendo a indurre i genitori della ragazzina a firmare l'autorizzazione per procedere con l'amputazione. Infatti, mentre i colleghi intervenivano sulla ragazza, lei ha spiegato ai genitori che il cancro ha causato un coagulo nel cuore, e questo avrebbe ucciso la ragazza se fosse accaduto in barca.\nLa giovane ragazza si risveglia e nota di non avere pi\u00f9 il braccio, prendendosela con i genitori: questi ultimi si rivolgono a Martha ringraziandola per aver salvato la loro figlia, ma Martha, piena di sensi di colpa, capisce di non poter continuare a lavorare in quel modo.\nLa ormai ex studentessa raggiunge House e gli chiede come lui possa stare tranquillo quando mente, mentre lei, anche se l'ha fatto a fin di bene, non si sente soddisfatta. Lui le risponde che non pu\u00f2 sempre avere quello che vuole. Martha allora gli annuncia che ha deciso di andare via. Non sa ancora che cosa far\u00e0, ma il suo posto non \u00e8 l\u00ec. Se ne va piangendo lungo il corridoio dando le spalle ad House, sul sottofondo di \"You Can't Always Get What You Want\" e, a met\u00e0 percorso, inciampa sulla gallina del medico, che le fa scappare una risata. Quando si volta, House non c'\u00e8 pi\u00f9.\nLa gallina fa parte di una scommessa fra House e Wilson: i due hanno puntato venti dollari su chi riesce a tenere una gallina in ospedale pi\u00f9 a lungo senza essere scoperto dalla sicurezza. Wilson prende una Australorp, razza di galline molto tranquilla. In risposta, House disegna orme di gallina finte che escono dall'ufficio dell'oncologo, tiene un pollo finto nel suo, manda un cane ad acchiappare la gallina di Wilson tentando di farlo scoprire. Wilson viene beccato, ma la gallina \u00e8 quella di House, quindi \u00e8 lui che perde la scommessa.\nAll'inizio dell'episodio, House racconta ai medici del suo team che Tredici \u00e8 sparita a causa di una disintossicazione dalle droghe. Lei si arrabbia molto con lui e ha una diatriba in privato perch\u00e9, nonostante non voglia dire la verit\u00e0 al riguardo, questa scusa le rovina il rapporto con il resto del team.\nCambiamenti.\nTrama.\nIl paziente del team di House \u00e8 un uomo ingenuo, diventato ricco grazie alla lotteria. Perde i sensi mentre \u00e8 in compagnia del cugino e mentre cerca, porta a porta, una donna incontrata in passato e di cui pare essere ancora innamorato.\nAll'interno del team, Foreman vuole dimostrare di essere riuscito a diventare immune allo stress da lavoro, Chase cerca di astenersi dal sesso perch\u00e9 vuole preservare il proprio amore, e Tredici \u00e8 alle prese con la sua depressione dovuta a varie cause (il carcere, l'eutanasia del fratello, la malattia di Huntington).\nEntra in scena l'amata del malato e rientra in scena la madre della Cuddy, che vuole fare causa all'ospedale per le cure che ha ricevuto. A questo punto, la Cuddy cerca di raggirare House in maniera che egli non si presenti all'incontro con la madre, cos\u00ec da evitare scontri. House, invece, si presenta e i due ex fidanzati dovranno presentarsi da Wilson, che con la solita pazienza spiegher\u00e0 loro come meglio comportarsi.\nIn realt\u00e0, la madre della Cuddy vuole soltanto fare s\u00ec che sua figlia, anche se non riesce ad amare la propria madre, trovi marito e spera di riuscire a fare riavvicinare lei e House ponendosi come loro nemico comune.\nHouse naturalmente smaschera questo piano, e nel frattempo scopre quale male affligge il paziente, ulteriormente affranto dal fatto di avere scoperto che la donna che gli si era presentata come suo passato amore \u00e8 stata in realt\u00e0 ingaggiata da suo cugino che, in accordo con quest'ultima, \u00e8 interessato solo ai suoi soldi. L'indizio che permette di smascherare la donna \u00e8 l'assenza di una voglia a forma di \"orsacchiotto\" sul suo seno.\nEspedienti.\nTrama.\nWendy Lee, una ricercatrice nel settore delle tecnologie esplosive, ha le convulsioni mentre mostra il funzionamento di una bomba innovativa.\nHouse perde una scommessa con Wilson su un incontro di boxe e, mentre il suo team cerca la cura per la paziente, lui tenta in tutti i modi di provare che il pugile, Terry Foley, aveva problemi fisici nel momento in cui ha perso, per cui la scommessa sarebbe invalidata. Dopo vari tentativi e un pugno preso da ubriaco in un bar, il diagnosta riesce a dedurre qual \u00e8 il problema dello sportivo: un paraganglioma del collo.\nPer tutto il tempo in cui la paziente viene curata, House non si presenta neanche all'ospedale, se non per rubare farmaci sperimentali, che sembrano avere un ottimo effetto di ricrescita dei muscoli sui ratti. Se lo inietta come fosse eroina, e Tredici lo sorprende; il diagnosta non pu\u00f2 che spiegarle che sta tentando disperatamente di risistemare la propria gamba, che ultimamente \u00e8 sempre pi\u00f9 dolente, quindi, per evitare di essere nuovamente ricoverato per colpa di eccessive dosi di Vicodin, fa esercizi per rinforzare la gamba e prende il medicinale sperimentale. A fine episodio, per\u00f2, si vede che il farmaco non ha funzionato su una cavia e l'ha sterminata.\nWendy sembra avere sintomi da avvelenamento da radiazioni: si scopre che il collega e compagno della scienziata, Caesar, geloso dei suoi rapporti con altri uomini, la stava avvelenando con la cantaride, che comporta proprio effetti simili alle radiazioni. L'uomo finisce in carcere e il team pu\u00f2 finalmente curare la donna.\nNella notte.\nTrama.\nL'episodio incomincia con la fuga di una donna ferita alla pancia. Dopo avere guidato, con difficolt\u00e0 arriva a casa di Tredici e l\u00ec si scopre che le due sono state compagne di cella. La donna fa promettere a Tredici di non chiamare la polizia e di non portarla in ospedale, perch\u00e9 quando \u00e8 stata ferita stava spacciando droga e verrebbe arrestata. Tredici accetta la promessa, per\u00f2 per poter curare in casa la sua ex compagna di cella deve chiamare Chase e chiedergli un ecografo portatile. Quando il chirurgo capisce la situazione, decide di aiutarla.\nNel frattempo, House continua a prendere il nuovo farmaco testato su dei topi e sperimentato dal ricercatore farmaceutico dell'ospedale. Dopo un iniziale periodo di miglioramento del suo dolore alla gamba, incomincia ad accusare dei crampi muscolari. Quando termina il farmaco sperimentale va in laboratorio, ma il ricercatore lo informa che tutti i topi sono morti per la comparsa di tumori molto aggressivi. House, che gli rubava di nascosto il farmaco sperimentale, si fa una TAC da solo e scopre di avere tre masse neoplastiche vicino al femore della gamba destra. A casa si organizza con molte siringhe di anestesia locale, si posiziona nella sua vasca da bagno, prende una lente di ingrandimento, appende le lastre e - bisturi alla mano - decide di estrarre i tumori da solo, senza l'aiuto di nessuno e senza sottoporsi a un intervento in ospedale. Nonostante l'anestesia, riesce solamente a incidere il muscolo e a rimuovere una delle tre neoplasie. Ma soffre molto e la gamba aperta comincia a sanguinare per un'emorragia. Il diagnosta cede al dolore urlando e chiama tutti i suoi amici per cercare aiuto. L'unica che gli risponde \u00e8 Cuddy, che arriva a casa sua insieme alla figlia e lo porta in ospedale.\nIntanto Taub scopre che Ruby, l'infermiera ventiduenne con la quale ha una relazione, \u00e8 incinta e si interroga sulla possibilit\u00e0 di tenere il figlio.\nChase dice a Tredici di portare immediatamente la donna in ospedale perch\u00e9 sta andando in coma, ma lei gli si oppone fermamente, al punto di aggredirlo. La spunta lui e alla fine i due ricoverano la donna sotto falso nome. Al Princeton Plainsboro scoprono che tutto \u00e8 causato da un parassita, l'entamoeba, infiltratosi nel fegato per colpa di un ago sporco e rilasciato nel flusso sanguigno dalla coltellata ricevuta.\nLa donna si risveglia nel letto d'ospedale, \u00e8 salva e vigile, ha accanto la sua amica Tredici, ma \u00e8 ammanettata e intravede in corridoio un poliziotto che la piantona.\nTaub rivela a Ruby che vuole tenere il figlio.\nAnche House arriva in ospedale e viene portato in sala operatoria. Prima dell'intervento spiega a Cuddy perch\u00e9 voleva operarsi da solo: non si fidava dei chirurghi e credeva che avrebbero potuto tagliargli il muscolo, o l'intera gamba. House viene operato e tutto si risolve. Dopo l'intervento, il geniale dottore si risveglia in compagnia del suo amico Wilson. I due si parlano ed entrambi capiscono che la vita di House deve cambiare, non pu\u00f2 continuare cos\u00ec.\nAndare avanti.\nTrama.\nNella scena iniziale si vedono ambulanze e volanti della polizia; la Cuddy e Wilson sono entrambi sconvolti mentre vengono interrogati dalle forze dell'ordine. Wilson ha un polso slogato e la polizia chiede alla Cuddy, dopo alcune domande di rito, se vuole denunciarlo. Lei risponde dicendo che, se House metter\u00e0 piede in ospedale o si avviciner\u00e0 a lei o alla sua famiglia, lo vorr\u00e0 vedere in carcere.\nTutto l'episodio \u00e8 un flashback, risalente a tre giorni prima per ricostruire ci\u00f2 che \u00e8 successo. Una donna era arrivata in ospedale dopo essere svenuta. Si tratta di un'artista che, nelle sue performance, si espone personalmente a ogni genere di sevizie del pubblico, con l'obiettivo di far riflettere la gente sulla normalit\u00e0. Lei e il suo assistente, nonch\u00e9 suo ex fidanzato, organizzano da anni quelli che, apparentemente, sono spettacoli autolesionistici. La donna dice ad House di conoscere la sua malattia, senza svelargli di cosa si tratti, anzi, creando sintomi fasulli. Vuole infatti sfidare il diagnosta come ulteriore forma d'arte.\nNel frattempo, la Cuddy dice ad House che devono incontrarsi per chiarirsi.\nHouse prende a cuore la paziente e cerca di scoprire da cosa \u00e8 affetta, riuscendoci: risulta un cancro incurabile al cervello. Pi\u00f9 tardi, per\u00f2, si presentano nuovi sintomi che non hanno nulla a che vedere con il cancro.\nA met\u00e0 dell'episodio, la scena ritorna al presente: Wilson, parlando con la polizia, afferma che sa bene che House verr\u00e0 arrestato di sicuro, anche se nessuno sporger\u00e0 denuncia. Un poliziotto gli dice che lo arresteranno appena lo troveranno e gli chiede se sappia dove potrebbe trovarsi. Wilson risponde che probabilmente \u00e8 in uno squallido bar, in un luogo che rispecchia quello che prova.\nTornando nel flashback, House, nonostante sia ancora ricoverato in ospedale, scopre la vera malattia della donna: la granulomatosi di Wegener.\nWilson gli va a parlare dopo che aver scoperto che lui continua a falsificare la sua firma sulle ricette per avere il Vicodin. Gli spiega che non pu\u00f2 tentare di mettersi di nuovo nei guai e che deve cambiare.\nCuddy incontra pi\u00f9 volte House, cercando di capire che problema abbia: non ottenendo risposte soddisfacenti, coglie l'occasione per chiedergli di cercare una spazzola che dovrebbe essere rimasta a casa sua. Lui le chiede se stia frequentando qualcun altro, ma lei risponde di no. Dopo l'ennesimo tentativo di House di andarsene per sviare i discorsi, la Cuddy lo forza a dirle che cos'ha. Lui le dice di sentirsi ferito, ma che comunque la colpa non \u00e8 di lei.\nTaub continua a rifiutare le chiamate da parte dell'ex moglie, con la quale ha ancora rapporti sessuali, ma che non ha mai voluto avere figli da lui; ha paura di dirle che sta aspettando un bambino da Ruby, l'infermiera ventiduenne, e solo dopo una discussione con Foreman capisce che deve confessare la verit\u00e0, anche se questo troncherebbe definitivamente ogni rapporto con lei. Quando Rachel si presenta all'ospedale per vederlo, Taub sta per dirglielo, ma lei lo gela: \u00e8 incinta.\nL'indomani Cuddy incontra un uomo, che la sorella cerca di farle conoscere per allontanarla da House. Intanto House, assieme a Wilson, si reca in automobile a casa della ex fidanzata per restituirle la spazzola, ma dal giardino d'ingresso vede che la donna \u00e8 a pranzo con degli amici, tra cui l'uomo presentatole dalla sorella. Osserva la Cuddy che ride e che si diverte e nota che \u00e8 felice. House \u00e8 profondamente arrabbiato e caccia dall'auto Wilson, che lo implora di non fare sciocchezze e di sfogarsi. Lui lo prende in parola: parte di scatto con l'auto e dopo un testacoda in mezzo alla strada si lancia a tutta velocit\u00e0 contro l'abitazione di Cuddy, sfondando il muro e distruggendole tutto il salotto. Scende dalla macchina, ormai distrutta, e le consegna la spazzola sotto lo sguardo attonito dei presenti, sotto shock. A questo punto, se ne va con un sorriso confermando a Wilson che, effettivamente, si sente meglio dopo avere liberato il proprio dolore.\nL'istante successivo vediamo House, visibilmente allegro, parlare con un cameriere in un bar; quanto detto da Wilson si \u00e8 avverato solo in parte: il bar non \u00e8 squallido, ma rispecchia effettivamente lo stato d'animo del suo amico. House si trova, infatti, in una bellissima spiaggia che si affaccia sull'oceano e passeggia tranquillamente sulla sabbia con un sorriso inconsueto ma reale sul viso."}
{"id": "3122169", "revid": "287204", "url": "https://it.wikipedia.org/wiki?curid=3122169", "title": "Episodi di The Event", "text": "La prima ed unica stagione della serie televisiva The Event, composta da 22 episodi, negli Stati Uniti \u00e8 stata trasmessa dal canale statunitense NBC dal 20 settembre 2010 al 24 maggio 2011, raccogliendo complessivamente una media di 7,09 milioni di telespettatori per episodio.\nIn Italia gli episodi sono andati in onda il giorno dopo la trasmissione statunitense, in lingua originale sottotitolati in italiano sul canale Joi della piattaforma Mediaset Premium. Gli episodi doppiati in lingua italiana sono andati in onda sullo stesso canale ad una settimana dalla trasmissione statunitense, dal 28 settembre 2010 al 31 maggio 2011. In chiaro la serie viene trasmessa dal 18 gennaio 2012 su Italia 2.\n\"Non le ho detto tutto\".\nTrama.\nSean Walker e Leila Buchanan sono una coppia di fidanzati in crociera. Il giorno dopo aver conosciuto un'altra coppia in vacanza, Vicky e Greg, Leila scompare misteriosamente e Sean non riesce a trovare tracce della sua presenza a bordo, accorgendosi che la loro cabina \u00e8 occupata da altre persone e che agli ufficiali di bordo non risulta la loro prenotazione. Impaurito, scappa in cerca della sua fidanzata, cercando di contattare i genitori della ragazza, a cui \u00e8 molto legato. Tuttavia anche loro vivono una disavventura, poich\u00e9 la loro abitazione viene assaltata da un gruppo di persone armate. Nel frattempo il Presidente degli Stati Uniti Elias Martinez si prepara ad annunciare alla stampa la decisione di chiudere una prigione segreta sul Monte Inostranka, in Alaska, in cui sono detenuti illegalmente 97 prigionieri, guidati da una misteriosa leader, Sophia Maguire. Fino all'ultimo, il direttore dell'Intelligence Blake Sterling, il Vicepresidente Raymond Jarvis e il generale Whitman cercano di convincerlo a cambiare idea e a non liberare i detenuti. Poco prima che il Presidente avvii l'intervista alla presenza della stessa Sophia Maguire un aereo di linea si dirige verso l'edificio in cui si trovano, costringendoli a rimandare tutto e a fuggire. Prima che l'aereo si schianti tuttavia, scompare misteriosamente nel cielo. Sophia Maguire, che si trovava accanto al Presidente durante l'accaduto, sembra sapere cosa sia avvenuto e ammette di non avergli detto tutto.\nL'aereo era pilotato dal padre di Leila, Michael Buchanan, e a bordo si trovava anche Sean, che cercava invano di convincerlo a cambiare rotta e cercare insieme un altro modo per ritrovare Leila.\n\"Per tenerci al sicuro\".\nTrama.\nL'aereo scomparso riappare nel deserto dell'Arizona, dove Michael Buchanan \u00e8 riuscito a farlo atterrare. Michael spiega a Sean che era stato costretto a dirottare l'aereo dai rapitori di Leila, che la tengono in ostaggio, e che hanno gi\u00e0 ucciso sua moglie Val. Tra i rapitori \u00e8 presente anche Vicky Roberts, la ragazza che hanno conosciuto in crociera. Poco dopo essere usciti dall'aereo insieme agli altri passeggeri, si vedono avvicinarsi elicotteri militari, cos\u00ec Michael convince Sean a scappare e cercare di ritrovare Leila da solo, poich\u00e9 non si pu\u00f2 fidare di nessuno. Sean riesce ad allontanarsi, ma nel deserto perde conoscenza e si risveglia in un ospedale, dove decide di chiamare la polizia per chiedere aiuto. Tuttavia scopre che nei suoi confronti \u00e8 stato emesso un mandato di cattura federale per l'omicidio di Greg, il ragazzo che in crociera si era presentato come il fidanzato di Vicky. Tenta inutilmente di scappare, ma viene arrestato e preso in custodia da due agenti.\nNel frattempo, il Presidente Elias Martinez annulla la liberazione dei prigionieri sul Monte Inostranka, decidendo di non liberarli finch\u00e9 non sapr\u00e0 tutta la verit\u00e0 sulle loro reali intenzioni. I 97 detenuti sono di origine extraterrestre e sono stati catturati nel 1944, quando furono casualmente individuati in Alaska, poich\u00e9 si rifiutavano di raccontare da dove vengono e cosa vogliono. I servizi segreti sono riusciti a scoprire solo che hanno un DNA differente dell'1% da quello umano e che invecchiano molto lentamente. Sophia, la loro leader, dopo essere stata nuovamente rinchiusa, rifiuta di raccontare al Presidente tutta la verit\u00e0, limitandosi ad avvertirlo che i suoi compagni sono stanchi di continuare ad essere trattenuti contro la loro volont\u00e0. Il direttore dell'Intelligence Blake Sterling nomina l'agente Simon Lee a capo di una squadra speciale per trovare gli altri alieni in circolazione, ignaro che in realt\u00e0 sia uno di loro. Thomas, uno dei loro leader, separatosi da Sophia e dai suoi compagni nel 1944, consegna a Simon le coordinate per ritrovare l'aereo. Arrivati sul posto, i militari trovano Michael Buchanan steso a terra, privo di sensi, e tutti gli altri passeggeri poco distanti da lui, anch'essi distesi a terra, morti.\n\"Proteggerli dalla verit\u00e0\".\nTrama.\nL'auto in cui una coppia di agenti federali sta scortando Sean rimane vittima di un incidente stradale. Uno degli agenti muore, mentre Sean riesce a salvare la vita all'agente Collier. Sean cerca di convincerla a farsi aiutare nella ricerca di Leila, ma questa continua a non credere alla sua storia, cos\u00ec lui finge di scappare e si nasconde nel bagagliaio dell'auto dell'agente in modo da entrare in una sede dell'FBI, allo scopo di utilizzare la loro rete e cercare informazioni su Vicky Roberts. Tuttavia viene presto scoperto e nuovamente arrestato. Quando si presentano dei finti U.S. Marshals per prenderlo in custodia e tentano di ucciderlo, l'agente inizia a riconsiderare la situazione, specie dopo aver scoperto che dietro Vicky Roberts si nascondono pi\u00f9 identit\u00e0 false e aver sentito dal notiziario che l'aereo di cui parla Sean \u00e8 appena rimasto vittima di un incidente. I finti U.S. Marshals erano stati inviati proprio da Vicky Roberts, che nel frattempo aveva trasferito personalmente Leila all'interno di un container, dove era pronta ad ucciderla se l'eliminazione di Sean fosse andata a buon fine.\nIl Presidente Martinez, dopo aver saputo che i passeggeri dell'aereo sono tutti morti, pilota compreso, tenta di chiedere nuovamente lumi a Sophia, ma questa conferma la sua volont\u00e0 di non voler tradire i suoi compagni. Cos\u00ec il Presidente decide di appellarsi a tutti gli altri detenuti, offrendo la libert\u00e0 in cambio di informazioni. Solo uno di loro, William, accoglie la proposta, proponendo di rivelare i loro piani, come trovarli e come fermarli in cambio della liberazione sua e della fidanzata Maya, anch'essa detenuta. Il Presidente acconsente, ma quando viene liberata anche Maya e viene fatta ricongiungere al suo fidanzato, sar\u00e0 proprio lei ad ucciderlo per evitare che tradisca i suoi compagni. Nel finale, mentre i servizi segreti stanno mettendo in scena un finto incidente aereo per tenere segreto quanto accaduto, si vedono tutti i passeggeri dell'aereo che erano stati dichiarati morti riprendere conoscenza.\n\"Questione di vita o di morte\".\nTrama.\nSean e l'agente Collier sono sulle tracce di Vicky Roberts. Dopo essere riusciti a consultare il database dell'FBI, riescono a scoprire che una delle sue identit\u00e0 ha utilizzato una carta di credito per pagare la rata di un affitto per un'abitazione in Texas. Si recano quindi nei pressi dell'abitazione, dove non trovano Vicky, ma sua madre e suo figlio, che sembrano all'oscuro della sua attivit\u00e0 e hanno pochi contatti con lei. Tuttavia la madre da loro un numero di telefono che serve per contattarla in caso di emergenza. Nel frattempo Leila viene portata da Vicky e dal suo collaboratore Carter in una casa della cittadina di Snider, in Texas. Qui Carter e Vicky fingono di essere sul punto di ucciderla, e la lasciano scappare. La ragazza, che crede di essere tornata in libert\u00e0, chiede aiuto ad un agente di polizia nei pressi della zona, che la porta nella stazione locale, dove le viene consentito di fare una telefonata a Sean. In realt\u00e0 i poliziotti sono complici di Vicky e Carter, che hanno organizzato tutto per attirare sul posto Sean tendendogli una trappola.\nNel frattempo, il direttore Sterling interroga Michael Buchanan e il resto dei passeggeri, senza riuscire ad ottenere informazioni. I passeggeri infatti, non ricordano nulla dell'accaduto. Il Presidente Martinez riceve una telefonata da Thomas, che gli intima di liberare Sophia e il resto dei suoi compagni, altrimenti stavolta uccider\u00e0 realmente qualcuno. Elias Martinez ritenta di ottenere risposte da Sophia, ma questa continua a non collaborare e gli intima di dare a Thomas quello che chiede, poich\u00e9 le sue minacce sono da prendere in seria considerazione. Intanto tutti i passeggeri incominciano a perdere sangue dal naso, mentre i medici tentano di capire cosa stia accadendo loro.\n\"Vittime di guerra\".\nTrama.\nSean riceve il messaggio di Leila, che le comunica di trovarsi presso la stazione di polizia di Snider, in Texas. Immediatamente si mette in viaggio con l'agente Collier verso il luogo indicato, ma nel frattempo chiede a un suo vecchio amico di rintracciare il numero di cellulare di Vicky. Intanto Leila, si accorge che \u00e8 tutta una messa in scena, e tenta inutilmente di scappare. Arrivato sul posto, Sean riceve una chiamata dall'amico, che lo avvisa che anche Vichy si trova a Snider. Dunque intuisce che \u00e8 una trappola, ma al contrario di come suggerito dall'agente Collier decide di non andarsene. Chiama quindi Vicky, subito dopo averle mandato in un messaggio la foto di suo figlio, minacciando di diffondere la sua esistenza su Internet se non lo aiuta a liberare Leila. Appena Sean entra nella stazione di polizia, trova immediatamente la collaborazione di Vicky, che uccide i suoi complici lasciando scappare lui e Leila. L'agente Collier nel frattempo era riuscita anche ad arrestare Carter, il principale collaboratore di Vicky, dopo avergli sparato.\nAlla Casa Bianca il Presidente Martinez discute con il suo staff se accettare il ricatto di Thomas, che aveva annunciato di dare al CDC un antidoto per i passeggeri appena la sua gente fosse stata liberata. Elias tuttavia, nonostante il parere contrario della moglie, decide di non cedere, e minaccia lo stesso Thomas di far giustiziare Sophia e gli altri detenuti se un solo passeggero morir\u00e0. Quando l'ultimatum di Thomas sta per scadere, quest'ultimo richiama il Presidente e offre l'antidoto in cambio della liberazione della sola Sophia. Il Presidente accetta e avvia la liberazione di Sophia, che si scusa nuovamente per l'atto di Thomas e promette che cercher\u00e0 di tenerlo a freno. Nel finale, l'antidoto viene recapitato in tempo al CDC, e i passeggeri, le cui condizioni erano diventate molto critiche, iniziano a rimettersi.\n\"Lealt\u00e0\".\nTrama.\nL'agente Collier prova a far parlare Carter, ma non riesce a farsi dire nulla su chi lavora e sul perch\u00e9 ha rapito Leila. Sean chiede alla sua fidanzata di rimanere in un posto sicuro, mentre si mette alla ricerca della sua famiglia, ma Leila lo convince a farsi portare con lui. I due si recano quindi nell'ufficio di Michael Buchanan, presso la sua abitazione, dove trovano una giornalista di nome Madeline Jackson che cerca di allontanarli minacciandoli con una pistola. Dopo essere riusciti a disarmarla, lei racconta che Michael durante un volo di linea aveva casualmente avvistato una struttura militare in Alaska, sul Monte Inostranka, e incuriosito si era messo a far delle ricerche, trovando un suo articolo che spiegava come nella struttura segreta siano stati rinchiusi degli alieni.\nNel frattempo Sophia \u00e8 seguita dagli uomini di Sterling, che nell'ultimo pasto che gli hanno fatto avere in prigionia, hanno messo degli isotopi radioattivi in modo da poterla rintracciare. Simon escogita quindi un metodo per far perdere le tracce di Sophia, raggiungendola in un bar e mettendo la sostanza radioattiva nei caff\u00e8 degli altri clienti. Tuttavia gli uomini di Sterling riescono comunque a trovarla e seguirla fino al luogo dell'incontro con Thomas. Inoltre il collaboratore di Sterling Justin Murphy scopre che qualcuno dall'interno ha aiutato Sophia e quando si reca a controllare quale agente \u00e8 entrato in contatto con la sostanza radioattiva, Simon lo aggredisce e lo rinchiude nel cofano della sua auto. Poi raggiunge l'edificio in cui si trovano Sophia e Thomas, che lo invitano a seguirli verso una via di fuga sicura. Ma Simon decide di restare e provare a salvare la vita ai suoi uomini. L'edificio infatti, poco dopo implode su stesso, con le squadre speciali e lo stesso Simon all'interno.\n\"So chi sei\".\nTrama.\nSean e Leila continuano a cercare informazioni su ci\u00f2 che aveva scoperto Michael e in un dossier che teneva nascosto nel suo ufficio trovano un elenco criptato. Sean \u00e8 in grado di decifrarlo, ma gli occorrono hardware e software adatti. Madeline, la giornalista, offre loro un aiuto, portandoli dal suo amico Peter, in grado di fornirgli l'occorrente. Con l'aiuto di Peter scoprono che l'elenco \u00e8 costituito da una serie di nomi di bambine rapite, tutte dall'aspetto simile a quello della sorella di Leila. Immediatamente dopo un gruppo armato di persone mandate da Dempsey irrompe nell'appartamento, ma Peter riesce a portare fuori tutti, per poi far esplodere il suo appartamento con gli assalitori ancora all'interno. Dopo l'esplosione, Peter e Madeline sono scomparsi, e Leila e Sean ricominciano la loro disperata ricerca da soli.\nNel frattempo Justin Murphy viene liberato dal cofano della sua auto e immediatamente avvisa Sterling che Simon \u00e8 la talpa. Quando Sterling fa controllare il DNA di Simon, che si \u00e8 salvato dal crollo dell'edificio ed \u00e8 ricoverato in ospedale, Thomas riesce ad infiltrarsi nel laboratorio e scambiare le fiale. Inoltre Aaron, un collaboratore di Thomas, riesce a riportare le impronte di Murphy sul contenitore usato per trasportare la sostanza radioattiva che ha fatto perdere le tracce di Sophia. Cos\u00ec \u00e8 Murphy ad essere arrestato. Sophia intanto si fa spiegare da Thomas, suo figlio, che non hanno ancora il materiale nucleare sufficiente per aprire un portale che li riporti casa.\n\"Per il bene del nostro Paese\".\nTrama.\nMentre Sean e Leila si stanno allontanando a piedi dall'appartamento appena saltato in aria, uno degli uomini che stavano per irrompere sopravvissuto all'esplosione, riesce a sparare un colpo di pistola e colpire Sean. Leila riesce a rubare un'auto e portare il fidanzato nei pressi di un ospedale, ma poich\u00e9 Sean \u00e8 ancora ricercato, rapisce un medico e lo obbliga a medicarlo. Dopo una sosta in farmacia, il dottor Matt Kemp gli medica la ferita, salvandogli cos\u00ec la vita, in quanto le sue condizioni stavano peggiorando e aveva perso molto sangue.\nNel frattempo, un telegiornale riporta la notizia che i passeggeri dell'aereo dirottato stanno tutti bene, e sono sopravvissuti a un attacco terroristico per opera di separatisti brasiliani. Solo il pilota, Michael Buchanan, sarebbe morto secondo questa versione fornita ufficialmente in seguito all'insabbiamento governativo. In realt\u00e0 Buchanan \u00e8 ancora vivo e viene interrogato personalmente dal Presidente, che scopre che qualcuno aveva dato il via all'attentato telefonicamente, esattamente quattro minuti dopo che Sterling, il Vicepresidente e il generale Whitman avevano tenuto una riunione con lui per convincerlo a non fare l'annuncio. Dopo aver controllato i tabulati telefonici, Martinez e Sterling scoprono che il traditore \u00e8 il Vicepresidente Jarvis, che confessa e sta per rivelare il nome di chi ha organizzato la cospirazione, ma Dempsey lo fa uccidere appena prima che riveli il suo nome attraverso un furgone-bomba. Dempsey aveva dato l'incarico anche a Vicky, ma quest'ultima si \u00e8 rifiutata di portare a termine la missione, uccidendo il suo partner e fuggendo via.\n\"Il vostro mondo sar\u00e0 nostro\".\nTrama.\nDopo aver inviato la lista delle bambine rapite all'agente Collier, Sean e Leila scoprono che una \u00e8 riuscita a fuggire. Le indagini della polizia sono state secretate, ma l'agente Collier riesce a dar loro l'indirizzo della sua abitazione. I genitori tuttavia, non vogliono che la loro figlia, Abby, abbia contatti con altre persone. Dopo averli seguiti durante un viaggio in macchina, Leila riesce ad avvicinare Abby presso una stazione di servizio, scoprendo il suo volto sfigurato a causa delle iniezioni che le sono state fatte durante la detenzione, avvenuta in una specie di ospedale. La bambina non riesce a dare indicazioni precise su dove si trovava, ma conferma che la sorella di Leila, Samantha, era stata con lei. Un uomo di Dempsey li raggiunge presso la stessa stazione di rifornimento, ma Sean riesce a neutralizzarlo.\nNel frattempo, Sophia si incontra con gli altri suoi simili in libert\u00e0, i cui rappresentanti le comunicano che in molti non vogliono pi\u00f9 tornare a casa. Sophia per\u00f2 conferma il suo ordine di lasciare il mondo che stanno occupando, poich\u00e9 la loro permanenza su di esso pu\u00f2 avere gravi conseguenze per la popolazione locale. Thomas tuttavia, spinto dall'amante Isabel, una dei rappresentanti, ha un suo personale piano, e per metterlo in atto \u00e8 pronto ad uccidere la sua stessa madre Sophia. Sul punto di premere il grilletto, non trova il coraggio necessario e chiede perdono. In seguito anche Isabel mostrer\u00e0 pentimento, ma Sophia, per provare la sua fedelt\u00e0, l'invita a spararsi ad una gamba, e questa accetta. Intanto il Vicepresidente Jarvis, sopravvissuto all'esplosione, \u00e8 ricoverato in ospedale. Quando riprende conoscenza la moglie gli intima di non parlare con il Presidente, perch\u00e9 gli uomini di Dempsey hanno minacciato lei e i suoi figli.\n\"Tutto cambier\u00e0\".\nTrama.\nSean, perquisendo l'uomo di Dempsey, scopre una siringa con un farmaco pronto da iniettare e una strana tessera magnetica. Per convincerlo a rivelargli per chi lavora, gli somministra il farmaco che sfigura il suo volto e poco dopo lo uccide. Prima di morire l'uomo gli indica di portarlo presso una struttura denominata \"Willow Brook\", che si riveler\u00e0 essere un ospedale psichiatrico. Dopo essersi introdotti furtivamente nella struttura, scoprono un piano interrato nascosto al pubblico, ma che \u00e8 stato da poco ripulito su ordine di Dempsey. Leila trova una stanza su cui \u00e8 inciso il suo nome sulla parete, intuendo cos\u00ec che l\u00ec veniva rinchiusa sua sorella, mentre Sean trova dei fascicoli, tra cui ce n'\u00e8 uno sul padre di Abby, Paul Stern, e uno sul padre di Leila, Michael Buchanan, in cui vi sono foto che dimostrano come i due non siano invecchiati nel corso degli ultimi decenni.\nNel frattempo, il Vicepresidente Jarvis ha ormai pienamente ripreso conoscenza, ma, seguendo il consiglio della moglie, si rifiuta di collaborare con Sterling e il Presidente. Thomas intanto porta avanti con Isabel il suo piano segreto, riuscendo a superare i tentativi di ostacolarlo da parte di Sophia e Simon, che non riescono a capire quali siano le sue reali intenzioni. Li scoprir\u00e0 presto il Presidente Martinez, quando i suoi uomini gli comunicano di aver scoperto un'installazione missilistica nella nazione dell'Amalah, gestita da un'associazione fittizia nella cui carta costitutiva sono elencati i nomi di 97 presunti dirigenti, gli stessi dei detenuti rinchiusi sul Monte Inostranka. Gli F-16 inviati dall'aeronautica militare non riescono a raggiungere il posto prima del lancio del missile, che quindi gli uomini di Thomas riescono a mettere in atto. Il missile sarebbe stato in grado di raggiungere la costa occidentale degli Stati Uniti, ma non trasporta un'arma. \u00c8 infatti diretto oltre l'atmosfera, dove libera un satellite per telecomunicazioni rivolto verso lo spazio, che viene subito usato da Thomas per inviare un messaggio al suo pianeta di provenienza.\n\"Un esercito per Thomas\".\nTrama.\nNella struttura dove tenevano sequestrate le bambine, Sean e Leila trovano anche una donna che lavora per Dempsey che non aveva ancora lasciato l'edificio. Usando la forza, riescono a farsi dire dove stanno trasferendo le bambine; cos\u00ec si mettono all'inseguimento di un furgone bianco. Una volta raggiunto, riescono a fermarlo facendolo finire fuori strada. Dopo aver recuperato Samantha e avvisato la polizia per le altre bambine, Sean e Leila si allontanano in quanto lui \u00e8 ancora ricercato per omicidio. Poco dopo, l'agente Collier li contatta per avvisarli che Michael Buchanan li sta cercando e vuole incontrarli. Il padre di Leila, infatti, nel frattempo era stato liberato da Simon, poich\u00e9 lui e Sophia sono convinti che sia in grado di trovare Thomas, ma prima di aiutarli pretende di assicurarsi che la sua famiglia sia al sicuro. Quando incontra la figlia, le conferma di essere uno degli extraterrestri.\nLa Casa Bianca intanto, inventa per i media una storia di copertura per il lancio del missile dall'Amalah. Quando i servizi segreti riescono a decriptare una prima parte del messaggio inviato dal satellite, che si \u00e8 autodistrutto dopo l'invio della comunicazione, il Presidente Martinez scopre che Thomas si sta preparando ad accogliere la sua gente dal suo pianeta di provenienza. Preoccupato da una potenziale invasione, invia il direttore Sterling ad Inostranka per interrogare nuovamente i detenuti. La struttura segreta, su cui la neosenatrice dell'Alaska Catherine Lewis si sta avvicinando a scoprire la verit\u00e0 esaminando i documenti del marito da poco deceduto e che ha sostituito, viene per\u00f2 attaccata da Thomas, che vuole costituire un esercito in modo da contrastare Sophia e mettere in atto il suo piano senza intoppi.\n\"Inostranka\".\nTrama.\nSophia e Michael Buchanan provano a dare qualche spiegazione a Sean e Leila. Raccontano loro di essere arrivati sulla Terra sessantasei anni prima in cerca di un nuovo posto dove vivere, poich\u00e9 il loro pianeta, situato nella galassia conosciuta dagli umani con il nome NGC 253, era divenuto quasi invivibile. Al loro arrivo, una parte di loro era stata individuata e rinchiusa nella prigione di Inostranka, mentre il resto di loro aveva il compito di trovare un modo per ritornare a casa; anche se alcuni, come Michael, hanno avuto relazioni sentimentali e formato nuove famiglie con umani, dando vita a figli ibridi. Ora Michael impone a Leila una scelta: seguire lui e Sophia, o rimanere con il fidanzato. Sean crede sia giusto che vada con il padre e scopra chi sia realmente la sua vera gente, cos\u00ec per facilitarle la scelta si allontana da lei mentre dorme.\nNel frattempo, Sterling sta interrogando a Inostranka Maya, la ragazza che su ordine di Sophia aveva ucciso il suo ragazzo in modo da tenere nascosti i loro segreti, quando Thomas attacca la struttura. Thomas e i suoi uomini riescono a prendere il controllo della prigione, e una volta radunati i detenuti, chiede loro se vogliono seguirlo e abbandonare Sophia, o restare fedeli a lei e rimanere imprigionati. Chi sceglie di non seguirlo viene poi fatto uccidere. Sterling in un primo momento riesce a sfuggirgli e tenta di ostacolarlo, ma presto viene sopraffatto e costretto a seguire Thomas. \u00c8 la stessa Maya a liberarlo mentre stanno per lasciare Inostranka, sacrificando la sua vita e dimostrandogli cos\u00ec che non tutti loro hanno le stesse intenzioni di Thomas. Intanto, il Presidente Martinez riesce a convincere la senatrice Lewis a non rivelare ai media l'esistenza di una prigione segreta, promettendo di rivelarle tutta la verit\u00e0.\n\"L'imboscata\".\nTrama.\nMichael Buchanan, dopo aver messo al sicuro le figlie presso la residenza di una coppia di extraterrestri ancora fedeli a Sophia, aiuta quest'ultima a rintracciare Thomas, localizzando e catturando uno dei suoi collaboratori, Hanson. I due cercano di farsi svelare in dettaglio i piani di Thomas e il luogo dove sta costruendo il portale per far arrivare sulla Terra altre persone dal loro pianeta, ma Hanson dice loro solamente che Thomas sta per rubare delle barre di uranio dalla centrale nucleare di San Onofre, vicino a San Diego, utilizzando il teletrasporto, come ha gi\u00e0 cercato di fare in Ucraina nel 1986, provocando il disastro di \u010cernobyl'. Per fermarlo, Sophia decide di contattare il Presidente Martinez, che dopo aver ascoltato l'esperienza del direttore Sterling a Inostranka, sceglie di fidarsi e ordinare il trasferimento delle barre verso un luogo sicuro. Tuttavia, il tutto rientra nei piani di Thomas, in realt\u00e0 non in grado di teletrasportare le barre, che attua un'imboscata durante il loro trasferimento, riuscendo con i suoi uomini ad entrarne in possesso. Hanson intanto, dopo essere riuscito ad ingannare Sophia, ha l'ordine di ucciderla, ma prima che riesca a soffocarla, viene fermato in tempo da Michael, che lo uccide sparandogli. Quando il Presidente Martinez viene a conoscenza della trappola tesa da Thomas decide di non fidarsi pi\u00f9 di Sophia, autorizzando anche l'uso della forza se necessario per catturarla.\nNel frattempo, Sean si reca a casa della sorella, che non vedeva da tempo, per chiedere al suo compagno di aiutarlo a procurarsi un documento falso per poter fuggire in Messico. Dopo aver parlato con la sorella per\u00f2, si convince che fuggire non fa parte del suo essere, e decide di combattere contro chi ha rapito la fidanzata e cercato di uccidere il Presidente. Si reca quindi da Vicky Roberts, che nel frattempo vive nella paura che gli uomini di Dempsey la trovino per ucciderla, per cercare di scoprire pi\u00f9 informazioni possibile.\n\"Il messaggio di risposta\".\nTrama.\nMentre il Vicepresidente Jarvis ritorna ad occupare la sua carica, visto che il suo coinvolgimento nell'attentato al Presidente non \u00e8 mai stato ufficializzato e il Presidente Martinez non pu\u00f2 costringerlo a farsi da parte in quanto potrebbe rendere pubblica l'esistenza degli extraterrestri, Thomas riceve una risposta al messaggio che aveva inviato al suo pianeta di provenienza. Attraverso uno dei suoi uomini infiltrati presso un osservatorio astronomico, riceve infatti un messaggio criptato proveniente dalla sua galassia che gli comunica che il loro pianeta diverr\u00e0 invivibile molto prima di quanto previsto, entro un anno, a seguito dell'imminente trasformazione in supernova del Sole del loro sistema solare. Sconvolto da questa notizia, che potrebbe significare l'estinzione della propria razza, decide di tentare di riappacificarsi con Sophia, riunendo tutti i suoi simili, fedeli sia a lui che alla madre, in una cattedrale di Los Angeles, per comunicare loro quanto appreso e invitarli ad unire le forze per portare sulla Terra tutta la loro gente. La riunione, alla quale \u00e8 presente anche Leila, \u00e8 presto interrotta da forze speciali dell'esercito, che stavano gi\u00e0 seguendo Sophia. Il Presidente Martinez infatti, determinato a catturare Sophia, era arrivato anche a sospendere il Posse Comitatus Act, che proibisce al personale militare di agire come forze dell'ordine all'interno degli Stati Uniti, se non in determinate circostanze previste per legge.\nNel frattempo, Sean costringe Vicky a collaborare con lui nel tentativo di femare Dempsey, minacciando di rendere pubblico l'indirizzo della sua famiglia. Dopo che Vicky gli spiega che nell'attentato al Presidente era coinvolto anche il Vicepresidente, i due decidono di avvicinare quest'ultimo ad una serata di beneficenza, assumendo l'identit\u00e0 di due invitati. Non riescono a farsi rivelare il rifugio di Dempsey, l'unica informazione che ottengono prima di essere costretti alla fuga dal servizio di sicurezza \u00e8 che si trova in viaggio verso la Francia.\n\"Faccia a faccia\".\nTrama.\nDopo che le forze speciali dell'esercito circondano la cattedrale dove si trovano Thomas, Sophia e il resto della loro gente, il Presidente Martinez contatta Sophia per chiedere una loro resa. Quest'ultima per\u00f2, ora riconosciuta leader anche dal figlio che si tira indietro visto il momento di crisi, rifiuta di arrendersi e contatta Gerard, l'uomo di Thomas che si occupa del portale, in modo da teletrasportare tutti al sicuro. Quando Gerard le comunica che ci vorranno delle ore per caricare il carburante necessario, mentre l'ultimatum di Martinez sta per scadere in pochi minunti, Sophia ordina di fare il massimo possibile in quel momento: un attacco terroristico. Poco dopo il Washington Monument crolla, provocando oltre 70 vittime. Resosi conto di aver sottovalutato il nemico, Martinez \u00e8 costretto a tirarsi indietro, facendo ritirare l'esercito e rispondendo alle richieste di Sophia, fornendo loro tre autobus per allontanarsi al sicuro. Nel frattempo per\u00f2, il direttore Sterling scopre la vera identit\u00e0 di Simon e mette il suo telefono sotto controllo; cos\u00ec quando contatta Sophia per farsi dire cosa sta succedendo, la sua chiamata viene decodificata, proprio mentre i tre pullman si stanno allontanando dalla cattedrale, e il Presidente scopre cos\u00ec che sono indifesi e non possono colpire nuovamente entro breve termine. Martinez ordina quindi che vengano uccisi prima che colpiscano nuovamente: un elicottero Apache li raggiunge in breve tempo e apre il fuoco, distruggendo due dei tre veicoli. Su uno dei due si trovava Thomas, che sceglie di sacrificarsi ordinando a Gerard di utilizzare il portale, ora in grado solo di teletrasportare uno solo dei tre veicoli, per teletrasportare il pullman su cui si trovava madre.\nNel frattempo Sean continua a ricattare Vicky per farsi aiutare. I due raggiungono quindi il Massiccio del Giura, in Francia, dove Dempsey sta finanziando un complesso scavo archeologico e si incontrano con Henri, il contatto di Vicky in quell'area, che rivela a Sean nuove notizie sul passato della sua nuova partner: Vicky era un'agente della CIA molto qualificata, bruciata dal suo capo per coprire uno dei suoi errori.\n\"La scelta di Sophia\".\nTrama.\nArrivata presso il complesso residenziale costruito da Thomas, Sophia raduna la sua gente sopravvissuta e comunica loro di voler portare avanti il piano del figlio, ovvero cercare di trasferire tutti gli abitanti del loro pianeta natale, circa due miliardi di persone, sulla Terra, anche se ci\u00f2 comporter\u00e0 lo sterminio di parte o tutti i terrestri. Dopo aver visto uccidere il figlio e molta della sua gente infatti, Sophia scioglie il giuramento di non recare danno ai terrestri e al loro habitat naturale, che aveva imposto 66 anni prima al loro arrivo. Michael Buchanan continua ad appoggiarla, mentre a Leila viene vietato di allontanarsi da casa. Simon, che li aveva raggiunti dopo aver scoperto che la sua copertura alla Casa Bianca \u00e8 saltata, prova ad opporsi, cercando di convincere Michael ad andarsene ed avvisare gli umani del pericolo che incombe per loro, ma quest'ultimo lo inganna per farlo uscire allo scoperto agli occhi di Sophia. Nel frattempo il Presidente Martinez \u00e8 determinato a trovare tutti gli extraterrestri presenti negli Stati Uniti, tanto da autorizzare la senatrice Lewis ad avviare una campagna di controllo del DNA nei confronti di tutti i cittadini, spacciandola come una campagna di prevenzione contro un particolare ceppo di tubercolosi resistente ai farmaci.\nIntanto in Francia, Henri indica a Sean e Vicky il rifugio di Dempsey, localizzato nella citt\u00e0 di Morez. Tuttavia d\u00e0 loro l'indirizzo sbagliato, facendoli cadere in un'imboscata degli uomini di Dempsey. Vicky viene rapita e portata davanti a quest'ultimo, che ordina la sua uccisione, dopo averle spiegato che in realt\u00e0 lui, appartenente ad un antico popolo di guardiani, sta cercando di proteggere la Terra dagli alieni. Sean, invece, riesce a sfuggire alla trappola e ritorna da Henri. Dopo averlo torturato, riesce ad ottenere l'indirizzo corretto.\n\"Decapitare l'esecutivo\".\nTrama.\nHerbert Mills, l'uomo che si stava occupando di produrre un'arma in grado di sterminare gli umani in modo efficace e rapido, viene localizzato dagli agenti speciali. Per non farsi catturare, si uccide subito dopo aver inviato i dati delle sue ricerche a Sophia. Quest'ultima, sempre pi\u00f9 determinata a portare avanti il suo piano, d\u00e0 incarico ai suoi uomini di portare avanti il progetto di Herbert, incentrato sui dei campioni di ghiaccio. Inoltre, Sophia riesce a mettersi in contatto con il Vicepresidente Jarvis, convincendolo a tradire Martinez ancora una volta: lui dovr\u00e0 uccidere subito il Presidente, cos\u00ec potr\u00e0 sostituirlo e avviare una nuova politica con gli extraterrestri che miri ad una pacifica convivenza. In questo modo Jarvis \u00e8 convinto di salvare gli Stati Uniti dallo sterminio, ma in realt\u00e0 Sophia lo sta ingannando per facilitare la messa in atto del suo piano. Leila, nel frattempo, incontra Simon, tenuto prigioniero, e si fa rivelare che il piano di Sophia \u00e8 collegato alla Siberia e ad una misteriosa donna di nome Irina Bogdanov. Leila, dopo aver recuperato con astuzia un telefono da una delle guardie di Sophia, prova ad avvertire le autorit\u00e0, senza successo, per poi mettersi in contatto con Sean e riferigli tutto quello che ha scoperto; subito dopo viene fermata dal padre Michael.\nSean, intanto, riesce a raggiungere Vicky e a salvarle la vita, dopo che gli uomini di Dempsey l'avevano ammanettata in una casa in fiamme. Subito dopo averla liberata, viene raggiunto da Dempsey in persona, che gli rivela quanto aveva gi\u00e0 detto in parte a Vicky: lui fa parte di una trib\u00f9 millenaria di guardiani, che ha il compito di proteggere il futuro dell'umanit\u00e0, riuscendo anche a prevedere gli avvenimenti pi\u00f9 significativi che stanno per accadere. Lui sa che Sophia vuole provocare l'estinzione della razza umana e ora gli \u00e8 chiaro che l'uomo predestinato per fermarla \u00e8 proprio Sean. Quest'ultimo lo crede solo un pazzo visionario, ma Dempsey, per convincerlo, si spara alla testa lasciandogli alcuni antichi manufatti. Poco dopo riceve la chiamata di Leila che le confermer\u00e0 le intenzioni di Sophia.\n\"La nave\".\nTrama.\nIl Vicepresidente Jarvis esegue le indicazioni di Sophia, inserendo del veleno nel dolcificante del caff\u00e8 di Martinez. Subito dopo averlo bevuto, il Presidente viene colpito da un ictus e ricoverato d'urgenza. Prima di perdere del tutto conoscenza, confida a Sterling di aver intuito che potrebbe essere colpa di Jarvis, ma nonostante quest'ultimo si prodighi a trovare le prove della sua colpevolezza, non vi riesce. Perci\u00f2, con l'applicazione del XXV emendamento della Costituzione, Jarvis viene nominato Presidente ad interim, mentre in ospedale le condizioni di Martinez vanno peggiorando di ora in ora. Michael Buchanan, intanto, decide di proteggere la figlia Leila, non avvisando Sophia del suo tentativo di avvertire Sean, arrivando ad uccidere la guardia che era stata destinata alla sua sorveglianza pur di coprirla.\nNel frattempo, Sean e Vicky si recano nella Russia siberiana, presso il porto di Murmansk, alla ricerca di Irina Bogdanov. Presto scoprono che non si tratta di una donna, ma di una nave, a bordo della quale i ricercatori di Sophia stanno conducendo esperimenti. Dopo essere riusciti a salire a bordo, scoprono che \u00e8 stata esaminata la mummia di un soldato della prima guerra mondiale morto dopo aver contratto l'influenza spagnola, i cui polmoni sono stati asportati per essere trasferiti negli Stati Uniti. Il virus pandemico, infatti, \u00e8 ancora attivo, grazie al buono stato di conservazione del corpo, che era rimasto sepolto nel ghiaccio.\n\"Noi o loro\".\nTrama.\nMentre Javis presta giuramento davanti al presidente della Corte Suprema, Sterling fa analizzare un campione del caff\u00e8 bevuto da Martinez riversato sulla sua giacca. Quando ottiene i risultati, ha la conferma della presenza di un composto sconosciuto; cos\u00ec decide di affrontare la questione direttamente con il nuovo Presidente, scongiurandolo di tornare sui suoi passi in modo da non consegnare il paese nelle mani di Sophia. Tuttavia, Jarvis nega le accuse e costringe Sterling alle dimissioni. Presto per\u00f2 si render\u00e0 conto che \u00e8 divenuto solo un burattino nelle mani di Sophia, che ora pu\u00f2 minacciarlo anche di rivelare il suo coinvolgimento nel tentativo di assassinare Martinez, il quale, nel frattempo, entra in coma. Intanto, Sean e Vicky sono sulle tracce del virus che gli uomini di Sophia stanno portando negli Stati Uniti. Prendono un aereo dove pensano si sia imbarcato il corriere, ma a bordo non riescono ad identificarlo. Quando Vicky tenta di avvisare un suo contatto alla CIA della possibile presenza nell'aereo di un'arma di distruzione di massa, il velivolo viene affiancato da due F-16, ma vengono presto richiamati su ordine del Presidente, manipolato da Sophia. Solo una volta atterrati, riescono ad individuare il corriere, un'hostess di nome Alexsandra. Provano a fermarla immediatamente, ma un uomo armato riesce a far salire a bordo della sua auto l'hostess e la valigetta contenente il virus che trasporta. Tenteranno quindi di inseguirli rubando una macchina dal garage dell'aeroporto.\nPresso il covo di Sophia, nel frattempo, Simon tenta la fuga. Quando Sophia lo viene a sapere ordina a Micheal di ucciderlo, ma quest'ultimo decide di tradire e aiutare Simon a fuggire. Dopo aver costretto la dottoressa che ha preparato il veleno di Martinez a dargli un antidoto, prova a fuggire con la figlia Leila e Simon. Vengono per\u00f2 presto scoperti e Michael rimarr\u00e0 ucciso. Mentre Leila rimane in lacrime accanto al corpo del padre, Simon riesce ad allontanarsi con l'antidoto che potrebbe salvare la vita di Martinez.\n\"Uno vivr\u00e0, uno morir\u00e0\".\nTrama.\nSimon raggiunge l'abitazione di Sterling, per consegnargli l'antidoto. Tuttavia Sophia avverte Jarvis, che tenta di arrestarli accusando entrambi di tradimento. I due, dopo essere sfuggiti ad un arresto da parte di una squadra speciale della CIA, si mettono in contatto con la moglie di Martinez, Christina, rivelandole il coinvolgimento di Jarvis nell'avvelenamento del marito. Christina segue le indicazioni di Sterling e Simon; cos\u00ec quando Jarvis le dice che \u00e8 stato Blake a tentare di uccidere Elias, finge di stare al suo gioco, indicandogli un luogo in cui le avrebbero chiesto di incontrarsi. Jarvis ordina quindi che l'edificio indicato venga raso al suolo da un Predator, iniziando a suscitare sospetti nel consiglio di gabinetto, che verr\u00e0 abbandonato dal generale Armbruster. Presto il Presidente si render\u00e0 conto di essere stato ingannato: i corpi di Simon Lee e Blake Sterling non verranno infatti ritrovati, mentre in ospedale Christina riuscir\u00e0 a farsi dare l'antidoto, che somministrer\u00e0 al marito.\nNel frattempo, Sean e Vicky riescono a rintracciare l'hostess con il virus, Alexandra, e l'uomo di Sophia che la scorta: i due stanno per testare il virus diffondendolo in un centro commerciale. Vicky convince un agente di sicurezza ad iniziare l'evacuazione, mentre Sean prova a fermare gli attentatori. Uccide l'uomo, non prima che Alexandra sia riuscita a piazzare l'innesco dell'ordigno che liberer\u00e0 il virus e a fuggire. Dopo essere stato raggiunto da Vicky, Sean riesce a fermare il timer dell'arma biologica; dopodich\u00e9 i due prenderanno i documenti dell'uomo di Sophia e si metteranno sulle tracce del virus. Intanto, Alexandra, dopo aver capito che l'attentato al centro commerciale sarebbe potuto fallire, diffonde il virus a bordo di un autobus, che poi condurr\u00e0 personalmente in un laboratorio di Sophia. Gli extraterrestri sono infatti completamente immuni all'influenza spagnola. La ricercatrice di Sophia potr\u00e0 osservare da vicino i suoi effetti sugli umani, e concluder\u00e0 che per una diffusione pi\u00f9 estesa \u00e8 necessario che la popolazione contragga il virus dagli ibridi. Sophia far\u00e0 quindi infettare Leila.\n\"L'inizio della fine\".\nTrama.\nSean e Vicky trovano il covo dell'uomo di Sophia ucciso al centro commerciale. Qui trovano Simon e Sterling che stanno indagando per loro conto sull'attacco terroristico sventato da Sean e Vicky. I quattro, dopo aver condiviso le loro informazioni, uniscono le loro forze per trovare il nascondiglio di Sophia e fermare la diffusione del virus. Riescono a localizzare il suo laboratorio, dove trovano la dottoressa Lu, che ha preparato il virus, e Leila. Dopo aver infettato Leila, Sophia \u00e8 riuscita ad ottenere il ceppo in grado di sterminare la quasi totalit\u00e0 della popolazione umana entro poche settimane, e ha gi\u00e0 dato il via ai suoi uomini di diffonderlo in punti strategici degli Stati Uniti. Subito dopo, d\u00e0 anche l'ordine di aprire il portale, ormai pronto, e iniziare a far arrivare la sua gente sulla Terra; mentre Sterling, Simon, Sean e Vicky provano ad identificare il piano di diffusione del virus esaminando i documenti della dottoressa Lu, che non collabora con loro, affermando che ormai ogni loro tentativo sar\u00e0 vano. Prima della loro irruzione, la dottoressa aveva confidato a Leila che la sua gente nell'antichit\u00e0 era gi\u00e0 presente sulla Terra prima della nascita della civilt\u00e0 umana.\nIntanto, in ospedale Martinez riprende conoscenza, e contro il parere medico si reca immediatamente alla Casa Bianca per fermare Jarvis. Tuttavia Jarvis non ammette i suoi errori ed \u00e8 intenzionato ad ostacolare la ripresa dei poteri di Martinez facendo leva sulle sue condizioni fisiche.\n\"L'arrivo\".\nTrama.\nNel laboratorio di Sophia, Sterling, Simon, Sean e Vicky riescono ad identificare il piano di Sophia per la diffusione del virus e provano a fermarlo, mentre Leila viene affidata alle cure del CDC. Dopo aver comunicato a Martinez e al capo dello staff presidenziale Richard Peel i tre luoghi nei quali sar\u00e0 diffuso il virus, si recano nel principale, l'aeroporto internazionale di Washington-Dulles attraverso il quale saranno infettati anche gli altri paesi oltre gli Stati Uniti. Martinez attende ancora la riunione del consiglio di gabinetto per riassumere la carica di Presidente, quindi cerca nuovamente di convincere Jarvis a fermare Sophia, senza ottenere risultati positivi. Peel, al corrente di tutta la verit\u00e0, autorizza di sua iniziativa l'irruzione di squadre di agenti speciali in due dei tre luoghi in cui gli uomini di Sophia hanno intenzione di diffondere il virus: un centro alimentare vicino a Richmond e presso la sede di Washington dello United States Mint, l'organismo incaricato di produrre la moneta in circolazione negli Stati Uniti. In entrambi i luoghi gli agenti riescono a fermarli in tempo. Per un intervento nell'aeroporto e una sua preventiva chiusura non basta un ordine di Peel, occorre l'ordine del Presidente; quindi bisogner\u00e0 attendere il reintegro di Martinez. Mentre Sean, Vicky, Simon e Sterling riescono a fermare uno dei due contenitori del virus, Sophia \u00e8 in possesso dell'altro ed \u00e8 determinata a diffondere il virus in ogni caso. Alla Casa Bianca, riunito il consiglio di gabinetto, Jarvis fa leva sulle condizioni di Martinez per impedire che riassuma la sua carica, ma Martinez rivela a tutti la verit\u00e0, facendo ascoltare una registrazione di poche ore prima tra lui e lo stesso Jarvis. Il consiglio quindi non avr\u00e0 dubbi nel votare la riammissione in carica di Martinez, che verr\u00e0 dichiarata ufficialmente dalla Speaker della Camera dei Rappresentanti.\nMartinez, ora di nuovo Presidente, fa reintegrare Sterling e il generale Armbruster, subito dopo aver ordinato la chiusura dell'aeroporto Washington-Dulles, facendo anche inviare una squadra di agenti speciali sul posto. Qui, Sophia, braccata da Sean, Vicky, Simon e Sterling, si \u00e8 rinchiusa in una sala dove intende diffondere il virus anche se sa che ormai la contaminazione sar\u00e0 contenuta. Tuttavia, Sean riesce a convincerla ad arrendersi. In seguito, Simon, prima di ritornare alla Casa Bianca con Sterling e la prigioniera Sophia, rivela a Sean che la sua gente era presente sulla Terra nell'antichit\u00e0, ma aveva deciso di andarsene per evitare che con l'incontro con il genere umano accadesse qualcosa di misterioso e indefinito che loro chiamano \"l'evento\". Una sorta di evoluzione alla quale la specie umana non sarebbe sopravvissuta. Successivamente, Sean raggiunge Leila, le cui condizioni sono ancora critiche, che gli comunicher\u00e0 di essere incinta. Nel finale, Martinez incontra Sophia, per chiederle di fermare il suo piano di portare tutta la gente sulla Terra. Ma quest'ultima afferma che la diffusione del virus era un gesto di piet\u00e0 e che la Terra sar\u00e0 presto occupata con la forza dalla sua gente. Poco dopo il portale di Sophia, provocando dissesti geologici in diverse parti del mondo, teletrasporta il pianeta originario di Sophia tra la Terra e la Luna. La moglie di Martinez, Christina, avvistando il nuovo pianeta presente nell'orbita terrestre dalla sua abitazione, si rivolge ad esso chiamandolo \u00abcasa\u00bb."}
{"id": "3122170", "revid": "1929898", "url": "https://it.wikipedia.org/wiki?curid=3122170", "title": "Nederlands Instituut voor Kunstgeschiedenis", "text": "Il Nederlands Instituut voor Kunstgeschiedenis (gi\u00e0 Rijksbureau voor Kunsthistorische Documentatie) ovvero l'Istituto olandese per la Storia dell'Arte, conosciuto generalmente come RKD, si trova a L'Aia ed \u00e8 la sede del .\nIl centro \u00e8 specializzato nella raccolta di documenti, archivi e testi sull'arte occidentale, dal tardo medioevo ai tempi moderni. Tutto il patrimonio \u00e8 aperto al pubblico, e gran parte di esso \u00e8 stato digitalizzato e reso disponibile sul sito dell'istituto. L'obiettivo principale del centro \u00e8 di collezionare sempre pi\u00f9 fonti e catalogarle, tanto da renderne possibile la consultazione al maggior numero di persone.\nLa biblioteca comprende circa 450.000 titoli, di cui circa 150.000 sono cataloghi d'asta; vi sono inoltre 3000 riviste, e la maggior parte di questi documenti \u00e8 disponibile in lingua olandese."}
{"id": "3122171", "revid": "15756", "url": "https://it.wikipedia.org/wiki?curid=3122171", "title": "Episodi di Chuck (quarta stagione)", "text": "La quarta stagione di \"Chuck\" negli Stati Uniti \u00e8 stata trasmessa dalla NBC dal 20 settembre 2010 al 16 maggio 2011, ottenendo un'audience media di 5.580.000 telespettatori.\nTra le guest star della quarta stagione sono presenti: Summer Glau, Dolph Lundgren, Harry Dean Stanton, Olivia Munn, Nicole Richie, Linda Hamilton, Stacy Keibler, Lou Ferrigno, Armand Assante, Tia Texada, Batista, Eric Roberts, Joel David Moore, Ray Wise, Robert Englund e Timothy Dalton.\nIn Italia \u00e8 andata in onda dal 6 agosto al 22 ottobre 2011 su Steel, canale della piattaforma Mediaset Premium. In chiaro \u00e8 andata in onda dal 30 aprile al 25 maggio 2012 su Italia 1.\nGli antagonisti principali della stagione sono Alexei Volkoff e Vivian McArthur.\nChuck vs. l'anniversario.\nTrama.\nLa CIA e la NSA ricostruiscono e prendono il controllo del Buy More, facendone una base segreta. Sarah e Casey vanno in missione in Russia, pi\u00f9 precisamente nelle Volkoff Industries, che sono controllate da dei criminali. Intanto Chuck e Morgan intraprendono un viaggio alla ricerca della madre di Chuck, una spia anche lei, proprio alle Volkoff Industries. Purtroppo, per continuare la sua ricerca, Chuck deve tornare ad essere una spia e deve cos\u00ec infrangere la promessa fatta ad Ellie. Cos\u00ec decide di dirle la verit\u00e0. Ma Ellie porta grandi notizie a Chuck: \u00e8 incinta. Chuck, pur di non rovinare il bel momento, decide di mantenere nuovamente il segreto a sua sorella dicendole, invece, di aver ripreso il lavoro al Buy More ed aspettando il momento buono per dirle la verit\u00e0 sulla madre.\nChuck vs. la valigia.\nTrama.\nChuck e Sarah vanno a Milano per rubare un chip usato per la creazione di proiettili intelligenti ad una spia che come copertura per viaggiare in tutto il mondo fa la modella.\nIntanto, notando che l'operato al Buy More \u00e8 fin troppo efficiente, Morgan cerca di far tornare tutti gli ex-dipendenti per rendere la copertura pi\u00f9 credibile.\nChuck vs. lo zircone.\nTrama.\nIl viaggio di Sarah e Chuck a Montecarlo viene sospeso perch\u00e9 un furgone della CIA, contenente due criminali, ha dei problemi tecnici e cos\u00ec i criminali vengono trasferiti momentaneamente nella base segreta sotto il \"Buy More\". I due criminali si rivelano essere due vecchie conoscenze per Chuck e Sarah, Heather Chandler e Hugo Panzer. Quando Chuck scopre che Heather conosce \"Frost\", ovvero la madre di Chuck, insieme a Sarah le fa un interrogatorio. Nel frattempo Hugo riesce a liberarsi dalla cella e, una volta chiuse tutte le porte d'uscita, Chuck e Sarah si ritrovano rinchiusi nella base segreta con i due criminali.\nChuck vs. il colpo di Stato.\nTrama.\nChuck e Sarah lavorano sulla loro relazione e, cogliendo l'occasione, accompagnano Ellie e Devon a Costa Gravas dove sono stati invitati dal premier Alejandro Goya.\nCasey, invece, si ritrover\u00e0 a dover accettare l'interesse di Morgan per sua figlia Alex.\nChuck vs. la finta morte.\nTrama.\nChuck, dopo aver scoperto che i membri del vecchio team di Casey potrebbero aiutarlo ad avere maggiori informazioni su Frost, organizza una trappola per catturarli, finendo per mettere in pericolo tutti i suoi amici e scoprire che Frost potrebbe far parte dell'organizzazione di Volkoff. Nel frattempo, Morgan trova il coraggio per rivelare a Casey della relazione con Alex. A fine episodio, Chuck riceve una telefonata da sua madre, che vuole incontrarlo.\nChuck vs. il terrore.\nTrama.\nMentre i dipendenti del Buy More sono impegnati ad organizzare la festa di Halloween, il team Bartowski deve fronteggiare i piani sinistri di un malvagio scienziato, il Dr. Stanley Wheelwright, il quale \u00e8 intenzionato a mettere sul mercato una pericolosa tossina in grado di provocare terrificanti incubi. Nel frattempo, Sarah e Casey mettendo in dubbio la fedelt\u00e0 di Mary Bartowski, decidono di arrestarla, senza informare Chuck.\nChuck vs. la prima lite.\nChuck litiga con Sarah perch\u00e9 Casey e Sarah hanno arrestato Mary Bartowski per tradimento. I due per\u00f2 si riconciliano e Sarah ammette di aver sbagliato. Nel frattempo per\u00f2 la mamma di Chuck organizza un complotto contro Sarah e Chuck con il suo assistente (che poi si riveler\u00e0 essere Volkoff) e distrugge il laboratorio del pap\u00e0 di Chuck. Sarah e Chuck si salvano e Chuck crede di aver \"perso\" l'Intersect.\nChuck vs. il Belga.\nTrama.\nNella speranza di riavere l'Intersect, Chuck va in missione con l'aiuto dell'agente Jim Rye per recuperare un diamante battuto all'asta da Adelbert de Smet alias \"Il Belga\" e contenente preziose informazioni governative. Nel frattempo, Casey e Morgan cercano di proteggere Jeff e Lester, che sono intenzionati a scoprire la pericolosa identit\u00e0 di Greta.\nChuck vs. la fase tre.\nTrama.\nChuck \u00e8 prigioniero del Belga che vuole il suo Intersect, ma poich\u00e9 esso non funziona deve prima spingere il cervello di Chuck a riattivarlo. Intanto Sarah decide di trovare e liberare il fidanzato a costo di diventare una traditrice e, dopo aver scoperto dove si trova Chuck, inizia a mettere sottosopra tutta la Thailandia per trovare Chuck aiutata da Morgan e Casey. Nel frattempo Ellie e Devon cercano di riparare il computer lasciato da Stephen Bartowski. Intanto il Belga, non vedendo risultati, decide di attuare la Fase Tre ovvero lobotomizzare il cervello di Chuck estirpandogli tutti i ricordi affinch\u00e9 non ci sia pi\u00f9 niente che blocchi l'Intersect, ma alla fine Sarah riuscir\u00e0 a salvarlo prima che la Fase Tre entri in atto.\nChuck vs. Volkoff.\nTrama.\nChuck resta comunque una spia anche senza Intersect. Alexei Volkoff ha scoperto che Chuck \u00e8 ancora vivo e incarica sua madre di occuparsi della sua morte. Questa per\u00f2 segue gli assassini incaricati di ucciderlo per salvare la vita a suo figlio. Casey, Sara e Chuck catturano Frost e la interrogano per scoprire la verit\u00e0. Alexei Volkoff occupa il Buy More per ottenere il rilascio della madre di Chuck, rivelando il suo amore per la donna. Al momento della riconsegna della madre, Chuck viene salvato dalla sorella che lo invita per la cena del ringraziamento a casa sua. Alexei mostra un attaccamento insperato verso la donna e la sua famiglia, cos\u00ec obbliga Chuck a portare anche loro due come ospiti a sorpresa dalla sorella.\nAlla fine della cena la madre di Chuck costringe Alexei ad andarsene promettendole di garantire la sicurezza della sua famiglia. Devon consegna a Chuck il computer lasciato da Stephen Bartowski, che si rivela essere una versione dell'Intersect con la funzione di sbloccare i flash. Chuck perci\u00f2 ne rientra in possesso.\nChuck vs. la terrazza.\nTrama.\nAria di matrimonio a Burbank: Lester sta per incontrare la promessa sposa scelta dai suoi genitori, mentre Chuck \u00e8 alla prese con la proposta di matrimonio da fare a Sarah. La squadra viene mandata in Francia per recuperare un nanochip e Chuck, con l'aiuto di Morgan, decide di sfruttare il romantico sfondo francese per chiedere a Sarah di sposarlo. Il nanochip viene recuperato, ma i tanti imprevisti non permettono a Chuck di portare a termine la sua missione personale. Tornati a Burbank il generale Beckman decide di mandare nuovamente Chuck e Sarah in Francia per fingersi agenti della CIA corrotti. Prima di partire Sarah sente Morgan parlare della proposta e ad insaputa di Chuck, lo convince ad organizzare con lei il momento giusto per la coppia durante la nuova missione. In Francia Sarah effettua lo scambio del finto chip, si incontra con Chuck sul balcone del castello in cui si trovano e lui, al chiaro di luna, inizia la sua dichiarazione. Prima della fatidica domanda i due vengono interrotti da una squadra della CIA che arresta Sarah con l'accusa di tradimento. Di nuovo a Burbank si scoprir\u00e0 che l'arresto \u00e8 stata tutta una messa in scena per creare una copertura credibile da agente corrotto a Sarah, che le permetter\u00e0 di infiltrarsi nelle Volkoff Industries e riportare indietro la madre di Chuck.\nChuck vs. lo sbranatore.\nTrama.\nLa puntata si apre mentre Sarah Walker e John Casey stanno lottando, ma si tratta di un'anticipazione.\nDopo tre settimane che Sarah \u00e8 andata in Europa per farsi notare da Volkoff finalmente le viene concessa una possibilit\u00e0 da lui stesso. Intanto al Buy More Morgan \u00e8 preoccupato per Chuck e si confida con Casey, ma in quel momento lui entra tutto contento nel negozio.Sarah viene ammessa della squadra Volkoff mostrando le sue abilit\u00e0.\nMa quando viene Mary Bartowski/Frost per vedere con i suoi stessi occhi la traditrice Walker, ella propone ad Alexei di liberare un certo Yuri lo sbranatore dalla prigione.\nSi scoprir\u00e0 che Yuri \u00e8 molto importante poich\u00e9 egli possiede l'Hydra (la rete comunicativa di Volkoff).\nSarah sar\u00e0 aiutata dalla sua squadra e alla liberazione di Yuri verr\u00e0 ucciso da Alexei, molto deluso, che gli estrarr\u00e0 un occhio di vetro, che in seguito distrugger\u00e0 e risulter\u00e0 essere l'Hydra; Mary coglie l'oppurtunit\u00e0 e ne prende un pezzo.\nAlexei scopre che Sarah \u00e8 stata aiutata da Casey e le chieder\u00e0 di ucciderlo.\nSarah e Casey si incontrano e combattono tra loro e tra i due ne esce vittoriosa Sarah che butta Casey dalla finestra, sotto consiglio di quest'ultimo, ma prima gli d\u00e0 il pezzo dell'occhio di vetro.\nAlla fine di tutto Casey rimarr\u00e0 vivo, sebbene abbia perso conoscenza, ricoverato in ospedale.\nIntanto Sarah e Mary sono sull'aereo per Mosca, quest'ultima consiglia Walker di non rimanere in contatto con Chuck per un po'.\nChuck vs. la contessa.\nTrama.\nVolkoff riceve dei messaggi da Orion e incarica uno scagnozzo di indagare e scoprire se Orion \u00e8 ancora vivo e dove si \u00e8 nascosto.\nChuck aiuta Devon creandogli un mix di canzoni per Ellie da ascoltare durante il travaglio ma i Jeffster lo rubano cos\u00ec da potersi esibire loro stessi quando Ellie sar\u00e0 in ospedale.\nSarah e Frost scoprono che Volkoff vuole affidare il network Hydra a una certa \"Contessa\" e informano la Beckman, dopo aver ricevuto questa informazione Chuck e Morgan si mettono alla ricerca di Roni Eimacher che ha sviluppato l'Hydra e dopo averlo rapito vengono a sapere che la Contessa non \u00e8 una persona ma una nave.\nTrovano il modo di introdursi su questa nave dove incontrano Sarah e Frost, insieme raggiungono i server in cui \u00e8 memorizzato l'Hydra ma scoprono che per accedere ai dati serve un comando vocale di Volkoff in persona (\"Death is the solution to all problems\"), a quel punto scatta un allarme e vengono scoperti.\nFrost rimane ostaggio di Volkoff mentre gli altri tre riescono a scappare, Volkoff trova milioni di conversazioni tra Orion e Frost e promette a questa di portarle il cadavere del marito, fa rintracciare l'origine dei messaggi e dopo essersi recato sul posto scopre che in realt\u00e0 i messaggi erano stati inviati da Chuck e non da suo padre.\nUno scagnozzo di Volkoff nel mentre si reca in ospedale per eliminare prima Casey e poi Ellie ma il colonnello riesce a reagire e lo ferma.\nDopo aver immobilizzato Volkoff a una sedia Chuck sfrutta una chiacchierata per registrare le parole che formano il messaggio vocale per accedere ai dati, il gruppo di scagnozzi che aspettano il loro capo viene bloccato dal Generale Beckman che arriva seguita dall'esercito e fa accompagnare Chuck in ospedale dove la sorella sta partorendo.\nSulla Contessa invece interviene Sarah a salvare Frost, tutta la famiglia quindi si reca da Ellie che ha partorito Clara mentre i Jeffster si esibiscono in sala maternit\u00e0 nel remake di Push It.\nLa puntata si conclude con Chuck che in una corsia dell'ospedale chiede a Sarah di sposarlo.\nChuck vs. la seduzione impossibile.\nTrama.\nChuck, Sarah e Casey vengono quindi mandati in Marocco per salvare Roan Montgomery, che mentre stava tentando di identificare il produttore di una banconota contraffatta in modo perfetto viene catturato da un misterioso gruppo di soldatesse capitanate da una certa Fatima.\nDurante la missione Chuck e Sarah si ritrovano ad affrontare problemi legati al loro futuro insieme, che li portano a litigare, facendo saltare la loro copertura. Mentre anche loro vengono quindi catturati, Casey prova ad utilizzare le sue \"tecniche di seduzione\" per superare le guardie e liberare tutti; ma alla fine dovr\u00e0 ricorrere alle sue vecchie maniere. Una volta liberi la Beckman ordina a Casey di rimanere sul posto per sorvegliare Fatima, mentre gli altri dovranno ritornare in patria. Tornati a casa, Sarah organizza un ballo da danzatrice del ventre per Chuck, seguendo i consigli di Roan, in modo da sedurlo e fargli cambiare idea sul modo di celebrare le proprie nozze; ma anche Chuck fa lo stesso e i due iniziano di nuovo a litigare, finch\u00e9 vengono interrotti da una chiamata del generale che li chiama a rapporto al Castello. Dopo aver sentito gli aggiornamento di Casey sulla missione, la Beckman decide di inviare Chuck e Sarah a recuperare Casey, mentre chiede a Roan di sedurre Fatima per farsi rivelare il nascondiglio segreto del denaro contraffatto prodotto. Dopo averlo scoperto Fatima capisce che \u00e8 stata ingannata: a quel punto sar\u00e0 la Beckman, arrivata anche lei in Marocco, a salvarlo. Mentre Chuck e Sarah si riconciliano, Casey, appena tornato a Burbank, decide di parlare con la madre di Alex e rivelarle che \u00e8 ancora vivo; ma quando scopre che ora convive con un altro uomo cambia idea.\nChuck vs. la Cat Squad.\nTrama.\nChuck decide di fare una sorpresa a Sarah, riunendo la vecchia squadra di lei tutta al femminile, The Cat Squad. Le ragazze oltre a fronteggiare il pericoloso criminale brasiliano Augusto Gaez, si troveranno a dover chiarire alcuni loro dissapori: anni prima una missione della squadra per fermare Gaez era fallita perch\u00e9 il bersaglio era sempre un passo avanti a loro. Si insinua nella squadra il dubbio che tra di loro ci sia una spia e in effetti viene trovato un congegno elettronico in uno stivale di Zondra. Anche se la stessa Zondra supera la prova della macchina della verit\u00e0, da allora i dubbi restano e la squadra si scioglie.\nLa Cat Squad riesce a catturare Gaez, ma, causa i vecchi sospetti di tradimento, Sarah e Zondra arriveranno ai ferri corti ma ben presto la traditrice si rivela: \u00e8 Amy che cerca di aiutare Gaez a fuggire. Come sempre le cose si risolvono per il meglio e il cattivo viene catturato. Nel frattempo Carina cerca di sedurre Morgan, il quale per\u00f2 \u00e8 sempre pi\u00f9 innamorato di Alex.\nChuck vs. la festa in maschera.\nTrama.\nChuck e Sarah stanno festeggiando San Valentino quando vengono interrotti da Casey. Le spie hanno infatti una nuova missione: proteggere l'ereditiera Vivian McArthur, unica figlia del criminale russo Alexei Volkoff ma ignara della reale identit\u00e0 di suo padre. Preparano una trappola nella quale Sarah si sostituisce a Vivian ma le cose non vanno come sperato: Sarah viene salvata da Casey e Vivian viene raggiunta da chi la vuole uccidere. Vivian sar\u00e0 costretta uccidere il suo aggressore. Casey intanto, viene contattato dall'agente Bentley che propone al Colonnello un nuovo misterioso incarico.\nChuck vs. la banca del male.\nTrama.\nChuck convince Vivian a fingersi malvagia per una missione, mentre Sarah \u00e8 impegnata con i preparativi delle nozze imminenti. Morgan cerca un nuovo posto per vivere, trovando un inaspettato aiuto nel burbero Casey.\nChuck vs. la nuova squadra.\nTrama.\nChuck e Sarah sono alle prese con il nuovo e misterioso incarico di Casey: a lui viene affidata una missione che non coinvolge la coppia, cos\u00ec lo seguono di nascosto e, quando lo vedono in pericolo, intervengono. Casey per\u00f2 non \u00e8 solo e viene affiancato da due agenti apparentemente perfetti (anche loro dotati di Intersect). Chuck viene cos\u00ec a sepere che il computer di suo padre \u00e8 stato requisito per la creazione di nuovi Intersect perfezionati: gli hanno tolto alcune \"impurit\u00e0\" che si trovano nel suo Intersect (ossia il lato emozionale). Ma entrambi gli agenti nuovi commettono degli errori: uno uccide a sangue freddo il loro bersaglio innescando cos\u00ec una bomba nucleare portatile e l'altro, dato che i dati dell'ordigno non sono nell'Intersect, non riesce a disinnescare la bomba che causerebbe la totale distruzione nel raggio di alcune miglia. Chuck, nonostante la mancanza dei dati sull'ordigno, grazie ad informazioni personali e deduzione logica riesce a disinnescarlo mostrando ancora una volta il suo valore.\nLa nuova squadra viene sciolta e Casey torna a far parte della squadra originale. Ellie intanto riottiene il computer di Orion, che le viene portato a casa da una agente della CIA.\nChuck vs. le reclute.\nTrama.\nChuck, dopo il fallimento della nuova squadra Intersect, viene nominato leader del progetto ed \u00e8 alle prese con la sua prima missione. L'obiettivo consiste nell'individuare una spia che possa trasformarsi in un nuovo Intersect, dopo il fallimento dei due super-agenti. Vengono scelti da lui stesso quattro ipotetici candidati che vengono esaminati dalla squadra. La missione si complica quando i candidati verranno meno uno dopo l'altro in seguito a misteriosi omicidi. Alla fine il mistero viene risolto: uno dei quattro candidati era stato assoldato dalla figlia di Volkoff per eliminare Chuck. Morgan intanto, \u00e8 impegnato a sedare una vera e propria guerra che i suoi dipendenti hanno intrapreso contro quelli del Large Mart. Ellie intanto continua a lavorare sul computer del padre all'oscuro di Chuck.\nChuck vs. il norseman.\nTrama.\nIl team Bartowski riceve l'ordine di eliminare Vivian Volkoff, divenuta ormai pericolosa secondo la CIA. Chuck per provarne l'innocenza \u00e8 costretto ad allearsi col suo nemico mortale nonch\u00e9 padre della ragazza, Alexei Volkoff. La ragazza confermer\u00e0 i timori della CIA, rivelando, con grande sorpresa di Chuck e Alexei, i propri piani criminali. Ellie invece \u00e8 convinta che sua madre stia interferendo con la ricerca intrapresa per scoprire i segreti nascosti nel computer di Orion.\nChuck vs. la wedding planner.\nTrama.\nChuck e Sarah vengono raggirati da una presunta organizzatrice di matrimoni. Dovranno cos\u00ec rivolgersi al padre della ragazza, Jack Burton, per recuperare i loro soldi. Intanto Morgan spinge Casey a rivelare la sua nuova identit\u00e0 alla madre di Alex. L'incontro sar\u00e0 ben diverso rispetto ai piani.\nChuck vs. l'agente X.\nTrama.\nChuck e Sarah festeggiano i propri addii al celibato e al nubilato, organizzati rispettivamente da Devon ed Ellie. Intanto Vivian vuole entrare in possesso, tramite un gruppo di spietati mercenari, dei file che riguardano il misterioso agente X e contenuti nel computer di Orion. Il team Bartowski \u00e8 impegnato ad impedirglielo. La scoperta sull'identit\u00e0 del misterioso agente X \u00e8 sconvolgente: si tratta del terribile Alexei Volkoff.\nChuck vs. gli ultimi dettagli.\nTrama.\nChuck e Sarah sono alle prese con gli ultimi dettagli del loro matrimonio quando devono correre in missione per salvare Mary Bartowski, tenuta prigioniera da Vivian Volkoff. Morgan viene coinvolto nella missione di recupero del pericoloso \"Norseman\", un'arma mortale in possesso della terribile ereditiera. Ellie \u00e8 impegnata nella realizzazione di un video per Sarah. Alla fine della puntata Vivian Volkoff colpisce Sarah con un secondo \"Norseman\".\nChuck vs. Decker.\nTrama.\nChuck decide di salvare Sarah, vittima del \"Norseman\" con l'aiuto di Alexei Volkoff ma uno dei migliori agenti della CIA, Clyde Decker, riesce a prelevarlo dal carcere di massima sicurezza nel quale era detenuto, per studiare in laboratorio la sua metamorfosi. Chuck riesce a liberare Alexei il quale, privato dell'Intersect, non ricorda pi\u00f9 nulla della sua identit\u00e0 criminale; fortunatamente per\u00f2, \u00e8 ancora a conoscenza di un rimedio contro gli effetti del \"Norseman\". Somministrata la cura, Sarah mostra segni di guarigione, ma non tali da ristabilirla completamente. A questo punto l\"'Iridio 6\" diviene l'unica soluzione; disgraziatamente il luogo in cui reperirlo \u00e8 una base segreta fatta costruire da Volkoff a Mosca. Chuck e Alexei convincono Vivian, la sola che ora vi ha accesso, a concedere loro il prezioso elemento.\nChuck e Sarah, ormai ristabilitasi, possono finalmente convolare a nozze mentre l'operazione Bartwoski viene dichiarata conclusa. La famiglia Volkoff, scappata all'estero con nuove identit\u00e0 segrete, regala a Chuck il proprio patrimonio: 877.000.000 di dollari. Il denaro sar\u00e0 impiegato nell'acquisto del Buy-More e di nuove risorse militari, con cui dare vita ad una squadra di spie \"freelance\" insieme ai suoi inseparabili amici Casey e Morgan; quest'ultimo per\u00f2 scarica involontariamente l'Intersect, che era stato cancellato dalla testa di Chuck, nel suo cervello."}
{"id": "3122172", "revid": "1543377", "url": "https://it.wikipedia.org/wiki?curid=3122172", "title": "Zona abissopelagica", "text": "La zona abissopelagica \u00e8 la zona pelagica in cui vivono le comunit\u00e0 pelagiche pi\u00f9 prossime al fondo degli oceani. \u00abAbissi\u00bb deriva dalla parola greca \u1f04\u03b2\u03c5\u03c3\u03c3\u03bf\u03c2 (\u00e0bissos), che significa \"senza fondo\". Compresa tra i 4000 e i 6000 metri, questa zona \u00e8 avvolta in una perpetua oscurit\u00e0 e non vi giunge mai la luce del sole. \u00c8 la parte pi\u00f9 profonda della cosiddetta \u00abzona di mezzanotte\u00bb che inizia nella zona batipelagica sovrastante.\nI suoi abitanti permanenti (ad esempio l'inghiottitore nero, il pesce tripode, le rane pescatrici abissali e il calamaro gigante) sono in grado di resistere alle immense pressioni delle profondit\u00e0 oceaniche fino a 76 megapascal. Molte creature abissali hanno la mascella inferiore pi\u00f9 lunga di quella superiore per setacciare nella sabbia alla ricerca del cibo. Le fosse o fenditure abissali che si spingono a migliaia di metri sotto il fondale dell'oceano (ad esempio le fosse medio-oceaniche come la fossa delle Marianne nel Pacifico) sono quasi inesplorate. Solamente il batiscafo Trieste, il sottomarino telecomandato Kaiko e il Nereus sono stati in grado di scendere a queste profondit\u00e0. Queste regioni sono anche caratterizzate da freddo costante e mancanza di nutrienti. Gran parte dell'intera zona abissale presenta temperature di 2-3\u00a0\u00b0C.\nL'area sotto la zona abissale \u00e8 la quasi disabitata zona adopelagica. La zona al di sopra \u00e8 quella batipelagica. Queste tre zone appartengono al cosiddetto reame abissale. Al di sopra della piattaforma continentale vi sono rispettivamente le zone eufotica e disfotica. La zona abissale \u00e8 situata parte nella zona disfotica e parte in quella afotica."}
{"id": "3122174", "revid": "726373", "url": "https://it.wikipedia.org/wiki?curid=3122174", "title": "American Gladiators", "text": "American Gladiators \u00e8 una trasmissione televisiva statunitense andata in onda inizialmente dal 1989 al 1996, e successivamente ricominciata nel 2008 per una sola stagione. La trasmissione consiste in una serie di prove di forza ed agilit\u00e0 fra alcuni atleti amatoriali ed i \"gladiatori\" del programma. La trasmissione prevede un vincitore maschile ed uno femminile.\nStoria del programma.\nLa prima competizione sponsorizzata da Dan Carr e John C. Ferraro si tenne presso la Erie Tech High School di Erie e fu venduta alla Samuel Goldwyn Productions/MGM, che trasformarono il format in \"American Gladiators\".\nLo show era registrato presso gli Universal Studios Hollywood sino al 1991, anno in cui la produzione fu trasferita presso la Gladiator Arena e dove rimase sino alla fine delle trasmissioni. La National Indoor Arena, studi dell'edizione britannica dello show, ha invece ospitato le competizioni \"International Gladiators\". La serie, una coproduzione di Trans World International e Four Point Entertainment, fu distribuita dalla Samuel Goldwyn Television. In tutto furono prodotte sette stagioni e 139 episodi.\nUn tentativo di lanciare lo show \"American Gladiators live\" a Las Vegas Strip si rivel\u00f2 una frode e come tale fu perseguita. In ogni caso, la serie \u00e8 ricominciata nel 2008.\nAlcuni episodi della serie originale sono stati ritrasmessi su ESPN Classic tra il 2007 ed il 2009. Diversi episodi sono disponibili per il download attraverso l'iTunes Store.\nRiferimenti in altri media.\nLa trasmissione nel corso degli anni \u00e8 stata citata da numerosi altri show o serie televisive, come \"Otto sotto un tetto\", \"Ellen\", \"Beavis and Butt-head\", \"Bayside School\" o \"Animaniacs\". In particolar modo ne \"I Simpson\" il personaggio di Luann Van Houten \u00e8 fidanzata con Pyro, ma lo tradisce con Gyro, entrambi gladiatori dello show."}
{"id": "3122177", "revid": "2146321", "url": "https://it.wikipedia.org/wiki?curid=3122177", "title": "Episodi di Chase", "text": "La prima ed unica stagione della serie televisiva Chase \u00e8 stata trasmessa in prima visione assoluta negli Stati Uniti d'America da NBC dal 20 settembre 2010 al 21 maggio 2011. A causa dei bassi ascolti la programmazione \u00e8 stata interrotta dopo la messa in onda del tredicesimo episodio, a fine gennaio 2011; i rimanenti cinque episodi sono stati trasmessi dal 23 aprile al 21 maggio 2011, con lo spostamento del giorno di programmazione dal luned\u00ec al sabato.\nIn Italia la stagione \u00e8 stata trasmessa in prima visione dal canale pay Premium Crime, della piattaforma Mediaset Premium, dal 4 luglio al 29 agosto 2011, mentre in chiaro \u00e8 stata trasmessa da Rete 4 dal 4 luglio 2012.\n\"Sceriffi federali\".\nTrama.\nAnnie Frost \u00e8 uno sceriffo federale capitano di una squadra che si occupa di catturare latitanti in Texas"}
{"id": "3122186", "revid": "1573940", "url": "https://it.wikipedia.org/wiki?curid=3122186", "title": "Contea di Cobb (Georgia)", "text": ""}
{"id": "3122187", "revid": "2130303", "url": "https://it.wikipedia.org/wiki?curid=3122187", "title": "Cattedrale di Valencia", "text": "La cattedrale di Valencia, dedicata all'Assunzione di Maria, \u00e8 la cattedrale metropolitana sede dell'arcidiocesi di Valencia e dal 1886 \u00e8 anche basilica minore. Venne dedicata, secondo la tradizione del XIII secolo, all'assunzione di Maria per volere di Giacomo I. Il suo campanile \u00e8 chiamato \"Micalet\"; si pu\u00f2 accedere alla sua sommit\u00e0, da cui si pu\u00f2 godere una vista panoramica della citt\u00e0, attraverso 207 scalini.\nStoria.\nLa cattedrale venne consacrata nel 1238 dal primo vescovo di Valencia dopo la \"Reconquista\" e venne costruita in stile gotico valenzano al posto dell'antica moschea di Balansiya, che a sua volta era stata costruita sul sito in cui sorgeva l'antica cattedrale visigota. Sulla parete della Cappella del Santo Calice si trovano due grandi spezzoni, rispettivamente di 59 e 70 metri di lunghezza, delle catene che sbarravano il porto di Marsiglia e che furono rotte e asportate come trofeo il 19 novembre 1423 dalla galera comandata da Romeu de Corbera, nel corso del sacco di Marsiglia. \nAll'interno della Cattedrale, sulla destra, si trova la Cappella del Santo Calice che in origine era l'antica sala capitolare dei monaci. Sulla parete di fondo si trova il \"retablo\", costituito da un'opera scultorea in alabastro che presenta nella parte inferiore scene tratte dell'Antico Testamento e in quella superiore scene del Nuovo Testamento. In queste ultime sono rappresentate anche le figure dei Dodici apostoli realizzate dal fiorentino Giuliano Fiorentino, allievo del Ghiberti autore della Porta del Paradiso nel Battistero di San Giovanni. La cappella \u00e8 coperta da una volta a crociera nervata a forma di stella a otto punte, le cui nervature si prolungano fino ad adagiarsi su alcune mensole policrome. Sopra il \"retablo\" si trova una bella vetrata, al centro della quale c'\u00e8 la raffigurazione del Santo Calice.\nCuriosit\u00e0.\nAccanto al \"retablo\" sul lato sinistro della cappella del Santo Calice si trova una pietra che reca due curiosi 'ovali' che si ritiene siano le impronte delle ginocchia dei pellegrini."}
{"id": "3122189", "revid": "129019", "url": "https://it.wikipedia.org/wiki?curid=3122189", "title": "Cattedrale di Santa Maria (Valencia)", "text": ""}
{"id": "3122190", "revid": "102129632", "url": "https://it.wikipedia.org/wiki?curid=3122190", "title": "Lungotevere in Augusta", "text": "Il lungotevere in Augusta \u00e8 il tratto di lungotevere che collega piazza del Porto di Ripetta al ponte Regina Margherita, a Roma, nel rione Campo Marzio.\nLa zona in cui \u00e8 sito il lungotevere \u00e8 cos\u00ec chiamata per la presenza del Mausoleo di Augusto (in piazza Augusto Imperatore). Qui si trova l\"'Ara Pacis Augustae\", custodita, dal 1970, da una teca. Tra le chiese scomparse, vi erano la Chiesa di San Biagio de Penna, la Chiesa di Santa Marina in Augusta e la Chiesa di San Tommaso de Vineis.\nNel 1959, nei giardini tra il lungotevere e la passeggiata di Ripetta \u00e8 stato trasportato il monumento bronzeo al patriota Angelo Brunetti, \"Ciceruacchio\", realizzato da Ettore Ximenes nel 1907 e un tempo sito al lungotevere Arnaldo da Brescia."}
{"id": "3122196", "revid": "124051234", "url": "https://it.wikipedia.org/wiki?curid=3122196", "title": "Zona adopelagica", "text": "La zona adopelagica o hadopelagica (dal greco \u00abcome Ade\u00bb - in altri termini \u00abinvisibile\u00bb), detta anche zona adale e zona delle fosse oceaniche, \u00e8 il dominio pelagico che comprende le pi\u00f9 profonde fosse dell'oceano. Si estende da 6000 metri di profondit\u00e0 fino al fondale dell'oceano.\nNel 1960 Jacques Piccard e Don Walsh raggiunsero la fossa delle Marianne, la fossa pi\u00f9 profonda della Terra, e scoprirono che anche l\u00ec era presente la vita. Si ritiene che quasi tutte le creature che vivono a queste profondit\u00e0 traggano nutrimento dalla neve marina o, nei pressi di sorgenti termali, da varie reazioni chimiche. La mancanza di luce e la tremenda pressione creano condizioni estremamente ostili, a cui solo poche specie si sono adattate. Dato che nessun raggio di luce solare giunge fino a questo strato, le creature abissali hanno vista molto ridotta o, al contrario, occhi molto grandi con cui colgono solamente i bagliori bioluminescenti. Quasi tutti gli animali che vivono sul fondo sono privi di pigmentazione, dato che qualunque colorazione sarebbe inutile in un ambiente senza luce.\nLe creature di questa zona, se portate in superficie, muoiono dopo poco tempo a causa della minore pressione. Tra gli animali pi\u00f9 comuni della zona adale vi sono meduse, pesci vipera, vermi tubo, cetrioli di mare. La zona adale si pu\u00f2 estendere per 6000 metri di profondit\u00e0; la massima profondit\u00e0 conosciuta \u00e8 di 10.911 metri; a queste profondit\u00e0 la pressione supera le 1100 atmosfere."}
{"id": "3122197", "revid": "80598", "url": "https://it.wikipedia.org/wiki?curid=3122197", "title": "Evy (cantante)", "text": ""}
{"id": "3122199", "revid": "1855146", "url": "https://it.wikipedia.org/wiki?curid=3122199", "title": "Lungotevere degli Anguillara", "text": "Il lungotevere degli Anguillara \u00e8 il tratto di lungotevere che collega piazza Giuseppe Gioachino Belli al lungotevere degli Alberteschi, a Roma, nel rione Trastevere.\nIl lungotevere prende nome dalla potente famiglia nobiliare degli Anguillara (signori in Roma fino alla fine del XV secolo), che possedeva palazzo e torre nella zona.\nFino al 1886 il lungotevere si chiamava \"Cestio\", per la vicinanza con il ponte Cestio, che collega il lungotevere con l'Isola Tiberina."}
{"id": "3122203", "revid": "767487", "url": "https://it.wikipedia.org/wiki?curid=3122203", "title": "Ivor Broadis", "text": "Biografia.\nIvor Broadis, durante la seconda guerra mondiale fece 500 ore di volo, come addestramento per la Royal Air Force, senza tuttavia essere mai stato mandato in una missione di bombardamento. Durante la guerra, tra gli altri club, aveva incontrato come dilettante il Tottenham Hotspur. \u00c8 a Tottenham che qualcuno cap\u00ec erroneneamente che il suo vero nome fosse Ivor e non Ivan come in realt\u00e0 \u00e8, divenendo cos\u00ec inavvertitamente noto come Ivor Broadis.\nCarriera.\nAlla fine della guerra, Broadis venne mandato a Crosby-on-Eden. Quando il Carlisle United seppe le sue qualit\u00e0, gli offr\u00ec il ruolo di manager/giocatore, nell'agosto 1946, a 23 anni; Broadis \u00e8 tuttora il pi\u00f9 giovane manager/giocatore del calcio inglese, oltre che essere l'unico manager ad essersi ceduto, per \u00a318.000, ad un'altra squadra, cosa che successe nel gennaio 1949, quando si trasfer\u00ec nel Sunderland, anche se continu\u00f2 a vivere e ad allenare a Carlisle.\nLa grande stagione di trasferimenti del Sunderland port\u00f2 sia Broadis, ma anche altri giocatori di calibro internazionale come Len Shackleton, Dickie Davis, Willie Watson ed gallese Trevor Ford; Ivor Broadis ha segnato 27 gol in 84 presenze nel Sunderland. Nell'ottobre 1951 pass\u00f2 al Manchester City, per circa \u00a325.000; in questa squadra, Broadis collezion\u00f2 la sua prima presenza nella nazionale inglese.\nIl Newcastle United mise sotto contratto Ivor Broadis due anni dopo, pagandolo \u00a320.000; in quella squadra giocavano anche Jackie Milburn, Len White, Bobby Mitchell, Frank Brennan e Ivor Allchurch. Come nei club precedenti, Broadis \u00e8 stato ben accolto dai fan ed \u00e8 ancora ricordato calorosamente. Il Newcastle vinse la FA Cup 1954-1955; Broadis non partecip\u00f2 all'incontro finale, vinto 3-1 contro Manchester City dopo un litigio con il tecnico Norman Smith.\nIvor Broadis ritorn\u00f2 a Carlisle nel luglio 1955, facendo l'allenatore/giocatore fino al giugno del 1959, quando and\u00f2 a giocare in Scozia, per i Queen of the South F.C., ritirandosi nel 1961."}
{"id": "3122206", "revid": "1543377", "url": "https://it.wikipedia.org/wiki?curid=3122206", "title": "Stane Dolanc", "text": "Dolanc nacque in una famiglia di lavoratori nella citt\u00e0 slovena di Hrastnik, parte del Regno dei Serbi, Croati e Sloveni. Dopo aver terminato le scuole elementari nella sua citt\u00e0, fu mandato al prestigioso Be\u017eigrad High School a Lubiana. Nell'aprile 1941, la Slovenia settentrionale fu occupata dalla Germania nazista. Dolanc continu\u00f2 i suoi studi a Graz e fu anche redatto nella Giovent\u00f9 Hitleriana. Nel 1944, entr\u00f2 a far parte dei Partigiani Jugoslavi e inizi\u00f2 la sua carriera militare."}
{"id": "3122207", "revid": "114986428", "url": "https://it.wikipedia.org/wiki?curid=3122207", "title": "Doctor of Theology", "text": "Doctor of Theology (\"Dottore in Teologia\") (latino: \"Doctor Theologiae\", abbreviato in inglese come D.Th., Th.D., D.Theol., o Dr. theol.) \u00e8 un titolo di studio in teologia.\nNella gerarchia dei titoli accademici conseguibili presso le universit\u00e0 pontificie, il dottorato \u00e8 il terzo livello dopo il \"baccellierato\" e la \"licenza\". Con il diploma di dottorato si attesta che il \"dottore\" \u00e8 idoneo alla ricerca teologica e abilitato all'insegnamento in una Facolt\u00e0 Pontificia. Nell'ambito civile, il titolo di dottore (Teologia, Filosofia, Diritto Canonico etc) equivale al dottorato di ricerca.\nNegli Stati Uniti, dalla National Science Foundation, \u00e8 considerato un dottorato di ricerca equivalente a Doctor of Philosophy."}
{"id": "3122209", "revid": "1855146", "url": "https://it.wikipedia.org/wiki?curid=3122209", "title": "Lungotevere degli Alberteschi", "text": "Il lungotevere degli Alberteschi \u00e8 il tratto di lungotevere che collega piazza Castellani al lungotevere degli Anguillara, a Roma, nel rione Trastevere.\nIl lungotevere prende nome dalla potente famiglia nobiliare degli Alberteschi, che avevano innalzato le proprie torri in questa zona, fra ponte Santa Maria e ponte Quattro Capi.\nQuasi di fronte a ponte Rotto sorgeva la torre degli Alberteschi, l'ultima della famiglia nobile, addossata all'antica residenza familiare e demolita alla fine del XIX secolo, in occasione dei lavori per la costruzione dei lungoteveri."}
{"id": "3122213", "revid": "219355", "url": "https://it.wikipedia.org/wiki?curid=3122213", "title": "Nero fumo", "text": ""}
{"id": "3122223", "revid": "1400676", "url": "https://it.wikipedia.org/wiki?curid=3122223", "title": "Lungotevere degli Altoviti", "text": "Il lungotevere degli Altoviti \u00e8 il tratto di lungotevere che collega piazza di Ponte Sant'Angelo a piazza Pasquale Paoli, a Roma, nel rione Ponte.\nIl lungotevere prende nome dalla nobile famiglia fiorentina degli Altoviti, che si trasferirono in questa zona in quanto luogo popolato da toscani. In un primo tempo si chiam\u00f2 lungotevere Elio.\nPer la costruzione del lungotevere fu demolito palazzo Altoviti, la residenza della famiglia, costruito nel 1514 e distrutto nel 1888. Dell'edificio, in cui nel 1751 nacque Ennio Quirino Visconti, si salv\u00f2 pochissimo, tra cui un soffitto attualmente posto a palazzo Venezia."}
{"id": "3122224", "revid": "287204", "url": "https://it.wikipedia.org/wiki?curid=3122224", "title": "Madonna dell'Umilt\u00e0 (Gentile da Fabriano)", "text": ""}
{"id": "3122229", "revid": "112005204", "url": "https://it.wikipedia.org/wiki?curid=3122229", "title": "50 Giorni di Cinema Internazionale a Firenze", "text": "La 50 Giorni di Cinema Internazionale a Firenze, che vede la Fondazione Mediateca Regionale Toscana come struttura coordinatrice di riferimento insieme con il comune di Firenze, \u00e8 nata nel 2007 con l'intento di regolare e raccordare fra loro ben 5 festival internazionali che si svolgono a Firenze in autunno: il France Cin\u00e9ma, il Festival Internazionale \"Cinema &amp; Donne\", il Festival dei Popoli, River to River. Florence Indian Film Festival e il conferimento del Premio Citt\u00e0 di Firenze indetto dal New Italian Cinema Events (NICE) Festival.\nL'iniziativa prevede, come dice il nome, 50 giorni di proiezioni ininterrotte fra retrospettive, anteprime, festival, incontri, film original sound, documentari, video d'arte. In sostanza si tratta di una rassegna che da un lato, programmando in modo coordinato e senza sovrapposizioni numerosi eventi di rilievo (quelli tradizionalmente presenti nel capoluogo toscano, ma tenendo conto anche di altri appuntamenti significativi a livello nazionale), tende a rendere maggiormente fruibili le proposte di qualit\u00e0 in ambito cinematografico e audiovisivo; dall'altro, favorendo la collaborazione tra le diverse organizzazioni dei cinque festival, punta a creare sinergie che valorizzino tanto il cartellone \"unitario\" quanto i singoli eventi al suo interno."}
{"id": "3122231", "revid": "287204", "url": "https://it.wikipedia.org/wiki?curid=3122231", "title": "Musica per i reali fuochi d'artificio", "text": "La musica per i reali fuochi d'artificio (inglese originale: \"Royal Fireworks Music\") HWV 351 \u00e8 una suite orchestrale composta da Georg Friedrich H\u00e4ndel nel 1749 su commissione di Giorgio II di Gran Bretagna.\nStoria.\nIl pretesto per la composizione di questo lavoro fu la firma del trattato di Aquisgrana del 18 ottobre 1748, che mise fine alla guerra di successione austriaca. Il re non bad\u00f2 a spese e volle che si celebrasse l'avvenimento con grandi festeggiamenti e fuochi d'artificio, questi ultimi prodotti da una gigantesca struttura in legno, detta \"machine\" (inglese: \"macchina\"), costruita dallo scenografo teatrale Giovanni Niccol\u00f2 Servandoni. I fuochi d'artificio vennero allestiti da Thomas Desguliers. La macchina per i fuochi, lunga 124 metri e alta 34, venne completata solo il 26 aprile 1749, alla vigilia del giorno previsto per i festeggiamenti. Per i musicisti si costru\u00ec, dentro di essa, una speciale pedana sopraelevata.\nLa musica era stata eseguita pubblicamente sei giorni prima, il 21 aprile 1749, in occasione di una prova generale ai Giardini Vauxhall. Pi\u00f9 di dodicimila persone si precipitarono ad ascoltarla, causando un ingorgo di carrozze di tre ore. La prima esecuzione ufficiale, avvenuta nel Green Park di Londra il 27 aprile 1749, fu costellata di incidenti: quel giorno piovve e una parte della macchina, anzich\u00e9 azionarsi, prese fuoco e croll\u00f2 al suolo, provocando la morte di tre persone.\nQuando l'opera venne pubblicata, H\u00e4ndel avrebbe voluto presentare il lavoro come un'ouverture, ma la Corona diede il titolo di \"Musica per i reali fuochi d'artificio\" come propaganda in favore di un trattato altrimenti impopolare.\nMusica e strumentazione.\nL'opera inizia con un'ouverture in stile francese e include una bourr\u00e9e e due minuetti. La composizione \u00e8 suddivisa in cinque movimenti:\nLa musica \u00e8 composta per un'orchestra di fiati formata da 24 oboi, 12 fagotti (ed un controfagotto), 9 trombe, 9 corni francesi, sei timpani e un numero imprecisato di tamburi. H\u00e4ndel stesso specific\u00f2 il numero di strumenti per ogni parte. Nell'ouverture ci sono tre musicisti assegnati a ciascuna delle tre parti della tromba, i 24 oboi sono divisi in 12, 8 e 4, mentre i 12 fagotti sono divisi in 8 e 4. I tamburi suonarono i brani \"La R\u00e9jouissance\" e il secondo minuetto, ma molto probabilmente suonarono anche nell'ouverture. Successivamente, la composizione venne modificata da H\u00e4ndel includendo anche strumenti a corda: ai violini vennero assegnate le parti degli oboi, a violoncelli e contrabbassi quelle dei fagotti e alle viole una parte del basso.\nL'orchestra suona al completo tutti i movimenti tranne la \"Bourr\u00e9e\" e il primo minuetto, che sono invece interpretati solo da oboi e fagotti.\nEsecuzioni.\nLa \"Musica sull'acqua\", sempre di H\u00e4ndel, \u00e8 spesso associata alla \"Musica per i reali fuochi d'artificio\", in quanto entrambe scritte per essere eseguite all'aperto. Insieme, queste opere costituiscono le composizioni orchestrali pi\u00f9 famose di H\u00e4ndel. La \"musica per i reali fuochi d'artificio\" \u00e8 stata eseguita, il 1\u00ba giugno 2002 presso i giardini di Buckingham Palace, in occasione del 50\u00ba anniversario di regno della regina Elisabetta II, esecuzione naturalmente accompagnata da fuochi d'artificio."}
{"id": "3122235", "revid": "729019", "url": "https://it.wikipedia.org/wiki?curid=3122235", "title": "Nikola Ljubi\u010di\u0107", "text": "Fu Presidente della Presidenza di Serbia (1982\u20131984), membro della Presidenza della Repubblica Socialista Federale Jugoslava (1984\u20131989) e Ministro della Difesa Jugoslava (1967\u20131982).\nBiografia.\nCombatt\u00e9 nella seconda guerra mondiale accanto a Josip Broz Tito per il movimento dei Partigiani Jugoslavi e fu proclamato eroe nazionale jugoslavo il 27 novembre 1953 per le sue imprese belliche.\nNikola Ljubi\u010di\u0107 si un\u00ec ai Partigiani agli inizi della guerra in Jugoslavia nel 1941. L\u00ec lott\u00f2 con distinzione, coraggio ed eroismo nonostante i rischi. Durante la guerra fu messo a capo di numerose unit\u00e0, passando attraverso le file dell'esercito partigiano. 41 anni dopo le sue imprese nei campi di battaglia di Jugoslavia, si ritir\u00f2 dall'Esercito Popolare Jugoslavo come Generale con quattro stelle e Ministro della Difesa."}
{"id": "3122237", "revid": "12521", "url": "https://it.wikipedia.org/wiki?curid=3122237", "title": "Bureau d'enqu\u00eate sur les accidents d'aviation", "text": ""}
{"id": "3122238", "revid": "12521", "url": "https://it.wikipedia.org/wiki?curid=3122238", "title": "Bureau d'enquete sur les accidents d'aviation", "text": ""}
{"id": "3122239", "revid": "12521", "url": "https://it.wikipedia.org/wiki?curid=3122239", "title": "B\u00fcro f\u00fcr Flugunfalluntersuchungen", "text": ""}
{"id": "3122240", "revid": "12521", "url": "https://it.wikipedia.org/wiki?curid=3122240", "title": "Buro fur Flugunfalluntersuchungen", "text": ""}
{"id": "3122241", "revid": "12521", "url": "https://it.wikipedia.org/wiki?curid=3122241", "title": "UIIA", "text": ""}
{"id": "3122242", "revid": "1494169", "url": "https://it.wikipedia.org/wiki?curid=3122242", "title": "AAIB", "text": ""}
{"id": "3122245", "revid": "290948", "url": "https://it.wikipedia.org/wiki?curid=3122245", "title": "Sistema cristallino cubico", "text": ""}
{"id": "3122247", "revid": "287204", "url": "https://it.wikipedia.org/wiki?curid=3122247", "title": "Ufficio d\u2019inchiesta sugli infortuni aeronautici", "text": ""}
{"id": "3122248", "revid": "106990", "url": "https://it.wikipedia.org/wiki?curid=3122248", "title": "Royal Fireworks Music", "text": ""}
{"id": "3122249", "revid": "12521", "url": "https://it.wikipedia.org/wiki?curid=3122249", "title": "BEAA", "text": ""}
{"id": "3122257", "revid": "767487", "url": "https://it.wikipedia.org/wiki?curid=3122257", "title": "Passafire", "text": "I Passafire sono un gruppo musicale reggae-rock statunitense, formatosi nel 2003 a Savannah, Georgia.\nBiografia.\nFormati nel 2003 da studenti frequentanti il Savannah College of Art and Design, i Passafire incisero nel 2006 l'omonimo album di debutto, autoprodotto.\nDue anni pi\u00f9 tardi, nel 2007, usc\u00ec il loro secondo album \"Submersible\" per l'etichetta discografica Law Records, registrato negli studi \"Sonic Ranch\" di El Paso, nel Texas.\nIl 15 settembre 2009 venne invece pubblicato \"Everyone on Everynight\", ancora per la Law Records.\nNel 2011 venne pubblicato l'album \"Start from Scratch\", prodotto da Paul Leary per l'etichetta discografica Flame Guy Records, di propriet\u00e0 degli stessi Passafire. L'anno successivo firmarono tuttavia un contratto con la Easy Star Records, per la quale nel 2013 \u00e8 uscito l'album \"Vines\"."}
{"id": "3122259", "revid": "154639", "url": "https://it.wikipedia.org/wiki?curid=3122259", "title": "Terminismo", "text": "Terminismo (dalla parola \"termine\", \"nome\") \u00e8 una concezione filosofica riferita agli insegnanti di logica nelle universit\u00e0 europee nei secoli XIV e XV.\nSpesso questa concezione viene confusa con il nominalismo: mentre questo si accentra sull'aspetto gnoseologico che si dibatte nella cosiddetta \"Disputa sugli universali\", dove si polemizza sull'entit\u00e0 degli universali, se questi cio\u00e8 siano reali o semplicemente nomi, emissione di suoni, il terminismo invece riguarda l'applicazione di un metodo filosofico che vuole introdurre rigore nell'uso dei termini, sia per il loro specifico significato che per la costruzione sintattica della proposizione.\nStoria della concezione.\nUna riflessione sull'uso dei termini \u00e8 gi\u00e0 presente nel sofista Protagora che s'interessa in modo particolare della grammatica greca definendo il genere dei nomi, scoprendo la differenza tra il tempo e il modo del verbo e rilevando anche alcune contraddizioni della lingua greca che attribuiva caratteristiche del genere femminile a nomi tipicamente riferentesi a evidenze maschili: era il caso dei sostantivi greci femminili \"ira\" (menis) e \"elmo\" (p\u00e9lex). Questo dimostra, secondo Protagora, che il linguaggio non ha niente a che fare con la realt\u00e0 ma nasce da una convenzione tra gli uomini che talvolta \u00e8 erronea e inadeaguata. Compito del retore \u00e8 allora anche quello di correggere gli errori della parola per farne uno strumento perfetto all'unico fine di affascinare e persuadere chi ascolta, mettendo da parte ogni scrupolo di comunicare una verit\u00e0 in cui si crede. Anzi, quanto pi\u00f9 la tesi sostenuta appare incerta, tanto pi\u00f9 il sofista con la parola far\u00e0 in modo di\nI logici medioevali vollero distinguersi da quelli del passato che si richiamavano ai testi aristotelici che si diffondevano in occidente con le traduzioni dall'arabo. Vollero quindi chiamarsi autori della \"logica modernorum\" di quelle opere che dal XII secolo accentrano la speculazione logica sull'uso del termine nel discorso dando cos\u00ec inizio al terminismo distinguendolo dalle teorie dei \"modisti\" che s'interessavano del significato che i nomi assumono nel linguaggio.\nAl di l\u00e0 delle connatazioni etiche dei sofisti, Guglielmo di Ockham distinguer\u00e0 il termine dal concetto, intendendo il primo come un segno dal senso generale, elaborato mentalmente o scritto, il concetto, invece, pur essendo anch'esso un segno, \u00e8 \"intenzionale\", coincide cio\u00e8, con il prodotto della riflessione mentale.\nL'allievo di Ockam, Giovanni Buridano ribadir\u00e0 il carattere universale dei concetti che a seconda dei vari tipi di \"suppositio\" \nacquistano un particolare significato, mentre il reale ha sempre aspetti particolari e individuali. In conseguenza di ci\u00f2, Buridano afferma che il termine ci permette di dare un significato ai concetti che l'intelletto formula ma, mentre l'attribuzione di un senso ai termini \u00e8 un'operazione volontaria che dipende dalla convenzionalit\u00e0 del linguaggio, il significato dei concetti dipende da una disposizione naturale insita nella stessa struttura conoscitiva dell'uomo.\nConcezioni sul terminismo saranno ulteriormente elaborate nel corso della storia della filosofia del XIV secolo da vari autori tra cui: Roberto Holkot (?-1349), Gregorio da Rimini (1300 ca.-1358), Alberto di Sassonia (1316\u20131390), Nicola di Autrecourt (?-1369) , Giovanni di Mirecourt , Paolo della Pergola, Paolo Veneto , Pietro Alboini da Mantova , Rodolfo Strode (?-1387), Gaetano da Thiene (1387-1465) "}
{"id": "3122264", "revid": "219355", "url": "https://it.wikipedia.org/wiki?curid=3122264", "title": "Tiofurano", "text": ""}
{"id": "3122265", "revid": "219355", "url": "https://it.wikipedia.org/wiki?curid=3122265", "title": "Tiaciclopentadiene", "text": ""}
{"id": "3122269", "revid": "219355", "url": "https://it.wikipedia.org/wiki?curid=3122269", "title": "1,1-diossitiolano", "text": ""}
{"id": "3122270", "revid": "219355", "url": "https://it.wikipedia.org/wiki?curid=3122270", "title": "Diossido di 1,1-tetraidrotiofene", "text": ""}
{"id": "3122271", "revid": "219355", "url": "https://it.wikipedia.org/wiki?curid=3122271", "title": "Bondelano A", "text": ""}
{"id": "3122272", "revid": "219355", "url": "https://it.wikipedia.org/wiki?curid=3122272", "title": "Sulfone ciclico di tetrametilene", "text": ""}
{"id": "3122273", "revid": "219355", "url": "https://it.wikipedia.org/wiki?curid=3122273", "title": "Diossido di S,S-tetraidrotiofene", "text": ""}
{"id": "3122274", "revid": "219355", "url": "https://it.wikipedia.org/wiki?curid=3122274", "title": "Diossido di tiocicliopentano", "text": ""}
{"id": "3122275", "revid": "219355", "url": "https://it.wikipedia.org/wiki?curid=3122275", "title": "Diossido di 1,1-tiolano", "text": ""}
{"id": "3122276", "revid": "219355", "url": "https://it.wikipedia.org/wiki?curid=3122276", "title": "Diossido di tiofano", "text": ""}
{"id": "3122277", "revid": "219355", "url": "https://it.wikipedia.org/wiki?curid=3122277", "title": "Diossido di 1,1-tetraidrotiofano", "text": ""}
{"id": "3122278", "revid": "219355", "url": "https://it.wikipedia.org/wiki?curid=3122278", "title": "Ciclobutilsulfone", "text": ""}
{"id": "3122281", "revid": "40059944", "url": "https://it.wikipedia.org/wiki?curid=3122281", "title": "Unione Sportiva Itala San Marco", "text": ""}
{"id": "3122289", "revid": "142813", "url": "https://it.wikipedia.org/wiki?curid=3122289", "title": "Semiquadratura", "text": ""}
{"id": "3122303", "revid": "205197", "url": "https://it.wikipedia.org/wiki?curid=3122303", "title": "Battaglia di Romania (1944)", "text": ""}
{"id": "3122304", "revid": "1305772", "url": "https://it.wikipedia.org/wiki?curid=3122304", "title": "Pendolo (disambigua)", "text": ""}
{"id": "3122308", "revid": "767487", "url": "https://it.wikipedia.org/wiki?curid=3122308", "title": "Taft (Iran)", "text": "Taft (farsi \u062a\u0641\u062a) \u00e8 il capoluogo dello shahrest\u0101n di Taft, circoscrizione Centrale, nella provincia di Yazd in Iran. Aveva, nel 2006, una popolazione di 15.329 abitanti. Si trova circa 20\u00a0km a sud-ovest di Yazd."}
{"id": "3122311", "revid": "14691", "url": "https://it.wikipedia.org/wiki?curid=3122311", "title": "Carta antemoro", "text": ""}
{"id": "3122314", "revid": "34911459", "url": "https://it.wikipedia.org/wiki?curid=3122314", "title": "Monastero di Donskoj", "text": ""}
{"id": "3122315", "revid": "1573940", "url": "https://it.wikipedia.org/wiki?curid=3122315", "title": "Nir (Yazd)", "text": "Nir o Neyer (farsi \u0646\u06cc\u0631) \u00e8 una citt\u00e0 dello shahrest\u0101n di Taft, circoscrizione di Nir, nella provincia di Yazd in Iran. Aveva, nel 2006, una popolazione di 1.567 abitanti. Si trova a sud di Taft. "}
{"id": "3122319", "revid": "1543377", "url": "https://it.wikipedia.org/wiki?curid=3122319", "title": "Perry (contea di Armstrong, Pennsylvania)", "text": "Perry \u00e8 una township degli Stati Uniti d'America, nella contea di Armstrong nello Stato della Pennsylvania. Secondo il censimento del 2000 la popolazione \u00e8 di 404 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (99.75%), dati del 2000."}
{"id": "3122321", "revid": "6923", "url": "https://it.wikipedia.org/wiki?curid=3122321", "title": "TOZ-35", "text": "La TOZ-35 \u00e8 una pistola nata nel 1958 come tesi di laurea dell'ingegnere Jeffim Haydurov. \u00c8 un'arma specifica per la pratica del tiro a segno nella specialit\u00e0 olimpica PL (Pistola Libera). \nRealizzata negli arsenali della citt\u00e0 russa di Tula dalla Tul'skij oru\u017eejnyj zavod (TOZ), ha conseguito moltissimi successi a livello internazionale. Il tiratore italiano Roberto Di Donna conquist\u00f2 la medaglia di bronzo, nel 1996 alle Olimpiadi di Atlanta, con questa pistola.\nLa TOZ-35 ad oltre cinquant'anni dal suo progetto \u00e8 tuttora una delle migliori pistole per la specialit\u00e0 PL, usata da moltissimi tiratori di rilievo internazionale, nei pi\u00f9 prestigiosi contesti di gara."}
{"id": "3122322", "revid": "154326", "url": "https://it.wikipedia.org/wiki?curid=3122322", "title": "Conti di Barcelos", "text": ""}
{"id": "3122323", "revid": "1428919", "url": "https://it.wikipedia.org/wiki?curid=3122323", "title": "Duca di Barcelos", "text": "Il titolo di Duca di Barcelos venne creato dal re Sebastiano I del Portogallo, con privilegio del 5 agosto del 1562 a favore di Giovanni I di Braganza, futuro VI Duca di Braganza. Questo titolo venne a sostituire quello di Conte di Barcelos e destinato ad essere attribu\u00edto ai presunti ereditieri della Casa di Braganza, ovvero i figli primogeniti dei duchi di Braganza. Dopo la Restaurazione del 1640 e la conseguente ascesa dei Braganza al trono portoghese, il titolo di Duca di Barcelos continu\u00f2 ad essere attribuito all'erede del Ducato di Braganza, che allo stesso tempo pass\u00f2 ad essere il secondo nella linea di successione alla corona.\nIl titolo di Conte di Barcelos era stato dapprincipio istituito in favore di Giovanni Alfonso di Meneses, con privilegio concesso dal re Dionigi del Portogallo l'8 maggio del 1298. Allora il titolo aveva una funzione amministrativa e non era perci\u00f2 una dignit\u00e0 ereditaria e tra i primi sei conti solo quattro appartenevano alla fam\u00edlia dei Teles di Meneses (della quale pi\u00f9 tardi, Eleonora Telles sar\u00e0 regina); uno dei pi\u00f9 famosi rappresentanti della casa comitale fu il figlio naturale del re Dionigi I, Pedro Afonso, celebre trovatore, il quale fu il terzo conte con questo titolo (1312 ca. - 1354). Con la morte del sesto conte, Giovanni Alfonso Teles di Meneses, che sosterr\u00e0 il Regno di Castiglia nella crisi del 1383-1385, il titolo pass\u00f2 al Conestabile del Portogallo, Nuno \u00c1lvares Pereira, ritornando ereditario. Nuno \u00c1lvares Pereira, alcuni anni dopo lo don\u00f2 al genero, Alfonso, figlio naturale del re Giovanni I del Portogallo. Da allora il titolo verr\u00e0 associato al Ducato di Braganza."}
{"id": "3122328", "revid": "1543377", "url": "https://it.wikipedia.org/wiki?curid=3122328", "title": "South Bend (Pennsylvania)", "text": "South Bend \u00e8 una township degli Stati Uniti d'America, nella contea di Armstrong nello Stato della Pennsylvania. Secondo il censimento del 2000 la popolazione \u00e8 di 1.259 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (99,68%) seguita da quella afroamericana (0,08%), dati del 2000."}
{"id": "3122329", "revid": "287204", "url": "https://it.wikipedia.org/wiki?curid=3122329", "title": "Duchi di Barcelos", "text": ""}
{"id": "3122330", "revid": "339392", "url": "https://it.wikipedia.org/wiki?curid=3122330", "title": "Josune Bereciartu Urruzola", "text": ""}
{"id": "3122331", "revid": "538762", "url": "https://it.wikipedia.org/wiki?curid=3122331", "title": "Patxi Usobiaga Lakunza", "text": ""}
{"id": "3122333", "revid": "204012", "url": "https://it.wikipedia.org/wiki?curid=3122333", "title": "Berwick (Contea di Adams, Pennsylvania)", "text": ""}
{"id": "3122334", "revid": "73843", "url": "https://it.wikipedia.org/wiki?curid=3122334", "title": "Leo Lorenzi", "text": "Carriera.\nAppassionato dell'attivit\u00e0 agonistica fin da ragazzo, si distinse nelle discipline sciistiche e nel podismo, prima di approdare al motociclismo sportivo, cui si dedic\u00f2 con profitto dall'inizio degli anni trenta, vincendo diverse competizioni di seconda e terza categoria, in gara con gli assi dell'epoca, come Enrico Lorenzetti, Ferdinando Balzarotti, Nello Pagani, Ettore Villa e Dario Ambrosini, quale alfiere di Moto Guzzi, DKW e Benelli.\nNonostante i risultati nelle corse fossero tutt'altro che trascurabili, in quegli anni Lorenzi era conosciuto soprattutto per la sua attivit\u00e0 di acrobata con la motocicletta, che lo portava in giro per l'Italia nelle pi\u00f9 importanti esibizioni, compreso il celebre Raduno dei Centauri che si svolse il 24 maggio 1933 a Roma, patrocinato da Benito Mussolini.\nNel 1935, insieme ai fratelli, si trasfer\u00ec in Etiopia per aprire un'agenzia di trasporti, tornando in Patria due anni dopo, vinto dal richiamo agonistico. Le tre annate sportive comprese tra il 1937 e il 1939 furono le sue stagioni migliori, durante le quali dirad\u00f2 le esibizioni acrobatiche per dedicarsi con maggiore costanza alle gare di velocit\u00e0. All'apice della forma, nel 1939, riusc\u00ec a vincere 10 gare nazionali; sei nella classe 250 e 4 nella classe 500, con la nuova Moto Guzzi Condor 500.\nAlla fine della stagione agonistica, i venti di guerra che gi\u00e0 sconvolgevano l'Europa lo convinsero ad abbandonare il suo \"status\" di pendolare e stabilirsi definitivamente in Etiopia. Gli ultimi sussulti sportivi registrati si concretarono nelle vittorie alla Coppa di Natale sul Circuito dell'Asmara, il 25 dicembre 1939, e sul Circuito di Addis Abeba, il 24 marzo 1940.\nLa lunga parentesi bellica determinata dalla seconda guerra mondiale chiuse definitivamente la carriera agonistica di Lorenzi. Si spos\u00f2 con una giovane etiope, dalla quale ebbe i figli Leone, Leonello, Leoncino, Leonino e Leonardo. In seguito apr\u00ec un'officina meccanica di assistenza FIAT a Dar es Salaam che gest\u00ec fino alla morte, avvenuta nel 1973."}
{"id": "3122338", "revid": "1573940", "url": "https://it.wikipedia.org/wiki?curid=3122338", "title": "Hamidiya", "text": "Ham\u012bd\u012by\u0101 (farsi \u062d\u0645\u06cc\u062f\u06cc\u0627) \u00e8 una citt\u00e0 dello shahrest\u0101n di Yazd, circoscrizione Centrale, nella provincia di Yazd in Iran. Aveva, nel 2006, una popolazione di 27.611 abitanti. "}
{"id": "3122340", "revid": "767487", "url": "https://it.wikipedia.org/wiki?curid=3122340", "title": "Parker (Pennsylvania)", "text": "Parker \u00e8 una citt\u00e0 degli Stati Uniti d'America, nella contea di Armstrong nello Stato della Pennsylvania. Secondo il censimento del 2000 la popolazione \u00e8 di 799 abitanti. Il nome della citt\u00e0 lo si deve a John Parker. La sua popolazione per un breve periodo di tempo giunse a circa 20.000 persone.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98.12%) rispetto a quella afroamericana (1,88%) (dati del 2000)."}
{"id": "3122348", "revid": "1573940", "url": "https://it.wikipedia.org/wiki?curid=3122348", "title": "Shahediyeh", "text": "Sh\u0101hediyeh (farsi \u0634\u0627\u0647\u062f\u06cc\u0647) \u00e8 una citt\u00e0 dello shahrest\u0101n di Yazd, circoscrizione Centrale, nella provincia di Yazd in Iran. Aveva, nel 2006, una popolazione di 14.374 abitanti. Costituisce la periferia nord-ovest della citt\u00e0 di Yazd."}
{"id": "3122350", "revid": "1543377", "url": "https://it.wikipedia.org/wiki?curid=3122350", "title": "Twist and Shout (The Beatles)", "text": "Twist and Shout \u00e8 un EP dei Beatles, pubblicato il 12 luglio 1963. \nIl disco.\nIl disco \u00e8 il primo disco in formato Extended Play del gruppo e venne pubblicato in Gran Bretagna dalla Parlophone (n\u00b0 catal. GEP 882) nell'estate 1963. Il disco raggiunse la posizione numero 4 nella classifica della rivista musicale inglese \"New Musical Express\" (la classifica pi\u00f9 importante all'epoca) e divenne il primo EP ad entrare nella classifica dei singoli. Usc\u00ec di classifica dopo 10 settimane con pi\u00f9 di 800.000 copie vendute complessivamente."}
{"id": "3122356", "revid": "767487", "url": "https://it.wikipedia.org/wiki?curid=3122356", "title": "Zarch (Iran)", "text": "Z\u0101rch (farsi \u0632\u0627\u0631\u0686) \u00e8 una citt\u00e0 dello shahrest\u0101n di Yazd, circoscrizione di Zarch, nella provincia di Yazd in Iran. Aveva, nel 2006, una popolazione di 9.979 abitanti. Si trova circa 10\u00a0km a nord-ovest di Yazd."}
{"id": "3122371", "revid": "466539", "url": "https://it.wikipedia.org/wiki?curid=3122371", "title": "Cathy O'Donnell", "text": "Biografia.\nNativa dell'Alabama, frequent\u00f2 la \"Oklahoma City University\" e studi\u00f2 recitazione all\"'American Academy of Dramatic Arts\", prima di iniziare la carriera di attrice sul palcoscenico. Nel 1945 firm\u00f2 un contratto per il produttore Samuel Goldwyn e, dopo una breve apparizione non accreditata nella commedia \"L'uomo meraviglia\" (1945), ottenne un ruolo importante nel celebre film \"I migliori anni della nostra vita\" (1946) di William Wyler, un intenso dramma sul tema del reinserimento dei reduci della seconda guerra mondiale. La O'Donnell forn\u00ec un'ottima interpretazione della dolce ma determinata Wilma Cameron, fidanzata al reduce mutilato Homer Parish (Harold Russell), il quale esita a sposarla per timore che la propria menomazione susciti la piet\u00e0 della giovane.\nLa carriera della O'Donnell prosegu\u00ec all'insegna di un'attenta selezione dei ruoli. Nel 1949, dopo essere passata alla casa produttrice RKO, apparve in uno dei primi film diretti da Nicholas Ray, \"La donna del bandito\" (1949), un \"noir\" incentrato sull'eterno tema di Bonnie e Clyde, in cui l'attrice interpret\u00f2 la sfortunata e disperata Keechie, in continua fuga da un motel all'altro con l'altrettanto sconfitto e perseguitato amante Bowie (Farley Granger). I due attori fecero nuovamente coppia l'anno successivo in un altro \"noir\" ambientato nel mondo del crimine newyorkese, \"La via della morte\" (1950) di Anthony Mann. Nello stesso anno l'attrice apparve anche nel dramma sentimentale \"Addio signora Miniver!\" (1950) e, l'anno successivo, ottenne il ruolo di Susan Carmichael in \"Piet\u00e0 per i giusti\" (1951), accanto a Kirk Douglas ed Eleanor Parker, ancora per la regia di William Wyler.\nDurante gli anni cinquanta, la O'Donnell si dedic\u00f2 prevalentemente a show e serie televisive, limitando le proprie apparizioni cinematografiche a un paio di western, \"L'uomo di Laramie\" (1955), in cui interpret\u00f2 Barbara Waggoman, oggetto dell'interesse sentimentale del protagonista James Stewart, e \"Il riscatto degli indiani\" (1957), e al poliziesco \"Criminali contro il mondo\" (1955). Nel 1959 torn\u00f2 a lavorare nuovamente per William Wyler, che la volle nel cast del \"kolossal\" storico-religioso \"Ben-Hur\" (1959), affidandole il ruolo della mite Tirzah, sorella dell'eroico e tormentato protagonista.\n\"Ben-Hur\" fu l'ultimo impegno cinematografico di rilievo della O'Donnell, che apparve ancora nel dramma psicologico \"Il mio mondo muore urlando\" (1961), per poi continuare brevemente la carriera sul piccolo schermo, con alcune partecipazioni a serie di successo quali \"Perry Mason\" (1961) e \"Bonanza\" (1964), prima del ritiro definitivo dalle scene.\nVita privata.\nSposata dal 1948 con Robert Wyler, fratello maggiore del regista William Wyler, Cathy O'Donnell si ammal\u00f2 di cancro e mor\u00ec a Los Angeles l'11 aprile 1970, all'et\u00e0 di soli 46 anni, nel giorno del suo ventiduesimo anniversario di matrimonio, a seguito di una emorragia cerebrale."}
{"id": "3122372", "revid": "830939", "url": "https://it.wikipedia.org/wiki?curid=3122372", "title": "Guerra archidamica", "text": ""}
{"id": "3122373", "revid": "34912373", "url": "https://it.wikipedia.org/wiki?curid=3122373", "title": "Paleovenete", "text": ""}
{"id": "3122375", "revid": "729019", "url": "https://it.wikipedia.org/wiki?curid=3122375", "title": "D'Iberville", "text": "D'Iberville \u00e8 una citt\u00e0 (\"city\") degli Stati Uniti d'America, situata nella contea di Harrison, nello Stato del Mississippi."}
{"id": "3122387", "revid": "254059", "url": "https://it.wikipedia.org/wiki?curid=3122387", "title": "Gari (gastronomia)", "text": "Il \u00e8 un particolare tipo di tsukemono, sottaceto tipico della cucina giapponese.\nPreparazione.\nSi taglia a fette sottili lo zenzero o il daikon e poi viene marinato in una soluzione di aceto, acqua e zucchero. Si accompagna a sushi e sashimi. \nNon deve essere confuso con il beni shoga."}
{"id": "3122399", "revid": "287204", "url": "https://it.wikipedia.org/wiki?curid=3122399", "title": "Obelisco di Monaco", "text": "L'obelisco di Monaco \u00e8 un obelisco proveniente da cave egiziane, ma d'epoca romana. Ornava l'Iseo Campense di Roma e si trova ora al Museo egizio di Monaco di Baviera.\nStoria.\nUn obelisco dell'Iseo Campense \u00e8 segnalata a Roma a palazzo Cavalieri-Maffei, in piazza Branca (oggi piazza Cairoli), poi a villa Albani, poi inviato a Parigi da Napoleone, quindi restaurato da Bartolomeo Cavaceppi e trasferito alla Gliptoteca di Monaco di Baviera, citt\u00e0 dove ancora si trova. Costituito da tre frammenti, \u00e8 stato esposto all'esterno nei giardini dell'Hofgarten, davanti al Museo egizio, su un basamento moderno. \nL'iscrizione in geroglifici menziona un Tito Sestio Africano, che pu\u00f2 essere identificato con uno dei due uomini noti che portarono tale nome, uno che visse sotto Claudio e Nerone, l'altro sotto Traiano. Se si ammette che questo obelisco \u00e8 della stessa serie degli altri due provenienti dal santuario della Fortuna Primigenia a Preneste e risalente all'epoca di Claudio (uno \u00e8 restato \"in loco\", l'altro si trova attualmente al Museo archeologico di Napoli), si pu\u00f2 accostare l'obelisco di Monaco al primo dei due. \nL'obelisco, alto 5,60 m, \u00e8 attualmente in fase di restauro. Sar\u00e0 successivamente esposto all'interno del museo."}
{"id": "3122409", "revid": "228587", "url": "https://it.wikipedia.org/wiki?curid=3122409", "title": "The Beatles' Hits", "text": "The Beatles' Hits \u00e8 un EP dei Beatles pubblicato il 6 settembre 1963. L'EP venne fatto uscire solo in formato mono con il numero di catalogo Parlophone GEP 8880. Si intitola \"The Beatles' Hits\" perch\u00e9 le canzoni in esso contenute erano tutte state singoli di successo. Per questa ragione, il disco pu\u00f2 essere considerato uno dei primi greatest hits del gruppo.\nTracce.\nTutti i brani sono opera di John Lennon &amp; Paul McCartney."}
{"id": "3122433", "revid": "1924342", "url": "https://it.wikipedia.org/wiki?curid=3122433", "title": "The Beatles (No. 1)", "text": "The Beatles (No. 1) \u00e8 un EP dei Beatles pubblicato il 1\u00ba novembre 1963. L'EP venne fatto uscire solo in versione mono, con il numero di catalogo Parlophone GEP 8883. Contiene brani tratti dal primo disco ufficiale del gruppo \"Please Me Please Me\", la foto di copertina proviene dallo stesso servizio fotografico opera di Angus McBean che forn\u00ec le immagini per l'album in questione e per la raccolta \"1962-1966\"."}
{"id": "3122443", "revid": "276491", "url": "https://it.wikipedia.org/wiki?curid=3122443", "title": "Bernardino Della Croce", "text": ""}
{"id": "3122444", "revid": "76963", "url": "https://it.wikipedia.org/wiki?curid=3122444", "title": "William P. Gottlieb", "text": "Biografia.\nGottlieb \u00e8 noto soprattutto per le sue fotografie di alcuni tra i pi\u00f9 importanti artisti della cosiddetta \"Et\u00e0 dell'oro\" del jazz (attorno alla seconda met\u00e0 degli anni 1940): le sue foto sono tra le pi\u00f9 note e riprodotte di questo periodo della storia del jazz.\nNel corso della sua carriera, Gottlieb ritrasse centinaia di artisti jazz, spesso mentre si esibivano nei pi\u00f9 famosi jazz club di New York. Tra i suoi ritratti pi\u00f9 conosciuti si ricordano quelli di Louis Armstrong, Duke Ellington, Charlie Parker, Tiny Grimes, Billie Holiday, Dizzy Gillespie, Earl Hines, Thelonious Monk, Stan Kenton, Ray McKinley, Benny Goodman, Coleman Hawkins, Louis Jordan, Ella Fitzgerald e Benny Carter.\nGottlieb inizi\u00f2 la sua carriera di fotografo all'inizio degli anni 1940, durante l'ultimo anno di universit\u00e0 in qualit\u00e0 di curatore di una rubrica di jazz per il Washington Post. Quando il giornale decise che non avrebbe potuto permettersi di pagare un fotografo per illustrare la rubrica di Gottlieb, quest'ultimo compr\u00f2 una macchina fotografica e cominci\u00f2 a fare le foto egli stesso.\nTrasferitosi a New York dopo aver prestato servizio come aviere nella guerra, Gottlieb lavor\u00f2 come fotografo e giornalista per la rivista \"Down Beat\" che era allora la principale pubblicazione che s'interessava di jazz. Le sue foto e i suoi articoli apparivano spesso anche sulle riviste Record Changer, Saturday Review, e Collier's. Nel 1948, Gottlieb si ritir\u00f2 dal jazz per poter passare pi\u00f9 tempo con la sua famiglia.\nGottlieb pass\u00f2 il resto della sua vita lavorativa nel campo dell'illustrazione didattica, in cui vinse numerosi premi.\nMor\u00ec all'et\u00e0 di 89 anni, per le complicazioni seguite ad un infarto.\nAccesso alle fotografie di William P. Gottlieb.\nLa collezione Gottlieb sull'et\u00e0 del jazz fu acquistata dalla Biblioteca del Congresso e da questa resa disponibile online. Dal febbraio 2010, e secondo i desideri del suo autore, l'intera collezione \u00e8 stata resa di dominio pubblico."}
{"id": "3122448", "revid": "154326", "url": "https://it.wikipedia.org/wiki?curid=3122448", "title": "Ducato di Barcelos", "text": ""}
{"id": "3122453", "revid": "1869172", "url": "https://it.wikipedia.org/wiki?curid=3122453", "title": "All My Loving (EP)", "text": "All My Loving \u00e8 un EP dei Beatles pubblicato in Gran Bretagna il 7 febbraio 1964 dalla Parlophone (n\u00b0 catal. GEP8891). L'EP contiene 2 brani dall'album \"Please Please me\" e 2 brani dall'album \"With the Beatles\". Il disco venne pubblicato solamente in versione mono."}
{"id": "3122455", "revid": "76963", "url": "https://it.wikipedia.org/wiki?curid=3122455", "title": "Jean-Pierre Martins", "text": "Biografia.\nMusicista del gruppo Silmarils fondato nel 1989 insieme a David Salsedo, Brice Montessuit, Aymeric Moneste e Jimi Daurs, inizia la sua carriera cinematografica nel film \"Una vita nascosta\" (2003), mentre il suo primo ruolo di successo fu quello di Marcel Cerdan nella pellicola \"La vie en rose\" (2007).\nNel 2009 ha interpretato il ruolo principale di \"Ouessem\" nel film \"The Horde\"."}
{"id": "3122456", "revid": "599013", "url": "https://it.wikipedia.org/wiki?curid=3122456", "title": "Chiesa di Sant'Olcese", "text": "La chiesa di Sant'Olcese \u00e8 un luogo di culto cattolico situato nel comune di Sant'Olcese, in piazza Don Agostino Oxilia, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sant'Olcese-Serra Ricc\u00f2 dell'arcidiocesi di Genova.\nStoria e descrizione.\nCome tante chiese dell'arcidiocesi di Genova, la chiesa di Sant'Olcese \u00e8 citata per la prima volta in un documento storico nel 1143, sul registro delle decime voluto dall'arcivescovo Siro II; il primo parroco di cui si ha notizia \u00e8 documentato dal 1146.\nProbabilmente la costruzione della prima chiesa risale ad un'epoca precedente, forse al VII secolo, ad opera dei monaci colombaniani, mentre non esistono documenti che attestino la tradizione secondo cui una chiesa in questo sito fosse stata costruita dallo stesso sant'Olcese, vescovo normanno riparato in questi luoghi dalla Gallia nei primi anni del V secolo per sfuggire alle invasioni barbariche. I resti mortali del santo sono conservati nella chiesa dal 1155 e dal 1823 sono collocati in un'urna di legno dorato, dono del cardinale Luigi Lambruschini, arcivescovo di Genova.\nLa chiesa fu incendiata e distrutta nel 1367 nel corso delle cruente lotte fra le fazioni politiche dell'epoca e ricostruita nel 1387. Fu completamente ricostruita, ampliandola a tre navate e solennemente consacrata nel 1635; nel 1746 fu saccheggiata dalle truppe austriache nel corso della guerra di successione austriaca che coinvolse la Repubblica di Genova. In quell'occasione furono rubati o distrutti anche due quadri raffiguranti episodi della vita del santo vescovo Olcese, opere del pittore Giuseppe Palmieri che si trovavano nella chiesa. Andarono persi anche i registri parrocchiali, mentre le reliquie del santo, salvate dalla distruzione e consegnate all'arcivescovo di Genova Giuseppe Maria Saporiti, furono riportate nella chiesa nel 1749.\nNel 1939 fu decisa la demolizione dell'antico campanile che, inclinato verso la chiesa, minacciava di crollarvi addosso e a pochi metri di distanza fu costruito l'attuale, che si presenta, cosa piuttosto insolita in Liguria, staccato dalla chiesa. Oltre alla costruzione del nuovo campanile, nello stesso periodo, per iniziativa dell'allora arciprete monsignor Agostino Oxilia furono effettuati diversi lavori di restauro della facciata e degli arredi."}
{"id": "3122461", "revid": "1429175", "url": "https://it.wikipedia.org/wiki?curid=3122461", "title": "Ca' de' Frati", "text": "Ca' de' Frati (\"Domus Fratrum\" in latino) \u00e8 una frazione rurale del comune di Rio Saliceto, posta 4\u00a0km a nord del capoluogo comunale, e a 26\u00a0km da Reggio Emilia. Confina con i comuni di Fabbrico, Campagnola Emilia e la citt\u00e0 di Carpi.\nGeografia fisica.\nIl territorio, a vocazione prettamente agricola, \u00e8 sprovvisto di un vero e proprio centro abitato ed \u00e8 caratterizzato esclusivamente da case sparse, molte delle quali case coloniche disabitate. Su di esso insiste un fitto reticolato di canali di bonifica e corsi d'acqua gestiti dalla Bonifica Parmigiana Moglia, facente parte del Consorzio di Bonifica dell'Emilia centrale .\nSociet\u00e0.\nEvoluzione demografica.\nDalla seconda met\u00e0 del Novecento la frazione ha subito un forte spopolamento demografico dovuto all'abbandono dell'attivit\u00e0 agricola da parte di molte famiglie che si trasferirono nel capoluogo del comune e nei paesi vicini. La popolazione \u00e8 cos\u00ec passata dai 675 abitanti del 1962, ai 319 del 1983 sino ai 185 del 2017.\nMonumenti e luoghi d'interesse.\nIntrattenimento.\nIl famoso Bar Consoli gestito da sempre dalla famiglia Consolini rappresenta assieme ai Laghetti di pesca sportiva e al ristorante la Comenda, il cuore vivo della frazione. Storicamente, il 13 e 14 giugno di ogni anno, si svolgeva nella frazione la tradizionale fiera di S. Antonio.\nLuoghi di culto.\nLa parrocchia di Ca' de' Frati, la cui chiesa \u00e8 dedicata a Sant'Antonio di Padova, fu istituita il 14 aprile 1948, stralciata da Rio Saliceto. Da sempre appartenente al vicariato di Correggio, fa parte della zona pastorale di Rio Saliceto, con la cui parrocchia \u00e8 legata in un'unica unit\u00e0 pastorale. Dalla sua fondazione detiene il titolo di priorato.\nAree naturali.\nSul confine con il comune di Carpi sono presenti le Casse di espansione del Cavo Tresinaro, una grande opera idraulica realizzata per limitare gli effetti delle piene dell'omonimo corso d'acqua, che \u00e8 divenuta un'importante area naturalistica a tutela delle biodiversit\u00e0. L'area, dotata di un centro visite e di un percorso floro-faunistico, si estende su una superficie di circa 1 milione di metri quadrati.\nCultura.\nIstruzione.\nNegli anni 1960, come riferiscono gli Annuari diocesani, era presente un asilo infantile parrocchiale, oggi soppresso. Sino alla seconda met\u00e0 del Novecento era funzionante una scuola elementare poi chiusa per mancanza del numero minimo di scolari. Gli studenti della frazione, per l'istruzione dell'obbligo, si rivolgono alle scuole del capoluogo comunale.\nInfrastrutture e trasporti.\nLa strada provinciale 46, che collega Rio Saliceto a Rolo, \u00e8 l'asse viario principale che attraversa la frazione. Non sono operative linee del trasporto pubblico locale.\nSport.\nIn loco, nei pressi della chiesa, \u00e8 presente un Centro per la pesca sportiva che comprende alcuni laghetti artificiali."}
{"id": "3122465", "revid": "479409", "url": "https://it.wikipedia.org/wiki?curid=3122465", "title": "Displuviale", "text": ""}
{"id": "3122466", "revid": "729019", "url": "https://it.wikipedia.org/wiki?curid=3122466", "title": "Sergio Gobbi", "text": ""}
{"id": "3122469", "revid": "174925", "url": "https://it.wikipedia.org/wiki?curid=3122469", "title": "Cocco", "text": ""}
{"id": "3122470", "revid": "253269", "url": "https://it.wikipedia.org/wiki?curid=3122470", "title": "Eriq Ebouaney", "text": "Biografia.\nNato da immigrati del Camerun, a 30 anni divent\u00f2 un attore teatrale e poi inizi\u00f2 a recitare in molti film di varie nazionalit\u00e0 (francese, tedesca, italiana, coreana, statunitense)."}
{"id": "3122475", "revid": "767487", "url": "https://it.wikipedia.org/wiki?curid=3122475", "title": "Long Tall Sally (EP)", "text": "Long Tall Sally \u00e8 il quinto EP ufficiale pubblicato dai Beatles, e il primo EP britannico a includere canzoni inedite mai pubblicate prima su album o su singolo. Il disco venne pubblicato dalla Parlophone in versione mono con il numero di catalogo GEP 8913, il 19 giugno 1964.\nI brani.\n\"Long Tall Sally\".\nQuesta canzone \u00e8 celebre sia per le frequenti inclusioni nei live della band (nell'ultimo live, a Candlestick Park, fu l'ultima canzone in scaletta), sia per l'esecuzione vocale di Paul McCartney. La versione originale \u00e8 di Little Richard.\n\"I Call Your Name\".\n\"I Call Your Name\" \u00e8 l'unica canzone originale presente nell'EP. L'anno prima era stata \"regalata\" ad un altro gruppo di Brian Epstein, Billy J. Kramer and The Dakotas, e l'avevano piazzata in testa alle classifiche, ma l'esecuzione era stata disprezzata da Lennon. Inizialmente voleva farla apparire nella colonna sonora del film \"A Hard Day's Night\", ma il regista rifiut\u00f2.\nPer il decennale della morte di Lennon, Ringo Starr incise una propria versione, ripresa anche in vari live.\n\"Slow Down\".\n\"Slow Down\" \u00e8 stata la prima delle tre canzoni di Larry Williams ad apparire su un disco dei Beatles (seguita da \"Dizzy Miss Lizzy\" e \"Bad Boy\", rispettivamente in \"Help!\" e in \"A Collection of Beatles Oldies (But Goldies!))\", ma l'esecuzione \u00e8 negativa: George Martin non suona in certi punti e Ringo fa errori con la batteria.\n\"Matchbox\".\nLa canzone \u00e8 cantata da Ringo Starr; quando erano ad Amburgo, il suo predecessore Pete Best ne era il cantante. La canzone venne registrata il 1\u00ba luglio 1964 con la presenza di Carl Perkins, autore del brano. Starr l'avrebbe ripresa in seguito nei suoi live. Negli USA e in Canada venne pubblicata in un singolo, che riscontr\u00f2 un buon successo.\nCopertina.\nLa foto di copertina \u00e8 opera del fotografo svedese Bosse Trenter che la scatt\u00f2 a Stoccolma il 25 ottobre 1963.\nClassifica.\nIn Gran Bretagna il disco si classific\u00f2 alla posizione numero 11 nella classifica dei singoli e alla posizione numero 1 nella classifica riservata espressamente agli EP."}
{"id": "3122480", "revid": "599013", "url": "https://it.wikipedia.org/wiki?curid=3122480", "title": "Chiesa di San Tommaso (Strasburgo)", "text": "La chiesa di San Tommaso (in francese: \"\u00e9glise Saint-Thomas\"; in tedesco: \"Thomaskirche\"), \u00e8 una chiesa parrocchiale protestante di Strasburgo, dedicata a san Tommaso, tra le pi\u00f9 importanti della citt\u00e0 dal punto di vista storico culturale e architettonico e la pi\u00f9 vasta, dopo la cattedrale. Si trova in \"rue Martin Luther\", sulla Grande \u00cele. \u00c8 Monumento storico di Francia dal 1862.\nStoria.\nUn luogo di culto, intitolato a Tommaso, nel sito dell'attuale chiesa, \u00e8 menzionato dal VI secolo. Nel 693 vi fu sepolto san Fiorenzo, vescovo di Strasburgo.\nIntorno all'anno 820, per volont\u00e0 del vescovo Adeloch, la chiesa viene ricostruita, insieme alla vicina scuola, e dotata di un capitolo, col compito di amministrare i beni devoluti alla parrocchia e farli fruttare.\nChiesa e scuola andarono distrutti in seguito ai danni provocati da un incendio, nel 1007, e nuovamente nel 1144, a causa di un fulmine. La ricostruzione, a partire dalla severa facciata e dal campanile, in stile romanico, inizi\u00f2 nel 1196. I lavori, interrotti pi\u00f9 volte, si conclusero nel 1521, con la costruzione della cappella dei Santi Evangelisti, in stile tardo gotico.\nNel 1524 la chiesa viene assegnata al culto luterano, condizione che conserver\u00e0 anche dopo l'annessione dell'Alsazia alla Francia cattolica; dal 1681 \u00e8 la principale chiesa protestante di Strasburgo, dopo la restituzione della cattedrale al culto cattolico. Il pastore Martin Bucer oper\u00f2 a Saint-Thomas nel XVI secolo.\nDescrizione.\nArchitettura.\nLa chiesa di Saint-Thomas, classificato tra i monumenti storici dal 1862, rappresenta l'unico esempio nella regione di \"\u00e9glise-halle\" o \"hallenkirche\", con cinque navate della medesima altezza.\nL'edificio \u00e8 sormontato da due campanili: il primo, quadrangolare, situato in facciata, sopra l'ingresso principale, mentre l'altro, esagonale, si eleva sulla crociera del transetto.\nL'interno ospita numerosi monumenti funerari, tra cui si ricordano il sarcofago romanico del vescovo Adeloch, scolpito nel 1130, in pietra arenaria, riccamente decorato e, soprattutto, il mausoleo del maresciallo Maurizio di Sassonia, opera in stile tardo barocco del 1776; il monumento, collocato nel fondo dell'abside, venne concepito dall'autore, lo scultore Jean-Baptiste Pigalle, come una messa in scena teatrale: la morte chiama il maresciallo, che si accinge a discendere nel sepolcro, trattenuto per un braccio da una donna piangente, allegoria della Francia.\nOrgani a canne.\nSulla cantoria in controfacciata, si trova l'organo a canne della chiesa, costruito nel 1741 dall'organaro tedesco Johann Andreas Silbermann sul quale, nel 1778, ha suonato Wolfgang Amadeus Mozart. Lo strumento, pi\u00f9 volte modificato nei secoli XIX e XX, \u00e8 stato ripristinato nel 1974 dall'organaro tedesco Alfred Kern. Lo strumento, a trasmissione integralmente meccanica sospesa, ha tre tastiere di 61 note ciascuna ed una pedaliera di 27. La consolle originale dell'organo \u00e8 attualmente scollegata e si trova esposta nella navata destra della chiesa.\nNella navata destra dell'abside, si trova un secondo organo a canne, costruito nel 1905 da Fritz Haerpfer su progetto di Albert Schweitzer. Lo strumento, a trasmissione pneumatica, ha due tastiere di 56 note ciascuna ed una pedaliera di 30 note, ed \u00e8 completamente espressivo ad eccezione delle canne di facciata (appartenenti al registro \"Montre 8'\" del primo manuale) e della prima ottava del registro \"Bourdon 16'\" del primo manuale.\nNella cappella di San Biagio vi \u00e8 un organo positivo realizzato da Kern nel 1975, con quattro registri."}
{"id": "3122484", "revid": "1632387", "url": "https://it.wikipedia.org/wiki?curid=3122484", "title": "Jessica Depauli", "text": "Biografia.\nEsord\u00ec nel Circo bianco l'11 dicembre 2006 partecipando a Pitztal a uno slalom gigante valido come gara FIS e giungendo 34\u00aa. Debutt\u00f2 in Coppa Europa il 24 febbraio 2009 ottenendo il 19\u00ba posto nella supercombinata disputata sulle di Tarvisio e nel febbraio del 2010 vinse la medaglia d'argento nella discesa libera e la medaglia di bronzo nella combinata ai Mondiali juniores del Monte Bianco.\nIl 13 novembre 2010 disput\u00f2 la sua prima gara di Coppa del Mondo, lo slalom speciale di Levi, senza per\u00f2 qualificarsi per la seconda manche, mentre il 4 dicembre seguente vinse poi la sua prima gara in Coppa Europa, la supercombinata di Lillehammer Kvitfjell. Nel 2011 partecip\u00f2 ai Mondiali juniores di Crans-Montana, vincendo la medaglia d'oro nello slalom speciale; sempre nella stessa stagione giunse prima nella classifica generale di Coppa Europa, grazie anche a dieci vittorie (tra le quali l'ultima della sua carriera, nello slalom speciale di Formigal del 13 marzo), conquistando cos\u00ec il trofeo continentale e piazzandosi al primo posto anche nelle classifiche di supergigante e di combinata.\nIl 4 febbraio 2013 a Sella Nevea sal\u00ec per l'ultima volta sul podio in Coppa Europa, classificandosi 2\u00aa in supercombinata, e si ritir\u00f2 appena ventunenne al termine di quella stessa stagione; alla sua ultima gara in Coppa del Mondo colse il suo miglior piazzamento nel circuito, il 18\u00ba posto nello slalom speciale di Ofterschwang del 10 marzo, mentre l'ultima gara della sua attivit\u00e0 agonistica fu lo slalom gigante dei Campionati tedeschi 2013 disputato a Spitzing-Sutten il 24 marzo seguente. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante\nSL = slalom speciale\nSC = supercombinata"}
{"id": "3122490", "revid": "352448", "url": "https://it.wikipedia.org/wiki?curid=3122490", "title": "Galego-portoghese", "text": ""}
{"id": "3122491", "revid": "352448", "url": "https://it.wikipedia.org/wiki?curid=3122491", "title": "Lingua galego-portoghese", "text": ""}
{"id": "3122492", "revid": "77594", "url": "https://it.wikipedia.org/wiki?curid=3122492", "title": "Lungotevere degli Artigiani", "text": "Il lungotevere degli Artigiani \u00e8 il tratto di lungotevere che collega ponte Testaccio a via Antonio Pacinotti, a Roma, nel quartiere Portuense.\nIl lungotevere prende nome da una delle corporazioni delle arti e mestieri della Roma comunale, quella degli artigiani.\nIl viale procede sotto il cavalcavia della ferrovia Tirrenica, nel punto in cui il fiume Tevere \u00e8 attraversato dal ponte dell'Industria."}
{"id": "3122503", "revid": "73843", "url": "https://it.wikipedia.org/wiki?curid=3122503", "title": "Manfredo Settala", "text": "Alla fine del XII secolo era parroco di Cuasso, appartenente alla diocesi di Milano. Successivamente si ritir\u00f2 sul Monte San Giorgio per condurre vita da eremita. Ebbe fama di santit\u00e0 e le popolazioni delle zone vicine si recavano da lui per chiedere consigli e cercare conforto. Si narra che quando mor\u00ec, nell'ora della morte le campane dei paesi limitrofi si misero miracolosamente a suonare contemporaneamente."}
{"id": "3122504", "revid": "1305772", "url": "https://it.wikipedia.org/wiki?curid=3122504", "title": "Rivolta della prigione di Attica", "text": "La rivolta della prigione di Attica o rivolta di Attica fu una sommossa carceraria scoppiata nel penitenziario statunitense di Attica, nello stato di New York, il 9 settembre 1971. La rivolta fu dettata dalla richiesta dei carcerati di ottenere diritti politici e migliori condizioni di detenzione. L'episodio scatenante della rivolta fu la protesta contro l'uccisione, da parte di alcune guardie carcerarie, dell'attivista politico George Jackson, membro del movimento per l'emancipazione dei diritti dei neri delle Pantere Nere, avvenuto il 21 agosto precedente nella prigione californiana di San Quintino. I 1280 rivoltosi, per la gran parte afroamericani e portoricani, presero in ostaggio 38 persone, tra guardie e impiegati.\nIl carcere di Attica.\nLa prigione di Attica, situata in una piccola comunit\u00e0 agricola a circa trenta miglia a est di Buffalo, \u00e8 ospitata in una costruzione molto simile a quella della prigione di Auburn, a partire dal 1931. Dalla fine degli anni sessanta la prigione di Attica aveva ospitato detenuti provenienti per la maggior parte dalle periferie urbane delle grandi metropoli, appartenenti soprattutto ai gruppi etnici di minoranza. Le guardie carcerarie, al contrario, erano composte per la maggioranza da individui di etnia bianca e di estrazione sociale e culturale di stampo rurale, e raggiungevano il numero complessivo di circa 380 effettivi.\nAll'interno del carcere esistevano gruppi politicizzati di stampo etnico, come gli afroamericani \"Black Panthers\", gli \"Young Lords\" portoricani e i \"Black Muslims\" che, con lo scopo di attuare un piano d'azione coordinato e unitario, decisero di appianare le proprie differenze ideologiche all'interno del penitenziario. Nonostante le vive preoccupazioni suscitate dalle autorit\u00e0 penitenziarie, il responsabile della Commissione per i servizi penitenziari dello Stato di New York Russell G. Oswald cerc\u00f2 di avviare un'operazione di mediazione che non pot\u00e9 portare a termine per motivi di carattere personale.\nLo scoppio della rivolta.\nLa rivolta scoppi\u00f2 l'8 settembre, all'indomani di un incidente nel quale erano rimasti coinvolti due carcerati che vennero posti in isolamento. La rivolta ebbe inizio nel refettorio e rapidamente i carcerati riuscirono a sopraffare le guardie, non sufficientemente addestrate e preparate a fronteggiare una rivolta di questo genere, riuscendo cos\u00ec a prendere il controllo dei quattro blocchi con la cattura di circa quaranta ostaggi tra guardie carcerarie e impiegati del carcere. Molti dei secondini presi in ostaggio vennero fatti oggetto di vessazioni e atti di violenza, ed uno di loro mor\u00ec per le ferite riportate, mentre tre carcerati, accusati di essere \"spie\", furono aggrediti e uccisi dai rivoltosi. Fu per iniziativa dei \"Black Muslims\" che il resto degli ostaggi venne protetto da ulteriori aggressioni, con lo scopo di tutelare i primi tentativi di negoziazione.\nDurante la rivolta 1280 dei 2200 detenuti occuparono un'ala del carcere, prendendo in ostaggio 33 addetti del personale carcerario e iniziando le trattative con le autorit\u00e0. Nonostante si fosse giunti ad un accordo sommario sulla maggior parte delle richieste dei rivoltosi, non fu possibile porre fine alla rivolta a causa del rifiuto in merito alla richiesta di amnistia per i reati commessi dai carcerati durante la rivolta e a quella di destituzione del responsabile del carcere. Nei pochi giorni della rivolta, gestire l'autogestione dei bracci occupati da tante persone considerate violente fu un compito molto difficile, ma che si svolse in maniera proficua. Tra il gruppo di cittadini invitati come osservatori dai detenuti vi era anche Tom Wicher, giornalista del \"The New York Times\", che scrisse, nel pezzo \"A Time to Die\": \"L'armonia razziale che regnava tra i detenuti era assolutamente stupefacente\".\nIl 13 settembre, su ordine preciso del governatore di New York Nelson Rockefeller, l'esercito e le forze di polizia attaccarono il carcere: dagli elicotteri furono inizialmente lanciati lacrimogeni e poi 500 agenti entrarono nella struttura sparando sui rivoltosi, che non avevano armi da fuoco. Sul campo restarono 39 vittime, di cui 10 guardie carcerarie e 29 carcerati, e pi\u00f9 di 200 prigionieri feriti, di cui 80 in modo grave; ai superstiti, inoltre, furono usate torture e pestaggi. Nei giorni seguenti la stampa locale afferm\u00f2 che le gole degli ostaggi erano state tagliate dai rivoltosi, cosa che risult\u00f2 del tutto infondata dalle successive autopsie, che appurarono che tutti i decessi erano stati provocati dalle pallottole delle forze dell'ordine.\nCommissioni d'inchiesta.\nIl padre del regista Doug Liman fece parte della commissione d'indagine incaricata di far luce sugli eventi ed eventuali responsabilit\u00e0. Il risultato fu la conferma del generale disinteresse dell'allora governatore Nelson Rockefeller e delle autorit\u00e0 dell'ordine, che contribuirono all'esplosione della rivolta e alla feroce repressione che ne segu\u00ec.\nRimborsi.\nL'avvocato radicale William Kunstler venne prima chiamato come intermediario e successivamente come legale, e intent\u00f2 cause a favore dei prigionieri torturati, definendo il tutto come un trattamento disumano e ottenendo delle condanne per alcuni responsabili. Dopo un lunghissimo iter giudiziario, nel 1997, due anni dopo la morte del legale, le famiglie di molti ex detenuti di Attica ottennero infine risarcimenti dal governo. In un duro editoriale, il \"The New York Times\" ha definito il pagamento \"una forma di giustizia ritardataria e limitata per uno degli episodi pi\u00f9 vergognosi nella storia dello Stato di New York\"."}
{"id": "3122509", "revid": "336846", "url": "https://it.wikipedia.org/wiki?curid=3122509", "title": "Strada europea E21", "text": "La strada europea E21 \u00e8 un asse viario misto di classe A intermedia Nord-Sud.\nCollega la citt\u00e0 di Metz a quella svizzera di Ginevra con un percorso snodato quasi completamente nel paese francese."}
{"id": "3122515", "revid": "729019", "url": "https://it.wikipedia.org/wiki?curid=3122515", "title": "Drew (Mississippi)", "text": "Drew \u00e8 una citt\u00e0 (\"city\") degli Stati Uniti d'America, situata nella contea di Sunflower, nello Stato del Mississippi."}
{"id": "3122521", "revid": "767487", "url": "https://it.wikipedia.org/wiki?curid=3122521", "title": "Doudou Masta", "text": "Biografia.\nCome cantante realizz\u00f2 nel 1998 il suo primo album, nella carriera cinematografica ebbe risalto la sua interpretazione in \"The Horde\" nella parte di \"Bola\", fratello di Ade."}
{"id": "3122523", "revid": "1543377", "url": "https://it.wikipedia.org/wiki?curid=3122523", "title": "Drosera regia", "text": "La Drosera regia \u00e8 una pianta carnivora della famiglia Droseraceae, endemica delle Province del Capo, in Sudafrica. Il nome del genere \"Drosera\" viene dalla parola greca \"droser\u00f3s\", che significa \"coperto di rugiada\". L'epiteto specifico \"regia\" \u00e8 deriva dal latino per \"reale\", un riferimento all'aspetto imponente della specie. Le singole foglie possono raggiungere i 70\u00a0cm (28\u00a0in) di lunghezza. La pianta presenta molte insolite caratteristiche relitte che non si trovano nella maggior parte delle altre specie di \"Drosera\", compresi rizomi legnosi, polline opercolato e la mancanza di vernazione circinnata nella crescita degli scapi. Tutti questi fattori, combinati con i dati molecolari dell'analisi filogenetica, forniscono le prove che la \"D. regia\" possiede alcune delle caratteristiche pi\u00f9 antiche all'interno del genere. Alcune di queste sono condivise con l'imparentata \"Dionaea muscipula\" (detta comunemente Venere acchiappamosche), il che suggerisce una stretta relazione evolutiva.\nLe foglie coperte di tentacoli possono catturare grandi prede, come coleotteri, falene e farfalle. I tentacoli di tutte le specie di \"Drosera\" sono ghiandole peduncolate specializzate sulla superficie superiore della foglia che producono una mucillagine appiccicosa. Le foglie sono considerate trappole adesive attive che rispondono alla preda catturata curvandosi per circondarla. Nel loro habitat nativo del \"fynbos\", le piante competono per lo spazio con erbe di palude native e con bassi arbusti sempreverdi. Delle due popolazioni conosciute di \"D. regia\", quella localizzata alla maggiore altitudine sembra aver prodotto una quantit\u00e0 eccessiva di piante ed \u00e8 ormai essenzialmente esaurita. La specie localizzata ad altitudine inferiore si stima che abbia circa 50 piante mature, che la rendono la specie di \"Drosera\" maggiormente a rischio, dal momento che \u00e8 minacciata di estinzione allo stato selvatico. \u00c8 spesso coltivata da appassionati di piante carnivore ed \u00e8 stato registrato un unico cultivar.\nDescrizione.\nQuelle di \"Drosera regia\" sono piante erbacee abbastanza grandi che producono rizomi legnosi orizzontali e una corona di grandi foglie lineari lunghe fino a 70\u00a0cm (28\u00a0in) e larghe 2\u00a0cm (0,8 in). Le foglie possiedono ghiandole peduncolate (tentacoli) sulla superficie superiore della lamina lungo quasi tutta la lunghezza della foglia. Le foglie mancano di piccioli e di stipole, che emergono per vernazione circinnata (srotolamento) e si affusolano in una punta filiforme. I tentacoli e la fogliia stessa sono capaci di rispondere alla preda curvandosi verso gli insetti intrappolati nella mucillagine appiccicosa prodotta dalle ghiandole. Le foglie sono anche capaci di ripiegarsi su s\u00e9 stesse parecchie volte. Ogni foglia pu\u00f2 possedere migliaia di tentacoli, che possono aiutare a trattenere prede pi\u00f9 grandi quando sono combinate con la foglia che si avvolge strettamente intorno agli insetti catturati. Nel suo habitat nativo, si \u00e8 saputo che la \"D. regia\" cattura grandi coleotteri, falene e farfalle. Le piante vanno in letargo durante la stagione pi\u00f9 fredda e formano un bocciolo dormiente, che consiste in uno stretto grappolo di foglie corte e immature. Le piante cominciano a uscire dal letargo a met\u00e0 luglio con una tipica stagione di crescita che dura da ottobre ad aprile, sebbene questo sia variabile e le piante possano continuare a crescere tutto l'anno senza letargo. Le singole foglie muoiono ma rimangono attaccate al corto stelo, rivestendo la porzione bassa della pianta con le foglie morte annerite degli anni precedenti.\nI rizomi legnosi prodotti dalla pianta sono una delle caratteristiche insolite che essa condivide con la \"D. arcturi\" nel genere; l'assenza di rizomi legnosi in tutte le altre \"Drosera\" \u00e8 spesso citata come indicazione della presunta antica discendenza della \"D. regia\" e della \"D. arcturi\". La \"Drosera regia\" produce anche relativamente poche radici, spesse e carnose, che possiedono peli radicali lungo i 15\u00a0cm (6\u00a0in) terminali. La riproduzione asessuata delle piante mature di solito si presenta dopo la fioritura con nuove piante che sorgono dal rizoma e dalle radici. Dopo un incendio, le radici intatte faranno spesso spuntare nuove piante.\nLa \"Drosera regia\" fiorisce a gennaio e febbraio, producendo scapi lunghi fino a 40\u00a0cm (16\u00a0in). Gli scapi emergono verticalmente, mancando della vernazione circinnata delle foglie e di tutte gli altri scapi del genere \"Drosera\", ad eccezione della \"D. arcturi\". Gli scapi consistono in due rami primari e portano da 5 a 20 (talvolta 30) fiori rosa non odorosi con petali lunghi 2\u20133\u00a0cm (0,8-1,2 in). Le brattee sono piccole, portando solo tentacoli ridotti. Ciascun fiore ha tre pistilli senza rami, allungati, che emergono dall'ovario e si estendono oltre i cinque stami eretti (lunghi 15\u00a0mm), che circondano l'ovario. Questa disposizione minimizza la probabilit\u00e0 di autofertilizzazione. Gli studi hanno mostrato che il polline opercolato sparso in tetradi (gruppi fusi di quattro granelli di polline), caratteristiche che sono simili nelle imparentate \"Dionaea muscipula\" (la Venere acchiappamosche) e \"Aldrovanda vesiculosa\", \u00e8 incompatibile con i cloni, non riuscendo a produrre semi quando le piante sono autofertilizzate. I semi sono da marroni a neri, lineari e ornati di sottili segni simili a un reticolato, lunghi 2\u00a0mm e con 0,5\u00a0mm di diametro. Sono sparsi entro la fine di marzo.\nLe insolite caratteristiche che la contraddistinguono dalle altre specie del genere comprendono il rizoma legnoso, i pistilli indivisi e il polline opercolato. La \"Drosera regia\" condivide altre caratteristiche con la robusta forma tasmaniana della \"D. arcturi\", compresa la mancanza di stipole e piccioli e la crescita non circinnata dello scapo.\nHa un numero cromosomico diploide (2\"n\" = 34), che \u00e8 insolito per il genere \"Drosera\" e pi\u00f9 vicino al numero cromosomico diploide della Venere acchiappamosche (\"Dionaea muscipula\"), un altro membro delle Droseraceae. I conteggi cromosomici variabili per le \"Dionaea\" provenienti da molteplici studi comprendono 2\"n\" = 30, 32 e 33. Delle specie di \"Drosera\" con conteggi cromosomici noti, la maggior parte sono multipli di \"x\" = 10. Sulla base di un'ampia rassegna di studi sui cariotipi, il botanico Fernando Rivadavia ha suggerito che il numero cromosomico base per il genere potrebbe essere 2\"n\" = 20, un numero che molte specie di \"Drosera\" condividono, compresa la diffusa \"Drosera rotundifolia\". Eccezioni a questo numero base comprendono la \"Drosera\" australiana, neozelandese e sud-est asiatica, che hanno numeri cromosomici che variano da 2\"n\" = 6 a 64.\nDistribuzione e habitat.\nLa \"Drosera regia\" \u00e8 un endemismo puntiforme del Sudafrica ed \u00e8 presente solo in due siti, ad altitudini di 500 e 900 m (1.600 e 1.900\u00a0ft), nella catena del Bainskloof Range vicino a Wellington. Nonostante estese ricerche non \u00e8 mai stata trovata in nessun'altra localit\u00e0 delle valli vicine. Tra le due popolazioni, confinate ad un'area di poche centinaia di metri quadrati, esistono piccole variazioni morfologiche nell'ampiezza delle foglie. Il suo habitat tipico \u00e8 il \"fynbos\", la vegetazione arbustiva che domina la striscia costiera della provincia del Capo Occidentale e che presenta diverse analogie con la macchia mediterranea.\nIl sito ad altitudine inferiore dove si trova la \"D. regia\" \u00e8 caratterizzato da suoli permanentemente umidi composti per la maggior parte da un ripiano di ghiaia formato dal letto di un torrente. Le piante crescono in una sabbia di quarzite torbosa, spesso ricoperta da uno strato di ghiaia. I rizomi delle piante mature crescono sopra il terreno e tra erbe e carici associati quando manca la ghiaia e sotto il terreno quando \u00e8 presente una copertura di ghiaia. La vegetazione associata includeva specie di \"Leucadendron\" e membri delle famiglie Cyperaceae, Iridaceae e Restionaceae. L'habitat della \"D. regia\" \u00e8 condizionato da incendi periodici che si propagano rapidamente e impediscono alle piante pi\u00f9 grandi di soffocare la \"D. regia\". Il freddo intenso si presenta raramente nella valle.\nConservazione.\nIn una relazione del 2009 su un'escursione del 2006, il botanico Andreas Fleischmann not\u00f2 che il sito ad altitudine superiore \u00e8 ricoperto da un numero eccessivo di piante della famiglia Restionaceae, tanto che non riusc\u00ec a localizzare alcuna \"D. regia\" rimanente. Il sito a pi\u00f9 bassa altitudine era in condizioni simili, ma Fleischmann registr\u00f2 approssimativamente 50 piante mature, il che rendeva questa specie di \"Drosera\" una di quelle pi\u00f9 criticamente in pericolo. Bench\u00e9 la \"D. regia\" non sia stata valutata in base agli attuali criteri dell'Unione Internazionale per la Conservazione della Natura (\"International Union for the Conservation of Nature and Natural Resources\", IUCN) per una classificazione nella Lista Rossa delle Specie Minacciate, la Societ\u00e0 Internazionale delle Piante Carnivore (\"International Carnivorous Plant Society\") ha riconosciuto la \"D. regia\" nella sua lista delle specie di piante carnivore in pericolo. La \"Drosera regia\" era anche elencata come \"rara\" in un primo rapporto dell'IUCN nel 1997, ma queste valutazioni anteriori dell'IUCN erano spesso scarsamente documentate e cos\u00ec non sono oggi tenute in considerazione. Parecchi altri autori hanno evidenziato quanto la \"D. regia\" sia rara allo stato selvatico, definendola addirittura \"minacciata di estinzione\".\nTassonomia.\nLa \"Drosera regia\" \u00e8 stata originariamente descritta dalla botanica sudafricana Edith Layard Stephens nel 1926. Come gi\u00e0 indicato, il nome binomiale \"Drosera regia\" \u00e8 derivato dalla parola greca \"droser\u00f3s\", che significa \"coperto di rugiada\", \"per il liquido viscoso che stilla dai peli ghiandolari\", mentre l'epiteto specifico \"regia\" viene dal latino per \"reale\", un riferimento a quello che la Stephens descrisse come il suo \"imponente aspetto\". Il riferimento alla \"rugiada\" si trova anche nel nome inglese del genere, chiamato collettivamente \"sundews\" (letteralmente \"rugiade del sole\"), mentre la \"Drosera regia\" \u00e8 chiamata comunemente \"king sundew\". La Stephens fu informata di questa nuova specie da J. Rennie, che aveva trovato parecchie piante che crescevano accanto ad un torrente nell'estremit\u00e0 superiore del \"Baviaans Kloof\" a Pasqua del 1923. Esemplari aggiuntivi furono localizzati direttamente sopra questo sito su un altopiano tra South Ridge Peak e Observation Point. Una seconda popolazione fu localizzata nel 1926 a circa 6,5\u00a0km (4\u00a0mi) di distanza sotto lo Slanghoek Peak, vicino alle sorgenti del fiume Witte.\nLa Stephens pose la \"D. regia\" nella sezione \"Psychophila\" Planch., che a quel tempo includeva la \"D.\u00a0arcturi\", la \"D.\u00a0stenopetala\" e la \"D.\u00a0uniflora\", sebbene ella notasse che l'infiorescenza multifloreale era insolita per questo gruppo. Nel 1970, la botanica sudafricana Anna Amelia Obermeyer sugger\u00ec che la \"D.\u00a0regia\" non si adattava a nessuno dei gruppi tassonomici stabiliti da Ludwig Diels nella sua monografia del 1906 sulla famiglia. Obermeyer annot\u00f2 le insolite caratteristiche che distinguevano la \"D.\u00a0regia\" da qualsiasi altra specie di \"Drosera\": il polline opercolato, la vernazione circinnata delle foglie, i pistilli indivisi e i rizomi legnosi. Nel 1994, R\u00fcdiger Seine e Wilhelm Barthlott proposero di classificare la \"D.\u00a0regia\" come l'unica specie di un nuovo sottogenere, \"Drosera\" subg. \"Regiae\", per \"dare adeguato riconoscimento alla posizione isolata della \"D.\u00a0regia\" all'interno del genere\". Questa posizione tassonomica fu ribadita da Jan Schlauer nella sua chiave dicotomica e nelle sue revisioni tassonomiche pubblicate nel 1996. Anche nel 1996 due ricercatori, Jind\u0159ich Chrtek and Zde\u0148ka Slav\u00edkov\u00e1, proposero cambiamenti alla tassonomia del genere separando la \"D.\u00a0regia\" nel suo genere monotipico, \"Freatulina\". Chrtek and Slav\u00edkov\u00e1 citavano le molte differenze morfologiche tra la \"D.\u00a0regia\" e ogni altro membro del genere \"Drosera\" a supporto della loro decisione di fare questa separazione tassonomica. Essi ribadirono le loro opinioni tassonomiche in un articolo del 1999 che separava anche le \"Drosea\" tuberose, membri del sottogenere \"Ergaleium\", nel risorto genere \"Sondera\" di Johann Georg Christian Lehmann. Queste revisioni tassonomiche, tuttavia, non hanno ottenuto alcun sostegno, venendo rifiutate o largamente ignorate dalle recenti pubblicazioni sul genere.\nRapporti filogenetici.\nL'analisi filogenetica delle caratteristiche morfologiche e delle sequenze geniche ha suffragato la posizione basale all'interno del genere, a lungo sospettata, della \"D.\u00a0regia\", spesso considerata come la pi\u00f9 antica di tutte le specie di \"Drosera\" esistenti. La sua distinta morfologia e le sue peculiari caratteristiche relitte, quelle che probabilmente condivideva con l'antenato comune di tutte le \"Drosera\" come il polline opercolato, portarono i primi ricercatori a suggerire la sua posizione antica nell'ambito del genere. La prima analisi cladistica basata sul \"rbcL\" e sui dati morfologici conferm\u00f2 queste idee e sugger\u00ec che la \"D.\u00a0regia\" formasse un clade fratello di tutte le \"Drosera\" esaminate, con la \"Dionaea\u00a0muscipula\" che formava a sua volta un clade fratello di tutte le \"Drosera\". Un'ulteriore analisi del 2002 basata sull'rRNA 18S nucleare, sul DNA dei plastidi (\"rbcL\", \"matK\", \"atpB\") e sui dati morfologici conferm\u00f2 queste relazioni, suffragando la posizione basale della \"D.\u00a0regia\" nel genere e la sua stretta relazione con la \"Dionaea\" e l'\"Aldrovanda\". Una nuova analisi nel 2003 rivel\u00f2 una stretta relazione tra la \"D.\u00a0regia\" e la \"D.\u00a0arcturi\", entrambe le quali costituiscono gruppi basali rispetto a tutte le altre \"Drosera\", suggerendo un legame tra la \"D.\u00a0regia\" e tutte le altre \"Drosera\" attraverso la sua relazione con la \"D.\u00a0arcturi\".\nLe prove dell'evoluzione delle trappole a scatto della \"Dionaea\" e dell'\"Aldrovanda\" da una trappola adesiva come la \"D.\u00a0regia\" sono emerse e sono state confermate sulla base di dati molecolari. I dati molecolari e fisiologici implicano che le trappole a scatto della \"Dionaea\" e dell'\"Aldrovanda\" si evolsero dalle trappole adesive di un antenato comune con la \"Drosera\"; la prova vivente di un legame tra la \"Drosera\" e la \"Dionaea\" \u00e8 la \"D.\u00a0regia\" e le sue caratteristiche residuali. In questo modello evolutivo, preadattamenti all'evoluzione in trappole a scatto sono stati identificati in varie specie di \"Drosera\", come il rapido movimento delle foglie e dei tentacoli. Il modello propone che la carnivorosit\u00e0 delle piante mediante trappola a scatto evolutasi dalle trappole adesive di \"Drosera\" sia stata spinta dalla dimensione crescente delle prede. Le prede pi\u00f9 grandi possono sfuggire facilmente alla mucillagine appiccicosa delle trappole adesive e l'evoluzione delle trappole a scatto avrebbe in gran parte impedito la fuga e il cleptoparassitismo (furto della preda catturata dalla pianta prima che possa trarne qualunque beneficio).\nColtivazione.\nLa coltivazione della \"Drosera\u00a0regia\" fu tentata per la prima volta anteriormente alla descrizione formale delle specie nel 1926. L'autrice, Edith Layard Stephens, rifer\u00ec della coltivazione riuscita della \"D.\u00a0regia\", notando che tale successo aveva richiesto \"un'atmosfera umida e relativamente fresca\", simile a quella del suo ambiente nativo.\nLa \"Drosera\u00a0regia\" \u00e8 descritta spesso come una specie difficile da coltivare, sebbene i resoconti moderni sulla sua coltivazione abbiano indicato quali condizioni abbiano in alcuni casi condotto al successo. Per la crescita ottimale, sembra che la \"D.\u00a0regia\" richieda un buon drenaggio del suolo e livelli di luce sufficienti, e che preferisca temperature pi\u00f9 fresche. \u00c8 stato riferito che notti fresche e giornate calde inducono una crescita vigorosa. La propagazione asessuata si ottiene frequentemente attraverso piccole talee delle radici anzich\u00e9 delle foglie, che tendono a marcire prima che si possano formare le radici. La germinazione dei semi avviene gi\u00e0 da 10 giorni a 3 o 4 settimane con semi freschi, pi\u00f9 velocemente di molte altre specie di \"Drosera\". La germinazione \u00e8 fanerocotilare (i cotiledoni ghiandolari sono esposti, liberi dalle coperture dei semi), con le prime foglie vere disposte in senso alternato.\nNel 2004, William Joseph Clemens registr\u00f2 l'unico cultivar di questa specie, la \"D.\u00a0regia\" \"Big Easy\". \u00c8 ritenuta pi\u00f9 robusta di altri cloni della specie ed \u00e8 anche pi\u00f9 compatta, con lunghezze massime delle foglie di 23\u00a0cm (9\u00a0in). Nelle sue condizioni di coltivazione, la \"Big Easy\" non \u00e8 neanche mai fiorita o andata in letargo. Clemens ottenne in origine la sua \"D.\u00a0regia\" da un venditore alla conferenza della Societ\u00e0 internazionale delle piante carnivore (\"International Carnivorous Plant Society\") tenutasi nel 2000. Dopo un'adeguata indagine, registr\u00f2 il nuovo cultivar in un numero del 2004 della \"Carnivorous Plant Newsletter\", la pubblicazione trimestrale della Societ\u00e0 internazionale delle piante carnivore."}
{"id": "3122535", "revid": "253269", "url": "https://it.wikipedia.org/wiki?curid=3122535", "title": "Annie Parisse", "text": "Biografia.\nAnnie Parisse nacque ad Anchorage, Alaska, da Louis G. \"Lou\" Cancelmi e Annette, e crebbe a Mercer Island, Washington, dove frequent\u00f2 la Mercer Island High School, la stessa che frequent\u00f2 Stanley Ann Dunham, ovvero la madre di Barack Obama. Ha due fratelli, Louis Cancelmi e Michael Cancelmi. Frequent\u00f2 poi la Fordham University, e prese parte a numerose produzioni teatrali \"Medea\" ed \"Antigone\". Annie Parisse \u00e8 la sorella dell'attore Louis Cancelmi, che fu sposato con Elisabeth Waterston, anche lei attrice e figlia di Sam Waterston (\"Law &amp; Order - I due volti della giustizia\"). \u00c8 sposata con l'attore Paul Sparks, da cui ha avuto un figlio nato nell'ottobre 2009.\nCarriera.\nIl ruolo che sicuramente rese l'attrice famosa fu quello di Julia Snyder in \"Cos\u00ec gira il mondo\" mantenuto dal 1998 al 2002. Fu nominata per il Daytime Emmy Award come \"Migliore giovane attrice in una serie televisiva drammatica\" nel 2001. Recit\u00f2 poi in serie televisive come \"Squadra emergenza\", \"Friends\", \"Law &amp; Order - I due volti della giustizia\", \"Rubicon\", \"Person of Interest\" e \"The Following\". Ottenne poi la parte di Jeannie Ashcroft in \"Come farsi lasciare in 10 giorni\", a cui seguirono poi un piccolo ruolo nel film d'azione \"Il mistero dei Templari\" e un ruolo secondario nel film \"Quel mostro di suocera\"."}
{"id": "3122544", "revid": "174925", "url": "https://it.wikipedia.org/wiki?curid=3122544", "title": "Esportazione (commercio)", "text": ""}
{"id": "3122550", "revid": "548610", "url": "https://it.wikipedia.org/wiki?curid=3122550", "title": "Moto Club d\u2019Italia", "text": ""}
{"id": "3122552", "revid": "77594", "url": "https://it.wikipedia.org/wiki?curid=3122552", "title": "Lungotevere dell'Acqua Acetosa", "text": "Il lungotevere dell'Acqua Acetosa \u00e8 il tratto di lungotevere che collega via della Foce dell'Aniene al lungotevere Salvo D'Acquisto, a Roma, nel quartiere Parioli.\nIl lungotevere prende nome dalla fontana dell'Acqua Acetosa, fatta erigere da papa Paolo V nel 1619.\n\u00c8 stato istituito con delibera del consiglio comunale del 25 febbraio 1948."}
{"id": "3122555", "revid": "287204", "url": "https://it.wikipedia.org/wiki?curid=3122555", "title": "Associazione Calcio Fiorentina 1956-1957", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1956-1957.\nStagione.\nLa Fiorentina si present\u00f2 da campionessa d'Italia ai nastri di partenza del torneo 1956-57: ad imporsi fu per\u00f2 il Milan che si rifece in tal modo dei dodici punti di distacco che i Viola avevano loro inflitto nella precedente stagione. Seconda al giro di boa, la squadra toscana chiuse il campionato nella medesima posizione. Il 17 marzo il Milan vol\u00f2 a pi\u00f9 nove sulla Fiorentina e controll\u00f2 la classifica fino alla fine del torneo, vinto con tre turni d'anticipo il 19 maggio 1957, i rossoneri vincono il campionato con sei punti di distacco sui Gigliati. Miglior realizzatore in campionato dei viola fu Miguel Montuori, autore di 14 reti, seguito da Giuseppe Virgili fermatosi a quota 10.\nLa Fiorentina partecip\u00f2 anche alla Coppa dei Campioni, il massimo torneo continentale di calcio giunto alla seconda edizione, che vide la partecipazione di 22 squadre, di cui 21 campioni nazionali pi\u00f9 il detentore della coppa. I viola campioni d'Italia del 1956 diventano la prima societ\u00e0 italiana a disputare la finale: l'incontro vide una sconfitta per 2-0 proprio contro i \"blancos\", con le due reti segnate al 69' e al 76' minuto di gioco.\nAlcune settimane prima, il club aveva messo in bacheca la Coppa Grasshoppers, una competizione internazionale che si svolse in un'unica edizione durata cinque anni (il torneo non \u00e8 mai stato riconosciuto come ufficiale dalla UEFA). Vittoriosa in classifica con un turno d'anticipo, la conquista di questo trofeo rappresent\u00f2 per la Fiorentina la prima vittoria in una competizione internazionale per club; Orlando Rozzoni, con 6 reti, risult\u00f2 il capocannoniere del torneo.\nRisultati.\nCoppa dei Campioni.\nFinale\nCoppa Grasshoppers.\nLa manifestazione si dipan\u00f2 dal 3 giugno 1952 all'8 maggio 1957, durante il periodo di svolgimento dei rispettivi campionati nazionali. \nRozzoni, con 6 reti risult\u00f2 il capocannoniere del torneo.\nGiovanili.\nPiazzamenti.\nQuarti di finale, nel Torneo di Viareggio 1957."}
{"id": "3122564", "revid": "119490389", "url": "https://it.wikipedia.org/wiki?curid=3122564", "title": "Yves Pignot", "text": "Biografia.\nDopo aver studiato al Conservatoire national sup\u00e9rieur d'art dramatique ha lavorato in molti teatri parigini, per poi approdare al cinema. Ha guidato la scuola d'Arte Drammatica della Citt\u00e0 di Parigi fino al 2002.\nSposato con l'attrice Julie Ravix, \u00e8 padre della cantante Rachel Pignot e dell'attrice Rosalie Symon."}
{"id": "3122574", "revid": "125769318", "url": "https://it.wikipedia.org/wiki?curid=3122574", "title": "Claude Perron", "text": "Biografia.\nCompagna dell'attore e regista francese Albert Dupontel ha lavorato anche in alcuni suoi film. Attrice teatrale affermata, fra le sue interpretazioni quella nella pi\u00e8ce teatrale Le Balcon di Jean Genet."}
{"id": "3122588", "revid": "1543377", "url": "https://it.wikipedia.org/wiki?curid=3122588", "title": "Sympetrum", "text": "Sympetrum \u00e8 un genere di libellule della famiglia Libellulidae. Le specie appartenenti a questo genere hanno il nome comune italiano di \"cardinali\", a causa del colore rosso intenso dei maschi della maggior parte delle specie.\nTassonomia.\nComprende le seguenti specie:"}
{"id": "3122592", "revid": "2110845", "url": "https://it.wikipedia.org/wiki?curid=3122592", "title": "Omar Devanni", "text": " Figura al quinto posto della classifica dei realizzatori della Categor\u00eda Primera A.\nCaratteristiche tecniche.\nGioc\u00f2 come centravanti; durante il suo periodo in Colombia segn\u00f2 molti gol.\nCarriera.\nClub.\nDebutt\u00f2 con il V\u00e9lez nel campionato argentino di calcio, assommando poco meno di venti presenze nei tre anni di permanenza nel club di Liniers. Dopo una singola stagione al Deportivo Mor\u00f3n, si trasfer\u00ec in Colombia, all'Atl\u00e9tico Bucaramanga. La prima annata nel nuovo campionato fu positiva: le sue trentasei marcature lo resero il miglior cannoniere del campionato, a pari merito con l'uruguaiano Verd\u00fan. L'anno successivo gioc\u00f2 il campionato per due squadre: inizi\u00f2 con il Bucaramanga per poi trasferirsi all'Uni\u00f3n Magdalena. Fu nuovamente il miglior marcatore del torneo \u2014 stavolta da solo \u2014 con ventotto gol, divisi equamente tra i due club di militanza. Nel 1965 mise a segno ventisei reti, ma il maggior realizzatore fu Perfecto Rodr\u00edguez, suo connazionale, con trentotto gol. Al trasferimento all'Independiente Santa Fe \u2014 avvenuto nel 1966 \u2014 corrisposero il primo titolo di squadra di Devanni (il campionato nazionale colombiano) e il terzo personale (ancora una volta, fu l'attaccante pi\u00f9 prolifico di Colombia, con trentuno marcature). Nel 1967 si rese protagonista di un episodio particolare \u2014 narrato da Eduardo Galeano \u2014 classificabile come un esempio di fair play: durante la finale tra Santa Fe e Millonarios, l'arbitro fischi\u00f2 un calcio di rigore, mal interpretando una caduta di Devanni in area, che di fatto aveva inciampato. Impossibilitato a ritrattare la decisione, il direttore di gara indic\u00f2 comunque il dischetto a Devanni, che pur gli aveva spiegato la situazione. Il calciatore tir\u00f2 dunque di molto fuori, non realizzando un gol che, a suo parere, sarebbe stato irregolare. Devanni prosegu\u00ec la carriera in Colombia fino al 1971, arrivando a quota 195 reti in campionato."}
{"id": "3122594", "revid": "179980", "url": "https://it.wikipedia.org/wiki?curid=3122594", "title": "Omar Lorenzo Devanni", "text": ""}
{"id": "3122597", "revid": "599013", "url": "https://it.wikipedia.org/wiki?curid=3122597", "title": "Atari ST BASIC", "text": "L'Atari ST BASIC (o ST Basic) \u00e8 un dialetto del linguaggio di programmazione BASIC offerto in abbinamento ai computer Atari ST durante il primo periodo della sua commercializzazione. \nA causa dei numerosi bug e della sua lentezza se paragonato ad altri tipi di ambiente di sviluppo, altri produttori hanno offerto nel tempo interpreti BASIC alternativi pi\u00f9 performanti, tra cui il GFA-BASIC, lo STOS BASIC e l'Omikron BASIC: quest'ultimo ha sostituito l'ST BASIC come linguaggio abbinato al computer nell'ultima parte della vita commerciale dell'Atari ST.\nStoria.\nAtari commission\u00f2 a MetaComCo una versione del BASIC che potesse sfruttare l'ambiente GEM dell'Atari ST. MetaComCo riutilizz\u00f2 un BASIC che aveva gi\u00e0 sviluppato per Digital Research chiamato \"DR-Basic\", che era abbinato al sistema operativo CP/M-86 di Digital Research. Il risultato fu l'ST BASIC, che fu abbinato a tutti i nuovi Atari ST. Un port dello stesso BASIC fu inserito nella dotazione di programmi del rivale dell'Atari ST, l'Amiga 1000.\nCaratteristiche.\nAspetto grafico.\nL'interfaccia utente era costituita da 4 finestre. La finestra dell'editor era quella in cui l'utente inseriva il codice sorgente; la finestra del listato era quella in cui l'utente poteva scorrere l'intero sorgente del programma; la finestra di comando/debug era quella in cui si potevano inserire comandi ed istruzioni che venivano eseguiti immediatamente; la finestra di output era quella in cui apparivano i dati prodotti dal programma.\nDato che le finestre potevano essere selezionate solo tramite il mouse e su un desktop ad alta risoluzione, la cosa risultava poco pratica.\nImplementazione.\nDato che fu offerto insieme all'ST per diverso tempo dall'inizio della sua commercializzazione, divenne in breve l'ambiente BASIC standard dell'ST: se una rivista voleva pubblicare il codice di un programma o se qualcuno voleva distribuire un file BASIC, allora l'uso dell'ST BASIC permetteva di massimizzare il numero di utenti che avrebbero potuto usare il software.\nA discapito della sua diffusione ed il suo utilizzo, molti utenti lo ritenevano inadeguato per le loro necessit\u00e0. A chi proveniva dai computer ad 8 bit l'Atari ST BASIC poteva magari risultare pi\u00f9 veloce degli interpreti delle loro macchine, impressionare per le capacit\u00e0 grafiche dell'ST, per la possibilit\u00e0 di avere l'output del programma in una finestra diversa da quella che conteneva il listato: nonostante ci\u00f2 essi capirono presto che non solo l'interprete conteneva numerosi bug ma, non appena cominciarono ad apparire sul mercato altri interpreti, capirono quanto lento fosse l'ST BASIC e come l'uso del GEM, passata la novit\u00e0 del primo impatto, fosse pi\u00f9 un ostacolo che un'utilit\u00e0 (il fatto che il GEM sull'ST potesse gestire solo 4 finestre e che l'interfaccia dell'ST BASIC ne usava giusto 4 impediva di aprire altre applicazioni).\nUno dei pi\u00f9 famosi bug dell'ST BASIC era il comando codice_1, che mandava in crash l'Atari ST.\nAlternative.\nLa bassa qualit\u00e0 dell'ST BASIC apr\u00ec velocemente il mercato ad interpreti BASIC alternativi: il FaST BASIC ed il GFA BASIC furono i primi ad essere proposti. Dato che questi non erano gratuiti, un programma scritto con uno di questi BASIC poteva essere eseguito solo se si possedeva il corrispondente interprete: per risolvere questo problema cominciarono a comparire dei compilatori capaci di creare dei file eseguibili partendo dai sorgenti di questi BASIC cos\u00ec che potessero girare su qualunque ST. I programmi da digitare cominciarono a risultare desueti e, contemporaneamente, venne meno la necessit\u00e0 di avere un BASIC standard. \nDopo di essi apparirono altri interpreti, come l'HiSoft BASIC, lo STOS BASIC e l'Omikron BASIC: quest'ultimo sostitu\u00ec l'ST BASIC come BASIC offerto insieme al computer."}
{"id": "3122598", "revid": "62004", "url": "https://it.wikipedia.org/wiki?curid=3122598", "title": "Emilio Rodr\u00edguez Barros", "text": ""}
{"id": "3122606", "revid": "599013", "url": "https://it.wikipedia.org/wiki?curid=3122606", "title": "Tatsuya Enomoto", "text": "Carriera.\nDal 1997 al 2006 ha militato nel Yokohama F. Marinos. Nel 2007 passa al Vissel Kobe, societ\u00e0 in cui milita sino al 2010 per andare a giocare nel Tokushima Vortis. Dopo due stagioni passate al Tochigi Soccer Club, nel 2015 si trasferisce alla squadra capitolina dell'FC Tokyo."}
{"id": "3122607", "revid": "599013", "url": "https://it.wikipedia.org/wiki?curid=3122607", "title": "\u00c1lex da Rosa", "text": "Carriera.\nNazionale.\nIl 1 aprile 2009 segna il gol del momentaneo 3-1 nella sfida poi vinta per 6-1 contro l'Argentina, valida per le qualificazioni al mondiale sudafricano del 2010"}
{"id": "3122610", "revid": "352448", "url": "https://it.wikipedia.org/wiki?curid=3122610", "title": "Letteratura galego-portoghese", "text": ""}
{"id": "3122611", "revid": "352448", "url": "https://it.wikipedia.org/wiki?curid=3122611", "title": "Letteratura gallego-portoghese", "text": ""}
{"id": "3122614", "revid": "292162", "url": "https://it.wikipedia.org/wiki?curid=3122614", "title": "Lungotevere Castello", "text": "Il lungotevere Castello \u00e8 il tratto di lungotevere che collega piazza di Ponte Sant'Angelo a piazza dei Tribunali, a Roma, nei rioni Borgo e Prati.\nIl lungotevere prende nome dal vicino mausoleo di Adriano, noto come \"Castel Sant'Angelo\", fatto erigere dall'imperatore Adriano nel 135.\nNella zona esistevano anche diverse chiese, demolite o non pi\u00f9 esistenti: tra queste, la chiesa di Sant'Antonio della Mole Adriana, la chiesa di Sant'Angelo \"de Castro Sancti Angeli\", la cappella del Santo Rosario e la chiesa di San Tommaso \"de Castro Sancti Angeli\".\nPresso il castello vi era una tenuta, chiamata \"Arenaccio\" per il vicino arenile del fiume Tevere: era usata per esercitazioni militari e circensi.\nAttualmente \u00e8 un'area pedonale."}
{"id": "3122616", "revid": "1086846", "url": "https://it.wikipedia.org/wiki?curid=3122616", "title": "Pisa Sporting Club 1968-1969", "text": "Questa voce raccoglie i dati riguardanti il Pisa Sporting Club nelle competizioni ufficiali della stagione 1968-1969.\nStagione.\nNella stagione 1968-1969 dopo aver conquistato la promozione nell'annata precedente, il Pisa disputa il suo primo campionato di Serie A a girone unico. Con 20 punti in classifica si piazza in quindicesima posizione e retrocede in Serie B con il Varese e l'Atalanta. Lo scudetto lo conquista la Fiorentina con 45 punti, davanti alla coppia formata dal Cagliari e dal Milan seconde con 41 punti.\nLa squadra nerazzurra conduce una stagione sofferta, subendo alcune sconfitte con squadre pi\u00f9 blasonate (ma anche un pareggio 1-1 con l'Inter). Ciononostante, alcune vittorie contro squadre di bassa classifica consentono di arrivare a primavera con speranze di salvezza ancora intatte. Nel finale di stagione il Pisa ha l'occasione di giocare le ultime due gare casalinghe contro squadre giudicate \"abbordabili\" quali Bologna e Vicenza, ma perde (0-1) la prima e pareggia (2-2) la seconda, fallendo cos\u00ec la possibilit\u00e0 di raggiungere proprio i veneti, anche a causa della vittoria di questi ultimi contro il Verona che coincide con la sconfitta dei toscani a nel turno conclusivo. Il Pisa si classifica dunque penultimo, ritornando subito in Serie B.\nIn Coppa Italia la squadra pisana viene eliminata nella fase iniziale, nel Quarto Girone di qualificazione, racimolando un punto in tre gare, frutto del pareggio (0-0) a Bari, con zero gol fatti e cinque subiti. Il Girone \u00e8 stato vinto dal Foggia sulla Fiorentina per differenza reti."}
{"id": "3122631", "revid": "892776", "url": "https://it.wikipedia.org/wiki?curid=3122631", "title": "Steven Jay Russell", "text": "\u00c8 un artista della truffa e dell'impostura, ed \u00e8 noto per le sue numerose e ingegnose fughe dalle prigioni in cui era detenuto. \u00c8 stato soprannominato \"Houdini\" e \"King Con\".\nBiografia.\nPrimi anni di vita.\nRifiutato alla nascita dalla madre biologica, Russel fu adottato e cresciuto da una famiglia di tendenze conservatrici di Virginia Beach. Negli anni '70 Russell aveva un impiego come agente di polizia ed era sposato con prole in Virginia. Trascorse parte del suo tempo di poliziotto alla ricerca della madre naturale, potendo avere accesso al National Law Enforcement Telecommunications Service e alle banche dati del National Crime Information Center, che cos\u00ec impar\u00f2 ad utilizzare in modo efficace. Dopo essersi dimesso dalla polizia, sfrutt\u00f2 le sue abilit\u00e0 per truffare l'azienda Foodservice White Swan, ottenendo un impiego di responsabile delle vendite a Houston, essendo riuscito a convincere l'amministratore delegato Ronald Elmquist di possedere i requisiti necessari alla gestione dei servizi alimentari.\nQuando in azienda si scopr\u00ec che era omosessuale, perse il posto di lavoro presso la White Swan ma riusc\u00ec a convincere delle sue false qualifiche altre due societ\u00e0 di servizi alimentari, che lo assunsero prima che la sua frode venisse scoperta. In seguito fu arrestato con l'accusa di comportamenti lascivi in un parco di Houston, notorio luogo di ritrovo per uomini omosessuali.\nFughe dalle prigioni.\nNegli anni, Russell ha utilizzato almeno 14 alias: nelle sue fughe si \u00e8 travestito da giudice, medico, poliziotto ed altro.\nIl 21 maggio 1993 scapp\u00f2 dalla prigione della contea di Harris (Texas) indossando abiti civili. Fabbricate false credenziali, ottenne un lavoro come direttore finanziario del North American Medical Management, sottraendo migliaia di dollari alla societ\u00e0. Nel 1995 fu catturato e imprigionato per truffa assicurativa e di nuovo imprigionato nel carcere di Harris County, dove incontr\u00f2 il detenuto Phillip Morris, che divenne il suo amante.\nNel 1996, mentre si trovava nella prigione della contea di Harris, Russell imperson\u00f2 un giudice e ordin\u00f2 una diminuzione della sua pena pecuniaria da 900.000 $ a 45.000 $, che si affrett\u00f2 a pagare. Fu arrestato 10 giorni pi\u00f9 tardi in Florida e rimandato in Texas. Nello stesso anno cominci\u00f2 a frequentare lezioni d'arte all'interno del carcere. Ad ogni lezione rubava un pennarello verde e lo nascondeva sotto il letto, finch\u00e9 non ebbe abbastanza pennarelli per tingere di verde la sua uniforme di carcerato. Poich\u00e9 tutti i professionisti del settore medico del carcere indossavano uniformi verdi, il trucco permise Russell di uscire tranquillamente dalla prigione spacciandosi per un \"dottore\".\nNel 1998 fu tradotto di nuovo al carcere della contea di Harris, per scontarvi una nuova condanna a 65 anni, 45 dei quali per aver rubato 800\u00a0000 dollari a una societ\u00e0 di Houston che gestiva le finanze dei medici, e 20 anni per la fuga precedente. In seguito cerc\u00f2 di liberare il suo amante Phillip Morris, che era stato trasferito al carcere della contea di Dallas.\nMentre era in prigione, Russell inizi\u00f2 a elaborare il piano di quella che sarebbe stata la sua fuga pi\u00f9 audace. Alla biblioteca del carcere si document\u00f2 su HIV e AIDS. Inizi\u00f2 a limitare l'assunzione di cibo e a prendere lassativi per simulare un forte deperimento e i sintomi dell'AIDS. Corrompendo i sorveglianti si procur\u00f2 una macchina da scrivere, con cui si fabbric\u00f2 un documento medico che attestasse di essere sofferente di quella malattia e lo us\u00f2 per convincere i medici della sua \"condizione\". Riusc\u00ec cos\u00ec a farsi trasferire in un ospedale civile di Houston il 13 marzo 1998. Mentre era in ospedale, fingendosi un medico, inform\u00f2 la prigione che Russell era morto di AIDS e subito dopo evase di nuovo, eludendo la sorveglianza.\nIl 20 marzo 1998 Russell si present\u00f2 alla NationsBank di Dallas spacciandosi per un milionario della Virginia e tent\u00f2 di ottenere un prestito di 75\u00a0000 dollari. Quando i funzionari della banca avvisarono la polizia, Russell finse un attacco di cuore e fu trasportato in un ospedale. L'FBI lo pose sotto scorta, ma Russell, con una telefonata dal suo cellulare, riusc\u00ec a impersonare un ufficiale dell'FBI, convincendo gli agenti di guardia a rilasciarlo.\nRussell fu arrestato per l'ultima volta il 5 aprile 1998 a Fort Lauderdale (Florida), mentre era alla guida della sua auto. Fu rispedito in Texas, ricevendo una condanna a 144 anni, da scontarsi con l'isolamento di 23 ore giornaliere su 24.\nRussell e i media.\nData la sua fama, Discovery Channel ha dedicato all'abile truffatore uno speciale di un'ora dal titolo \"On The Run - The King Of Cons\".\nUn film sulla sua vita e le sue evasioni \u00e8 stato prodotto nel 2009, col nome \"Colpo di fulmine - Il mago della truffa\", con l'attore Jim Carrey nel ruolo di Russell e Ewan McGregor in quello di Philip Morris.\nDa quando il film \u00e8 andato in produzione e il vero personaggio dietro la storia divenne pi\u00f9 popolare, numerosi articoli su Russell sono apparsi su internet. Una maggiore attenzione dei media ha anche portato a \"Free Steven Jay Russell\", una petizione online rivolta al governatore del Texas Rick Perry. La petizione afferma che Steven non \u00e8 una persona violenta e la sentenza di oltre 100 anni in un carcere di massima sicurezza sembra pi\u00f9 una vendetta che un atto di giustizia reale."}
{"id": "3122636", "revid": "287204", "url": "https://it.wikipedia.org/wiki?curid=3122636", "title": "Alex da Rosa", "text": ""}
{"id": "3122641", "revid": "599013", "url": "https://it.wikipedia.org/wiki?curid=3122641", "title": "Tatsuya Ishikawa", "text": ""}
{"id": "3122642", "revid": "599013", "url": "https://it.wikipedia.org/wiki?curid=3122642", "title": "Kazuki Teshima", "text": ""}
{"id": "3122643", "revid": "2208709", "url": "https://it.wikipedia.org/wiki?curid=3122643", "title": "Great Songs and Performances That Inspired the Motown 25th Anniversary Television Special", "text": "Great Songs and Performances That Inspired The Motown 25th Anniversary Television Special \u00e8 un album raccolta che contiene brani di Michael Jackson solista e dei Jackson 5. Fu pubblicato dalla Motown nel 1983 in seguito alla celebre esibizione al 25\u00ba anniversario della Motown. L'unico brano mancante nella compilation, tra quelli effettivamente eseguiti quella serata, \u00e8 \"Billie Jean\"."}
{"id": "3122649", "revid": "228587", "url": "https://it.wikipedia.org/wiki?curid=3122649", "title": "Barontini", "text": ""}
{"id": "3122650", "revid": "599013", "url": "https://it.wikipedia.org/wiki?curid=3122650", "title": "Yasunori Takada", "text": ""}
{"id": "3122653", "revid": "19580", "url": "https://it.wikipedia.org/wiki?curid=3122653", "title": "Femina agabbad\u00f2ra", "text": ""}
{"id": "3122655", "revid": "19580", "url": "https://it.wikipedia.org/wiki?curid=3122655", "title": "Femina agabbadora", "text": ""}
{"id": "3122660", "revid": "125290607", "url": "https://it.wikipedia.org/wiki?curid=3122660", "title": "Allenatori del Real Madrid Club de F\u00fatbol", "text": "Lista completa.\nAggiornata al 02 luglio 2021."}
{"id": "3122666", "revid": "336846", "url": "https://it.wikipedia.org/wiki?curid=3122666", "title": "Strada europea E23", "text": "La strada europea E23 \u00e8 un asse viario misto di classe A intermedia Nord-Sud.\nCollega la citt\u00e0 di Metz a quella svizzera di Losanna con un percorso snodato per la maggior parte nel paese francese."}
{"id": "3122679", "revid": "2205737", "url": "https://it.wikipedia.org/wiki?curid=3122679", "title": "Motown's Greatest Hits", "text": "Motown's Greatest Hits 1969-1975 \u00e8 un album raccolta che contiene brani del cantante statunitense Michael Jackson solista e del gruppo musicale Jackson 5, pubblicato dalla Motown Records nel 1992.\nCome specificato dal titolo, tutti i brani inclusi appartengono al periodo passato alla Motown, ovvero dal 1969 al 1975. Per l'occasione uno tra i brani pi\u00f9 conosciuti dei Jackson 5, \"I Want You Back\", fu inserito sia in versione originale che in una versione remixata quattro anni prima."}
{"id": "3122689", "revid": "729019", "url": "https://it.wikipedia.org/wiki?curid=3122689", "title": "Mariano Ca\u00f1ardo", "text": "Professionista dal 1926 al 1943, si aggiudic\u00f2 sette volte la Volta Ciclista a Catalunya, vincendo diciannove tappe, e fu inoltre per quattro volte campione nazionale.\nCarriera.\nCa\u00f1ardo si mise in luce nelle grandi corse a tappe terminando secondo nella Vuelta a Espa\u00f1a 1935, in quella che fu la prima edizione della corsa iberica, dopo una lotta con il belga Gustaaf Deloor e in cui vinse comunque una tappa. Nell'edizione successiva invece non and\u00f2 oltre il decimo posto. Al Tour de France, che corse quattro volte, i risultati furono un nono nel 1934, sesto nel 1936, trentesimo nel 1937 con una vittoria di tappa e sedicesimo nel 1938.\nAl Giro d'Italia invece non ebbe alcuna fortuna e nelle due edizioni che corse, 1931 e 1933 non arriv\u00f2 alla tappa conclusiva. Sette furono le partecipazioni ai mondiali, in cui raggiunse il miglior risultato nel 1930 e 1933, edizioni entrambe concluse al settimo posto."}
{"id": "3122691", "revid": "1573940", "url": "https://it.wikipedia.org/wiki?curid=3122691", "title": "Sa'in Qa'leh", "text": "Sa'in Qal'eh (farsi \u0635\u0627\u06cc\u06cc\u0646\u200c\u0642\u0644\u0639\u0647) \u00e8 una citt\u00e0 dello shahrest\u0101n di Abhar, circoscrizione Centrale, nella provincia di Zanjan in Iran. Nel 2011 aveva 11.939 abitanti. Si trova a nord-ovest di Abhar, sulla grande strada di comunicazione che collega Zanjan a Teheran."}
{"id": "3122693", "revid": "110157", "url": "https://it.wikipedia.org/wiki?curid=3122693", "title": "Codex Dublinensis", "text": "Il Codex Dublinensis (Gregory-Aland: Z o 035; Soden: \u03b5 26) \u00e8 un manoscritto onciale in greco datato paleograficamente al VI secolo e contenente i quattro vangeli canonici. Contiene i Vangelo secondo Luca.\nDescrizione.\nIl codice contiene 13 spessi fogli di pergamena di 27 per 20\u00a0cm, contenenti un testo dei vangelo secondo Matteo. Scritta in una colonna per pagina, 21 righe per colonna, a grandi lettere onciale.\nMatteo 1:17-2:6, 2:13-20, 4:4-13, 5:45-6:15, 7:16-8:6, 10:40-11:18, 12:43-13:11, 13:57-14:19, 15:13-23, 17:9-17, 17:26-18:6, 19:4-12, 21-28, 20:7-21:8, 21:23-30, 22:16-25, 22:37-23:3, 23:15-23, 24:15-25, 25:1-11, 26:21-29, 62-71.\nContiene tavole dei sezioni ammoniane, ma senza alcun riferimento ai Canonici Eusebio di Cesarea. Si tratta di un palinsesto. Il testo superiore contiene trattato Giovanni Crisostomo nel secolo VIII o IX secolo.\nCritica testuale.\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria III.\nStoria.\nIl codice \u00e8 conservato presso la Trinity College (Gr. 32) a Dublino."}
{"id": "3122696", "revid": "125929392", "url": "https://it.wikipedia.org/wiki?curid=3122696", "title": "Governatore del Nebraska", "text": "Il governatore del Nebraska \u00e8 il capo dell'esecutivo statale dello stato statunitense del Nebraska.\nElenco.\n (12) \n (26)"}
{"id": "3122697", "revid": "95953704", "url": "https://it.wikipedia.org/wiki?curid=3122697", "title": "Bulldog (disambigua)", "text": ""}
{"id": "3122704", "revid": "136801", "url": "https://it.wikipedia.org/wiki?curid=3122704", "title": "La Costa WCT", "text": ""}
{"id": "3122718", "revid": "300067", "url": "https://it.wikipedia.org/wiki?curid=3122718", "title": "La Costa Open 1977", "text": "Il La Costa Open 1977 \u00e8 stato un torneo di tennis giocato sulla terra battuta. \u00c8 stata la 5\u00aa edizione del torneo che fa parte del Colgate-Palmolive Grand Prix 1977. Si \u00e8 giocato a La Costa negli Stati Uniti dal 21 al 27 marzo 1977.\nPartecipanti.\nAltri partecipanti.\nI seguenti giocatori sono passati dalle qualificazioni:\nCampioni.\nSingolare maschile.\n Brian Gottfried ha battuto in finale Marty Riessen 6\u20133, 6\u20132\nDoppio maschile.\n Bob Hewitt / Frew McMillan hanno battuto in finale Ray Ruffels / Allan Stone 6\u20134, 6\u20132"}
{"id": "3122726", "revid": "436907", "url": "https://it.wikipedia.org/wiki?curid=3122726", "title": "Haken", "text": "Gli Haken sono un gruppo musicale progressive metal britannico formatosi nel 2007.\nStoria del gruppo.\nPrimi anni (2007-2008).\nGli Haken nacquero nel 2007 per iniziativa del tastierista dei To-Mera Richard Henshall insieme a due amici di scuola, il cantante Ross Jennings e il chitarrista Matthew Marshall. A completare la prima formazione sono stati il tastierista Peter Jones, conosciuto dal gruppo su un forum, il batterista Raymond Hearne, contattato dallo stesso Jones, e il bassista Thomas Maclean, gi\u00e0 chitarrista dei To-Mera. Con questa prima formazione, gli Haken si sono esibiti per la prima volta nel luglio 2007 in un bar di Londra, registrando il tutto esaurito e ottenendo un gran successo, e la settimana seguente in locale chiamato The Peel in Kingston, a cui seguirono poi diverse serate in altri locali del paese.\nNel corso dell'anno gli Haken hanno registrato e distribuito il primo demo, contenente i brani \"Souls\" e \"Snow\", mentre nel 2008 hanno pubblicato il secondo demo \"Enter the 5th Dimension\", contenente i due brani del 2007 e quattro nuove registrazioni; nell'estate dello stesso anno Marshall e Jones hanno abbandonato il gruppo, venendo sostituiti rispettivamente da Charles Griffiths e da Diego Tejeida. Uno dei brani del secondo demo, \"Black Seed\", \u00e8 stato inserito successivamente nella raccolta \"Classic Rock Presents Prog: Prognosis 2\" del 2009.\n\"Aquarius\" e \"Visions\" (2009-2011).\nNel gennaio 2009 gli Haken sono stati scelti dai King's X come gruppo di apertura per i loro concerti di Wolverhampton e Londra, tenuti a gennaio, e nel corso dell'anno si sono esibiti in tutto il Regno Unito come artisti di supporto ai Bigelf. Nel 2010 hanno inciso il primo album in studio, \"Aquarius\", pubblicato nello stesso anno dall'etichetta discografica Laser's Edge. Della durata complessiva di 72:44, l'album ha ottenuto giudizi e critiche positive ovunque, soprattutto da parte dei magazine Classic Rock Presents Prog, Prog Archives, e AllMusic, permettendo quindi al gruppo di essere ufficialmente riconosciuto come uno dei gruppi progressive britannici pi\u00f9 giovani e promettenti.\nNell'ottobre 2010 il gruppo si \u00e8 esibito nella seconda giornata del ProgPower Europe in qualit\u00e0 di artisti di supporto agli Shadow Gallery.\nIl 25 ottobre 2011 \u00e8 stato reso disponibile il secondo album in studio \"Visions\", concept album dalle sonorit\u00e0 tipicamente progressive metal.\n\"The Mountain\" e \"Restoration\" (2013-2014).\nIl 4 febbraio 2013 gli Haken hanno firmato un contratto discografico con la Inside Out Music, con la quale hanno pubblicato il terzo album in studio \"The Mountain\" il 2 settembre dello stesso anno. Costituito da nove brani, l'album \u00e8 stato anticipato dal brano \"Atlas Stone\", reso disponibile dal 17 luglio, e promosso anche dai video dei brani \"Pareidolia\" e \"Cockroach King\", usciti rispettivamente il 5 agosto e il 16 settembre.\nIl 25 settembre 2013 gli Haken hanno annunciato attraverso la propria pagina Facebook che il bassista Thomas MacLean avrebbe lasciato il gruppo al termine del Prog Stage Festival, tenuto in Israele nel mese di ottobre dello stesso anno. Dopo alcune audizioni, il ruolo di bassista \u00e8 stato preso da Conner Green.\nL'8 settembre 2014 gli Haken hanno annunciato attraverso Facebook la pubblicazione del primo EP, intitolato \"Restoration\" e pubblicato il 27 ottobre dello stesso anno. L'EP contiene tre rifacimenti di altrettanti brani originariamente realizzati per il demo del 2008 \"Enter the 5th Dimension\" ed \u00e8 stato anticipato dal videoclip di \"Darkest Light\", pubblicato il 24 settembre.\n\"Affinity\" (2014-2018).\nL'8 settembre 2014 gli Haken hanno rivelato di aver iniziato la composizione del materiale per il loro quarto album in studio; una prima rivelazione sulla possibile direzione dell'album \u00e8 stata fornita dal chitarrista Richard Henshall nel corso di un'intervista concessa a \"Prog Sphere\", sperando inoltre che lo stesso esca verso la fine del 2015: Attraverso Facebook, il gruppo ha annunciato di aver iniziato \u00aba mettere insieme una bella collezione di musica folle per il quarto album\u00bb, mentre tra settembre e ottobre 2015 si sono esibiti dal vivo come gruppo di supporto ai Between the Buried and Me durante il \"The Coma Ecliptic Tour II\" di questi ultimi.\nIl 9 febbraio 2016 il gruppo ha presentato attraverso una sottopagina del proprio sito ufficiale il quarto album, intitolato \"Affinity\" e pubblicato il 29 aprile dello stesso anno. Prodotto dal gruppo stesso e missato da Jens Bogren, l'album contiene nove brani, tra cui \"The Architect\", inciso insieme a Einar Solberg dei Leprous, e i singoli \"Initiate\" e \"The Endless Knot\", rispettivamente usciti il 18 marzo e il 15 aprile, ed \u00e8 stato promosso da due tour: il primo, denominato \"AffiniTour v1.0\", ha avuto luogo in Europa e in Israele tra maggio e giugno 2016, mentre il secondo, denominato \"AffiniTour v2.0\", si \u00e8 svolto tra agosto e settembre 2016 nell'America del Nord e ha visto come gruppo di supporto i Thank You Scientist.\nA fine novembre 2016 \u00e8 stato annunciato il tour \"Haken X\", svoltosi l'anno seguente e volto a celebrare il decimo anniversario dalla fondazione del gruppo. In concomitanza con l'annuncio del tour, il gruppo ha inoltre rivelato la ripubblicazione dei primi due album in studio \"Aquarius\" e \"Visions\" in edizioni rimasterizzate doppio CD e LP per il 3 febbraio 2017.\nIl 10 marzo 2017 \u00e8 uscito l'album \"The Further Side\" dei Nova Collective, supergruppo fondato da Henshall con Dan Briggs dei Between the Buried and Me. Tra giugno e settembre dello stesso anno gli Haken si sono esibiti con il batterista Mike Portnoy e il chitarrista Eric Gillette della The Neal Morse Band in Europa e America eseguendo vari brani dei Dream Theater composti da Portnoy durante la sua permanenza in quest'ultimo gruppo.\nIl 22 giugno 2018 il gruppo ha pubblicato il primo album dal vivo \"L-1VE\", contenente la registrazione integrale del loro concerto svoltosi ad Amsterdam l'anno precedente e quattro bonus track filmate al \"ProgPower USA\" nel 2016. In seguito, le quattro bonus track sono state pubblicate in versione audio nell'EP \"L+1VE\", uscito a dicembre dello stesso anno.\n\"Vector\" e \"Virus\" (2018-presente).\nSimultaneamente all'annuncio di \"L-1VE\" gli Haken hanno rivelato l'inizio delle lavorazioni sul quinto album in studio, le cui sonorit\u00e0 sarebbero state pi\u00f9 pesanti rispetto ad \"Affinity\": Intervistato da \"Sonic Perspectives\", il batterista Raymond Hearne ha ribadito il concetto delle sonorit\u00e0 pesanti per il disco, rivelando inoltre di aver registrato le proprie parti con il produttore Andy \"Nolly\" Getgood, noto in passato per la sua militanza con i Periphery.\nL'album, intitolato \"Vector\", \u00e8 stato presentato dal gruppo il 2 agosto e pubblicato il 26 ottobre. Da loro autoprodotto, con la partecipazione di Getgood nelle fasi di registrazione e missaggio, il disco \u00e8 stato anticipato tra agosto e ottobre da tre singoli, \"The Good Doctor\", \"Puzzle Box\" e \"A Cell Divides\", e in seguito promosso dal tour \"North American Entomology 2018\" tra fine ottobre e inizio dicembre, dove si sono esibiti insieme ai Leprous e ai Bent Knee.\nNel gennaio 2019 si \u00e8 tenuta la tappa sudamericana del tour, per poi spostarsi in Europa tra febbraio e marzo 2019, durante la quale gli Haken sono stati supportati dai Vola e nuovamente dai Bent Knee. Tra giugno e luglio hanno fatto ritorno in Europa per l'ultima fase del tour, denominata \"Summer Vectour Europe 2019\" (composta da date da headliner e apparizioni in festival, come il Rock in Roma). Tra novembre e dicembre 2019 hanno invece supportato Devin Townsend durante il suo tour europeo, evento ripetutosi anche in America del Nord tra febbraio e marzo 2020; le ultime date di quest'ultima tourn\u00e9e tuttavia sono state cancellate a causa della pandemia di COVID-19.\nIl 24 luglio 2020 gli Haken hanno pubblicato il sesto album \"Virus\", anticipato tra il 3 aprile e il 22 maggio dai singoli \"Prosthetic\", \"Canary Yellow\" e \"Invasion\". Il disco rappresenta il seguito di \"Vector\" e narra gli eventi successivi del protagonista, quest'ultimo rivelatosi essere il \"Cockroach King\", introdotto sette anni prima con l'omonimo brano tratto da \"The Mountain\": \nIl 1\u00ba luglio 2021 \u00e8 stata annunciato la tourn\u00e9e relativa all'album, \"Invasion 2022 - Level 01: Europe\", attraverso la quale il gruppo si esibir\u00e0 in Europa tra il 4 e il 27 febbraio 2022.Alla tourn\u00e9e non prender\u00e0 parte Diego Tejeida, che ha abbandonato la formazione il 22 novembre 2021 a causa di \u00abvisioni musicali differenti\u00bb. Al suo posto \u00e8 subentrato il tastierista originale Pete Jones, annunciato il 19 gennaio 2022."}
{"id": "3122727", "revid": "121961320", "url": "https://it.wikipedia.org/wiki?curid=3122727", "title": "Lungotevere Dante", "text": "Il lungotevere Dante \u00e8 il tratto di lungotevere che collega ponte Guglielmo Marconi al viale Guglielmo Marconi, a Roma, nel quartiere Ostiense.\nDedicato al poeta fiorentino Dante Alighieri, si trova nei pressi di alcune sedi del \"campus\" dell'Universit\u00e0 degli Studi Roma Tre e dell'\"Istituto per la Cinematografia e la Televisione\".\nSui due lati del lungotevere, inoltre, hanno sede decine di campi e societ\u00e0 sportive.L'area golenale in questo tratto ospita una lussureggiante vegetazione ripariale composta principalmente da salici (Salix alba) e pioppi (Populus nigra e Populus alba) tra i quali nidificano numerosi uccelli e altre specie acquatiche.\nIl lungotevere \u00e8 stato istituito con delibera del consiglio comunale del 15 luglio 1965.\nSi tratta della parte pi\u00f9 meridionale del lungotevere della sponda sinistra."}
{"id": "3122728", "revid": "599013", "url": "https://it.wikipedia.org/wiki?curid=3122728", "title": "Joaqu\u00edn Beltr\u00e1n", "text": "Carriera.\nClub.\nHa debuttato nei Pumas UNAM, in cui ha trascorso la maggior parte della sua carriera. Era il 24 novembre 1996, in una partita contro il Morelia, dove la squadra ha vinto per 3-2.\nDopo che gli scadde il contratto con i Pumas, ha firmato con il Necaxa per il torneo di Apertura 2006. Dopo una stagione, Beltr\u00e1n si trasferisce al Cruz Azul. Nella draft del 2009 passa al Quer\u00e9taro dopo essersi svincolato dal Cruz Azul.\nNazionale.\nDal 1999 al 2008 \u00e8 stato un membro della nazionale messicana con 17 presenze."}
{"id": "3122731", "revid": "125914934", "url": "https://it.wikipedia.org/wiki?curid=3122731", "title": "Cheney", "text": ""}
{"id": "3122735", "revid": "767487", "url": "https://it.wikipedia.org/wiki?curid=3122735", "title": "Luz Marina Zuluaga", "text": "Carriera.\nPur essendo nata a Pereira, Luz Marina Zuluaga \u00e8 cresciuta a Manizales. Qui nel 1957 vinse il titolo locale di Miss Caldas, che le permise di rappresentare il dipartimento al concorso nazionale Miss Colombia, dove si piazz\u00f2 al secondo posto dietro Doris Gil Santamaria. Tuttavia la Santamaria essendo sposata non pot\u00e9 prendere parte al concorso di Miss Universo, dove in sua sostituzione partecip\u00f2 Luz Marina Zuluaga.\nIl 25 luglio 1958 Luz Marina Zuluaga fu la prima donna colombiana ad essere eletta Miss Universo. Dopo l'anno di regno, la Zuluaga si ritir\u00f2 dalla scena pubblica, facendo nuovamente parlare di s\u00e9 quando spos\u00f2 un medico e si trasfer\u00ec a vivere negli Stati Uniti. Nel 1966 \u00e8 ritornata a vivere a Manizales, diventando parte del consiglio cittadino e rendendosi molto attiva per incentivare il turismo nella propria nazione."}
{"id": "3122737", "revid": "810736", "url": "https://it.wikipedia.org/wiki?curid=3122737", "title": "Eugenio Da Venezia", "text": "Ha esposto alla Biennale di Venezia nel 1932, 34, 35 per il XL Anniversario, 36, 38, 40, 42, 48, 50, 56.\nBiografia.\nPittore che porta nel cognome la sua vita artistica, ossia la citt\u00e0 di Venezia. Le fondamentali tappe della sua formazione sono l'Istituto Statale d'Arte e successivamente l'Accademia di Belle Arti di Venezia con maestri quali Ettore Tito, Emilio Paggiaro e Vittorio Bressanin. Successivamente frequenta e ottiene uno studio preso l'Opera Bevilacqua La Masa di Palazzo Carminati dove prende forma la sua pittura. Infatti in questa sede \u00e8 uno dei pittori facenti parte del gruppo conosciuto in seguito come I Giovani di Palazzo Carminati, tra i quali si ricorda, per citarne alcuni, Marco Novati, Juti Ravenna, Fioravante Seibezzi, Neno Mori. Partendo da Pio Semeghini e dalla cosiddetta Scuola di Burano furono parte del movimento anti-accademico, proponendo una pittura dai toni chiari, fatta all'aperto e a contatto diretto con la natura, creando cos\u00ec un Post-impressionismo Lagunare tipico della citt\u00e0 di Venezia, dove il colore \u00e8 il soggetto principale che plasma la forma.\nDal 1925 inizia ad esporre alle mostre annuali di Ca' Pesaro, Galleria internazionale d'arte moderna (Venezia) e continuer\u00e0 ininterrottamente fino al 1956. A La Biennale di Venezia nel 1934 conosce il Duc de Tr\u00e8vise, Sauvegarde de l'Art Francaise al secolo Edouard Napol\u00e9on C\u00e9sar Edmond Mortier de Tr\u00e8vise (1883 - 1946) e il vecchio Pierre Bonnard, che esalta in Da Venezia la grande qualit\u00e0 come colorista. Tra il 1935 e gli anni quaranta soggiorna ed espone a Parigi come conseguenza di queste amicizie. Rientrato in Italia partecipa a numerose mostre quali altre edizioni de La Biennale di Venezia, la VI Quadriennale Nazionale d'Arte di Roma, il Premio Michetti, l'Opera Bevilacqua La Masa e molte altre.\nNel 1947 \u00e8 membro del gruppo dei 27 artisti che contribuirono alla decorazione della famosa valigia di cartone, che radun\u00f2 attorno a s\u00e9: L'Ordine de La Valigia. Tra gli artisti ricordiamo Felice Carena, Mariano Fortuny, Angelo Sara, Giusto Benvenuti, Otello Bertazzolo, Carlo Dalla Zorza, Alessandro Pomi, Cosimo Privato, Giuseppe Cherubini, Carlo Cherubini, Aldo Bergamini, Rino Villa, Armando Tonello per citarne alcuni. \nNegli anni successivi, alternandosi a momenti pi\u00f9 o meno fecondi, continua a dipingere, esponendo in tutta Italia e ricevendo nel contempo numerosi attestati di stima.\nLa pittura di Eugenio Da Venezia rimane quindi fedele al Post-impressionismo, rifiutando le Avanguardie quali il Futurismo, il Cubismo, l'Astrattismo, l'Action Painting che si sono succedute negli anni, accompagnandolo come grande amica fino alla morte."}
{"id": "3122745", "revid": "228587", "url": "https://it.wikipedia.org/wiki?curid=3122745", "title": "Milkshape 3D", "text": "Milkshape 3D (MS3D) \u00e8 un programma shareware di computer grafica 3D per la modellazione tridimensionale low poly creato da Mete Ciragan. Viene principalmente usato dalle persone che lavorano alla compilazione di modelli 3D per videogiochi come \"Half-Life\", \"Blockland\", \"The Sims 2\", \"The Sims 3\" e di altri videogiochi di tipo sandbox. Grazie agli sforzi del suo creatore e della comunit\u00e0 che si \u00e8 andata a creare intorno ad esso, la capacit\u00e0 di esportazione di Milkshape 3D \u00e8 stata notevolmente aumentata e oggi pu\u00f2 quindi essere usato per molti giochi, tanto che \u00e8 stato reso disponibile un esportatore per il formato richiesto.\nStoria.\nMilkshape 3D \u00e8 stato creato da chUmbaLum sOft, una piccola software house di Zurigo, in Svizzera, fondata nell'autunno 1996. chUmbaLum sOft sviluppa strumenti 3D per videogiochi e altre applicazioni ed in origine era stato creato da Mete Ciragan come programma di modellazione low poly per il motore grafico di Half-Life. Col passare del tempo, sono state aggiunte molte funzioni, come anche molti formati di esportazione. Nonostante non sia avanzato come i programmi di modellazione 3D pi\u00f9 conosciuti, \u00e8 una buona scelta per gli utenti perch\u00e9 \u00e8 semplice e conveniente.\nCaratteristiche.\nMilkshape 3D permette tutte le operazioni base dei programmi di questo tipo come select (seleziona), move (muovi), scale (scala), extrude (estrudi), turn edge (ruota bordo), subdivide (suddividi oggetto), ecc. e inoltre permette la modifica \"di basso livello\" con gli strumenti vertex (vertice) e face (faccia). Sono disponibili anche solidi primitivi come sfere, box e cilindri e Milkshape 3D pu\u00f2 esportare i modelli in file con pi\u00f9 di 70 formati diversi.\nMilkshape 3D \u00e8 anche uno strumento per le animazioni scheletriche, e quindi permette di esportare animazioni morfiche come quelle di \"Quake\" o di esportare animazioni scheletriche come quelle di \"Half-Life\", \"Unreal\", ecc.\nLa grande quantit\u00e0 di formati di file che il programma \u00e8 in grado di supportare sono quelli caratteristici di tutti i pi\u00f9 importanti motori di gioco 3D come Source engine, Unreal engine, Id Tech (anche Id Tech 2 e Id Tech 3) e Lithtech ed \u00e8 quindi diventato molto utile come convertitore tra i vari formati.\nControversie.\nLe vecchie versioni precedenti alla 1.8.1 beta 1 (Maggio 2007) avrebbero contenuto porzioni di codice in grado di arrestare il software nel caso sia stato rilevato nel pc il funzionamento di alcuni programmi come Registry Monitor.\nLe versioni precedenti alla 1.6.5 (Aprile 2007), addirittura arrestavano questi programmi e impedivano la loro nuova esecuzione finch\u00e9 Milkshape 3D era in esecuzione: probabilmente questo sistema era in funzione in modo da non far capire agli utenti in che modo avrebbero dovuto modificare le chiavi di registro del sistema per craccare Milkshape 3D senza bisogno di pagare la licenza. Questo sistema \u00e8 stato comunque disattivato dopo che gli utenti l'hanno fatto notare. E a ogni modo le versioni precedenti alla 1.8.1 non avevano una End User License Agreement (accordo di licenza con l'utente finale) che autorizzasse il programma a farlo.\nNumerose persone hanno accusato Milkshape 3D di essere sostanzialmente uno spyware ed \u00e8 stato boicottato da molti utenti.\nPer le versioni pi\u00f9 vecchie, era usato un metodo molto semplice per poter usare la versione Trial anche dopo la scadenza del termine previsto: bastava modificare la data di sistema in modo che il programma non funzionasse in modalit\u00e0 trial.\nTutti i problemi segnalati sono stati risolti dalla versione 1.8.1 beta 2 (Maggio 2007).\nFormato di file di Milkshape 3D.\nIl formato di file nativo di Milkshape 3D per i suoi modelli \u00e8 il formato \"*.ms3d\", il quale \u00e8 strutturato in questo modo:"}
{"id": "3122746", "revid": "228587", "url": "https://it.wikipedia.org/wiki?curid=3122746", "title": "Gladys Zender", "text": "Carriera.\nDi origini svizzere, Gladys Zender fu incoronata Miss Universo il 19 luglio 1957 all'et\u00e0 di appena diciassette anni. \u00c8 stata la prima donna peruviana ad ottenere il titolo, e pi\u00f9 in generale la prima latinoamericana ad ottenerlo.\nIn precedenza era stata eletta anche Miss Per\u00f9, ma il titolo internazionale don\u00f2 alla giovane detentrice del titolo una popolarit\u00e0 immensa nel proprio paese, al punto di essere il soggetto della prima copertina a colori della rivista \"Caretas\", una delle pi\u00f9 celebri testate peruviane. Le fu persino dedicato un brano musicale \"Polka a Gladys Zender\" di Alicia Magui\u00f1a, in seguito registrato anche dal gruppo Los Troveros Criollos con il titolo \"La m\u00e1s hermosa\".\nLa Zender ha sposato Antonio Meier nel 1965, ed ha avuto quattro figli, uno dei quali Christian Meier \u00e8 un attore e cantante, molto conosciuto in America latina."}
{"id": "3122747", "revid": "183666", "url": "https://it.wikipedia.org/wiki?curid=3122747", "title": "Crespigno", "text": ""}
{"id": "3122751", "revid": "352448", "url": "https://it.wikipedia.org/wiki?curid=3122751", "title": "Vilancico", "text": ""}
{"id": "3122752", "revid": "767487", "url": "https://it.wikipedia.org/wiki?curid=3122752", "title": "Carol Morris", "text": "Ex Miss Iowa, \u00e8 stata la seconda Miss USA a vincere in concorso di Miss Universo, nel 1956, anno della quinta edizione del concorso. Prima di lei c'era riuscita Miriam Stevenson nel 1954\nNata e cresciuta nello Iowa, Carol Morris \u00e8 tuttora ancora attiva nell'organizzazione del concorso Miss Iowa USA."}
{"id": "3122754", "revid": "352448", "url": "https://it.wikipedia.org/wiki?curid=3122754", "title": "Vilancete", "text": ""}
{"id": "3122757", "revid": "729019", "url": "https://it.wikipedia.org/wiki?curid=3122757", "title": "Campionato francese di rugby a 15 1927-1928", "text": "Il campionato francese di rugby a 15 di prima divisione 1927-28 fu vinto dal Pau, che sconfisse il Quillan in finale.\nContesto.\nIl Torneo delle Cinque Nazioni 1928 fu vinto dall', mentre la giunse ultima, colpita dalla morte di Yves du Manoir il 2 gennaio.\nQuillan e il professionismo mascherato.\nLa rivelazione Quillan fu sostenuta da un mecenate industriale dei cappelli, Jean Bourrel, che ingaggi\u00f2 un grande numero di giocatori di altre squadre (soprattutto dell'US Perpignan), portandoli a giocare nella piccola cittadina dell'Aude e causando pesanti accuse di \"professionismo mascherato\". Non fu sufficiente per vincere il titolo.\nFormula.\nQuaranta squadre divise in 8 gruppi di 5. Le prime due al secondo turno.\nNel secondo turno le 16 squadre sono divise in gruppi di 4. Le vincenti in semifinale.\nPrimo turno.\nOgni squadra incontra gli avversari una sola volta. 3 punti per una vittoria, 2 per il pareggio e 1 per la sconfitta. \nFurono necessari degli spareggi per 6 degli 8 gruppi.\nSecondo turno.\nLa prima di ogni gruppo in semifinale. Gironi di sola andata, punteggio assegnato come nel primo turno."}
{"id": "3122758", "revid": "253269", "url": "https://it.wikipedia.org/wiki?curid=3122758", "title": "Elaine Stritch", "text": "Biografia.\nElaine Stritch nacque a Detroit il 2 febbraio del 1925, da Mildred (nata Jobe), casalinga, e George Joseph Stritch, un manager della compagnia aerospaziale Goodrich Corporation. La sua era una famiglia abbastanza facoltosa. L'attrice professa la religione cattolica. Il padre era di origini irlandesi e la madre di origini gallesi. Stritch \u00e8 la nipote di Samuel Alphonsius Stritch, un tempo Arcivescovo di Chicago.\nStritch studi\u00f2 recitazione presso l'universit\u00e0 nota come \"The New School\" a New York e fu istruita dal regista e produttore teatrale Erwin Piscator; altri studenti presso questa universit\u00e0 a quei tempi furono Marlon Brando e Bea Arthur.\nL'attrice \u00e8 morta il 17 luglio 2014 a 89 anni per un cancro allo stomaco.\nCarriera.\nBroadway.\nLa Stritch fece il suo debutto teatrale nel 1944. Fece la sua apparizione nella produzione del teatro di rivista \"Angel in the Wings\" in alcune scene umoristiche e cant\u00f2 la canzone \"Bongo Bongo Bongo\". La Stritch sub\u00ec anche l'influenza di Ethel Merman studiando i vari copioni in vista del musical diretto da Irving Berlin \"Chiamatemi Madame\" e, nello stesso tempo, apparve nel revival del 1952 \"Pal Joey\", basato sull'omonimo romanzo epistolare, dove cant\u00f2 \"Zip,\" la performance principale. Elaine ebbe anche una parte secondaria nella produzione di Broadway diretta da William Inge \"Bus Stop\". Recit\u00f2 la parte principale in \"Goldilocks\" e fu scelta da No\u00ebl Coward per uno dei ruoli principali nel musical \"Sail Away\". Prima che lo show arrivasse a Broadway, Coward lo riscrisse in modo da incorporare nel ruolo da protagonista dell'attrice anche la parte romantica, rendendolo un successo una volta arrivato a New York.\nGrazie alla voce profonda, Elanie interpretava personaggi sfacciati e impudenti, fra i pi\u00f9 importanti quello di Joanne nel musical \"Company\" (1970). Dopo oltre una decade di successi teatrali a New York, la Stritch si trasfer\u00ec nel 1972 a Londra, dove fece parte della produzione \"Company\" del West End.\nTelevisione.\nLa prima apparizione televisiva dell'attrice avvenne nella sitcom \"The Growing Paynes\" (1949), seguita poi da \"Goodyear Television Playhouse\" (1953-55). Apparve anche in uno degli episodi di \"The Ed Sullivan Show\" nel 1954.\nLa Stritch partecip\u00f2 anche ad un episodio pilota di \"Honeymooners\" con Jackie Gleason, Art Carney e Pert Kelton, ma fu poi sostituita.\nTra il 1960 e il 1961 recit\u00f2 accanto a Shirley Bonne, Jack Weston, Rose Marie, Raymond Bailey e Stubby Kaye nella sitcom della CBS \"My Sister Eileen\" nella parte di Ruth Sherwood, scrittrice di un magazine che condivide un appartamento a New York con la sorella pi\u00f9 giovane, Eileen, un'aspirante attrice.\nTra il 1965 e il 1966 fu la segretaria di Daniel J. O'Brien (Peter Falk) nella serie drammatica \"Le cause dell'avvocato O' Brien,\" con Joanna Barnes e David Burns.\nNegli anni settanta, la Stritch decise di rimanere a Londra per continuare la carriera teatrale e televisiva dopo aver sposato John Bay, un attore conosciuto l\u00ec.\nNel 1975 Stritch inizi\u00f2 a recitare nella serie televisiva britannica \"Two's Company\" con Donald Sinden. Interpret\u00f2 il ruolo di Dorothy McNab, una scrittrice statunitense che viveva a Londra, famosa per i suoi romanzi thriller. \"Two's Company\" fu acclamato in Gran Bretagna e fu trasmessa fino al 1979.\nAltre apparizioni televisive includono quella in \"Il brivido dell'imprevisto\" di Roald Dahl (1978\u00a0\u2013 1980), nella serie per bambini \"Jackanory\", in \"La fabbrica di cioccolato\" di Roald Dahl.\nQuando ritorn\u00f2 negli Stati Uniti, fu un membro regolare del cast di \"The Ellen Burstyn Show\" nel 1986, interpretando la madre del personaggio di Burstyn. Fu anche l'insegnante Mrs. McGee in tre episodi di \"I Robinson\" (1989-1990). Apparve poi nella famosa serie \"Law &amp; Order - I due volti della giustizia\" (1992, 1997) come Lainie Steiglitz; nei panni del giudice Grace Lema in \"Oz\" (1998); in \"Una vita da vivere\".\nLavori pi\u00f9 recenti includono \"Una famiglia del terzo tipo\" (1997, 2001) e la sua interpretazione della madre di Jack Donaghy, il personaggio di Alec Baldwin in \"30 Rock\".\nNel 2013 \u00e8 protagonista di un documentario su se stessa intitolato \"\" diretto da Chiemi Karasawa e co-prodotto da Alec Baldwin.\nBBC Radio.\nNel 1982, la Stritch apparve in un'edizione della serie della BBC Radio \"Just a Minute\" con Kenneth Williams, Clement Freud e Barry Cryer. Lo show \u00e8 stato descritto da Nicholas Parsons, un attore e presentatore alla radio stessa, come uno dei pi\u00f9 memorabili grazie alla capacit\u00e0 di Elaine di estendere certe limitazioni delle regole degli show. Apparve anche nel ruolo di Martha nell'adattamento radio di \"Chi ha paura di Virginia Woolf?\" di Edward Albee.\nRitorno al teatro.\nDopo la morte del marito nel 1982, per via di un tumore al cervello, dopo un altro periodo trascorso a Londra, l'attrice ritorn\u00f2 in America. Dopo una pausa dalla sua attivit\u00e0 di attrice e dopo aver affrontato problemi dovuti all'alcolismo, la Stritch inizi\u00f2 a recitare nuovamente negli anni '90. Apparve in un revival del musical di Broadway \"Show Boat\" nel 1994, e in \"A Delicate Balance\" nel 1996.\nIl suo spettacolo, \"Elaine Stritch at Liberty\", un riassunto della sua vita e della sua carriera, fu presentato al Public Theatre di New York, e fu mandato avanti dal 7 novembre del 2001 al 30 dicembre dell'anno stesso per poi essere presentato nel 2002 alNeil Simon Theatre.\nRecentemente ha preso parte al revival di \"A Little Night Music\" di Sondheim, a partire dal 13 luglio 2010, sostituendo Angela Lansbury nel ruolo.\nCabaret.\nElaine partecipa ad un cabaret al Cafe Carlyle di New York City dal 2005. Il primo show era intitolato \"At Home at the Carlyle\". Interpreta versioni di \"He Was Too Good to Me\", di Rodgers and Hart, \"Fifty Percent\" tratto dallo show \"Ballroom\" e \"That's Him,\" di Kurt Weill e Ogden Nash. Pi\u00f9 recentemente ha recitato al Cafe Carlyle a gennaio e febbraio del 2010, e di nuovo a marzo March in un programma intitolato \"At Home at the Carlyle: Elaine Stritch Singin' Sondheim\u2026One Song at a Time\".\nVita privata.\nIl marito John Bay (Chicago, Illinois), era un membro della famiglia che possiede la Bay's English Muffins, che appunto produce muffins. Quando risiedeva a Londra, invece di affittare o acquistare una propriet\u00e0 la Stritch e il marito vivevano al Savoy Hotel.\nStritch \u00e8 stata cristallina riguardo ai suoi problemi con l'alcol. Inizi\u00f2 a bere all'et\u00e0 di 13 anni, cosa che faceva per superare le insicurezze e la cosiddetta paura da palcoscenico. Il problema peggior\u00f2 alla morte di John, e chiese aiuto solo dopo aver subito come effetto del bere il diabete.\nSpettacolo, teatro e televisione.\nFilmografia.\nStritch recit\u00f2 anche in pi\u00f9 di 30 film cinematografici e per la televisione, inclusi \"Addio alle armi\", \"Settembre\" di Woody Allen, \"Gli impenitenti\", \"Quel mostro di suocera\" e \"Autumn in New York\". Ha partecipato anche a documentari come \"Broadway: The Golden Years, by the Legends Who Were There\" (2003) e \"The Needs of Kim Stanley\" (2005).\nDoppiatrici italiane.\nNelle versioni italiane dei suoi film e serie TV, Elaine Stritch \u00e8 stata doppiata da:\nCome doppiatrice, \u00e8 stata doppiata in italiano da:"}
{"id": "3122760", "revid": "767487", "url": "https://it.wikipedia.org/wiki?curid=3122760", "title": "Fashawn", "text": "Le origini.\nNato nell'ottobre del 1988, Santiago cresce con problemi familiari alle spalle. Il padre ha problemi con la legge ed \u00e8 detenuto in carcere, mentre la madre \u00e8 tossicodipendente. Pi\u00f9 tardi viene trasferito in un centro d'infanzia e a 12 anni comincia a trovare conforto nella musica, iniziando a scrivere le sue prime rime.\nAlla fine viene adottato da suo zio, e pu\u00f2 trascorrere cos\u00ec la sua adolescenza a Fresno. Successivamente si appassiona allo skateboard e si pone l'obiettivo di intraprendere una carriera musicale, questo a discapito della scuola, che lascer\u00e0 all'et\u00e0 di 17 anni.\nCarriera musicale.\nNel 2006 il giovane Santiago Leyva alias Fashawn rilascia il suo primo mixtape: \"Grizzly City\". Successivamente incide due mixtape, \"The Phenom 1\" e \"Grizzly City 2\". Dopodich\u00e9, nel 2008 Fashawn collabora con Mick Boogie e Terry Urban per il mixtape \"One Shot One Kill\". Nello stesso anno incide altri mix-cd.\nIl 20 ottobre 2009 pubblica un primo album vero e proprio intitolato \"Boy Meets World\", album interamente prodotto da Exile, dove Fashawn mette in risalto un flow abbastanza solido e una buona carica interpretativa.\nNel 2009 si esibisce all'estero in compagnia di Evidence, e nel febbraio del 2010 in compagnia di Blu ed Exile. Sempre nel 2010 rilascia altri due mixtape, \"Ode to Illmatic\" e \"Grizzly City 3\" e in data 21 febbraio 2011 pubblica il secondo volume di \"Higher Learning\"."}
{"id": "3122768", "revid": "110157", "url": "https://it.wikipedia.org/wiki?curid=3122768", "title": "Enfant de la ville", "text": "Enfant de la ville (in italiano 'Ragazzo di Citt\u00e0') \u00e8 il secondo album di Grand Corps Malade, uscito nel 2008.\nAnche in questo, come nel precedente, Midi 20, i brani sono per la maggior parte cantati a cappella, o accompagnati da una base minimalista."}
{"id": "3122771", "revid": "9", "url": "https://it.wikipedia.org/wiki?curid=3122771", "title": "The Stoop", "text": ""}
{"id": "3122772", "revid": "37401", "url": "https://it.wikipedia.org/wiki?curid=3122772", "title": "Asse sintagmatico", "text": ""}
{"id": "3122776", "revid": "1543377", "url": "https://it.wikipedia.org/wiki?curid=3122776", "title": "Julesburg", "text": "Julesburg \u00e8 un centro abitato (\"town\") degli Stati Uniti d'America, capoluogo di contea della contea di Sedgwick dello Stato del Colorado. Nel censimento del 2000 la popolazione era di 1.467 abitanti.\nGeografia fisica.\nSecondo i rilevamenti dell'United States Census Bureau, Julesburg si estende su una superficie di 3,3 km\u00b2."}
{"id": "3122779", "revid": "74801", "url": "https://it.wikipedia.org/wiki?curid=3122779", "title": "Grace Anna Coolidge", "text": "Biografia.\nUnica figlia dell'ingegnere meccanico Andrew Issaclar Goodhue (1848-1923) e di Lemira Barrett Goodhue (1849-1929), Grace conobbe Calvin Coolidge, suo futuro marito, nel 1903, ma la proposta di fidanzamento ufficiale arriv\u00f2 solo nel 1905. Al matrimonio si oppose fortemente la madre di Grace, al punto che Coolidge non ebbe mai pi\u00f9 buoni rapporti con la suocera. Il 4 ottobre 1905 Coolidge spos\u00f2 Grace Goodhue, all'epoca ventiseienne. La coppia ebbe due figli John Coolidge (1906-2000) e Calvin Coolidge, Jr. (1908-1924). Con la sua presenza ed il suo carattere Grace fu di fondamentale importanza nella scalata politica del marito.\nDopo la morte di Warren Gamaliel Harding, Calvin Coolidge divent\u00f2 il nuovo presidente degli Stati Uniti d'America, ed insieme alla famiglia si trasfer\u00ec alla Casa Bianca. Grace fu una impeccabile padrona di casa. Il momento pi\u00f9 importante della sua vita sociale alla Casa Bianca fu sicuramente il festeggiamento per Charles Lindbergh, dopo il suo volo transatlantico nel 1927. I Coolidge furono una coppia particolarmente affiatata, bench\u00e9 il presidente non discusse mai con lei questioni di stato. Lei non sapeva neppure che il presidente non si sarebbe ricandidato per il mandato successivo, fino a quando come tutti non lo seppe tramite la conferenza stampa del 1928.\nGrace Cooldige ricevette una medaglia d'oro dal \"National Institute of Social Science\" e nel 1931 fu votata in un sondaggio come una delle pi\u00f9 grandi donne americane viventi. Durante la seconda guerra mondiale fu molto attiva con la Croce Rossa. Grace Coolidge mor\u00ec l'8 luglio 1957 all'et\u00e0 di settantotto anni."}
{"id": "3122780", "revid": "1543377", "url": "https://it.wikipedia.org/wiki?curid=3122780", "title": "Ovid (Colorado)", "text": "Ovid \u00e8 un centro abitato (\"town\") degli Stati Uniti d'America, situato nella contea di Sedgwick dello Stato del Colorado. Nel censimento del 2000 la popolazione era di 330 abitanti.\nGeografia fisica.\nSecondo i rilevamenti dell'United States Census Bureau, Ovid si estende su una superficie di 0,4 km\u00b2."}
{"id": "3122783", "revid": "1543377", "url": "https://it.wikipedia.org/wiki?curid=3122783", "title": "Sedgwick (Colorado)", "text": "Sedgwick \u00e8 un centro abitato (\"town\") degli Stati Uniti d'America, situato nella contea di Sedgwick dello Stato del Colorado. Nel censimento del 2000 la popolazione era di 191 abitanti.\nGeografia fisica.\nSecondo i rilevamenti dell'United States Census Bureau, Sedgwick si estende su una superficie di 0,9 km\u00b2."}
{"id": "3122788", "revid": "371529", "url": "https://it.wikipedia.org/wiki?curid=3122788", "title": "The Beatles' Second Album", "text": "The Beatles' Second Album (Electrifying Big-Beat Performances by England's Paul McCartney, John Lennon, George Harrison and Ringo Starr) \u00e8 il terzo album dei Beatles pubblicato negli Stati Uniti d'America dalla Capitol Records il 10 aprile 1964. Il disco raggiunse la prima posizione in classifica in USA, scalzando il precedente album \"Meet the Beatles!.\" Fu la prima volta che un album venne scalzato dalla vetta della classifica da un altro dello stesso gruppo. L'album stabil\u00ec anche un secondo record vendendo 250.000 copie il giorno stesso della pubblicazione.\nDescrizione.\nL'album \u00e8 composto da brani provenienti da singoli, EP, e LP usciti in Inghilterra: le cinque tracce rimanenti dell'album \"With the Beatles\" rimaste escluse dal precedente album della Capitol \"Meet the Beatles!,\" \"Thank You Girl,\" B-side del singolo \"From Me to You, i\"l singolo \"She Loves You / I'll Get You,\" \"You Can't Do That\" dall'album \"A Hard Day's Night\" e due nuovi brani, \"Long Tall Sally\" e \"I Call Your Name\", entrambi pubblicati il mese successivo anche in Inghilterra nell'EP \"Long Tall Sally\".\nA causa del citato effetto eco aggiunto ai brani, questo disco \u00e8 considerato una rarit\u00e0 dai collezionisti.\nLa traccia \"Thank You Girl\" \u00e9 presente nella versione stereo che sar\u00e0 l'unico vero missaggio stereo della canzone disponibile in oltre 40 anni, fino all'uscita nel 2009 dell'edizione rimasterizzata della raccolta \"Past Masters\".\nNel 2004 l'album \u00e8 stato ristampato per la prima volta in formato CD come parte del cofanetto \"The Capitol Albums, Volume 1.\"\nTracce.\nTutti i brani sono opera di John Lennon e Paul McCartney, eccetto dove indicato.\nImpatto culturale.\nL'album \"Prisoners Of Love (A Smattering Of Scintillating Senescent Songs 1985-2003)\" del gruppo musicale rock statunitense Yo La Tengo ha la copertina molto simile a quella di questo album."}
{"id": "3122791", "revid": "599013", "url": "https://it.wikipedia.org/wiki?curid=3122791", "title": "Y\u016bta Minami", "text": "Divent\u00f2 famoso dopo un clamoroso errore da lui commesso: infatti, durante Sanfrecce Hiroshima - Kashiwa Reysol giocata il 22 maggio 2004, nel tentativo di passare il pallone ad un difensore della propria squadra lo lanci\u00f2 sbadatamente nella propria porta, facendo quindi autogol.\nCarriera.\nHa partecipato ai Mondiali Under-20 del 1999 arrivando in finale."}
{"id": "3122796", "revid": "287204", "url": "https://it.wikipedia.org/wiki?curid=3122796", "title": "Rostro", "text": ""}
{"id": "3122797", "revid": "1543377", "url": "https://it.wikipedia.org/wiki?curid=3122797", "title": "Blue River (Colorado)", "text": "Blue River \u00e8 un centro abitato (\"town\") degli Stati Uniti d'America, situato nella contea di Summit dello Stato del Colorado. Nel censimento del 2000 la popolazione era di 685 abitanti.\nGeografia fisica.\nSecondo i rilevamenti dell'United States Census Bureau, Blue River si estende su una superficie di 6,0 km\u00b2."}
{"id": "3122802", "revid": "1573940", "url": "https://it.wikipedia.org/wiki?curid=3122802", "title": "Dillon (Colorado)", "text": "Dillon \u00e8 un centro abitato (\"town\") degli Stati Uniti d'America, situato nella contea di Summit dello Stato del Colorado. Nel censimento del 2010 la popolazione era di 904 abitanti.\nGeografia fisica.\nSecondo i rilevamenti dell'United States Census Bureau, Dillon si estende su una superficie di 6,2 km\u00b2."}
{"id": "3122803", "revid": "124333670", "url": "https://it.wikipedia.org/wiki?curid=3122803", "title": "Dragon Age", "text": "Dragon Age \u00e8 una serie di videogiochi di ruolo a tema fantasy creata e sviluppata dalla societ\u00e0 Bioware e pubblicata da Electronic Arts per PlayStation 3, PlayStation 4Xbox 360, macOS e Microsoft Windows; al momento \u00e8 costituita da tre capitoli pi\u00f9 uno spin-off per cellulari.\nStoria.\n\"Dragon Age\" venne per la prima volta annunciato nell'Expo E3 del 2004. Il primo gioco, ', venne pubblicato nel novembre del 2009, seguito da una serie di contenuti scaricabili e dall'espansione ' (pubblicata nel marzo 2010). Nel marzo 2011 venne invece messo in commercio \"Dragon Age II\".\nAlla serie di videogiochi si affiancano tre racconti che fungono da prequel per le avventure di \"Dragon Age: Origins\", scritti dall'autore David Gaider.\nIl 21 novembre 2014 \u00e8 uscito per Microsoft Windows, PlayStation 3, PlayStation 4, Xbox 360 e Xbox One il terzo capitolo principale della serie di Bioware: \"\". Nel 2017 Bioware annuncia la lavorazione di un nuovo videogioco della serie che viene ufficializzato durante i The Game Awards 2018.\nAmbientazione.\nL'universo fantasy di Dragon Age trae ispirazione dalla tradizione fantasy europea. Essa si sviluppa in un'ambientazione che si colloca all'interno del continente immaginario del Thedas. Questo territorio un tempo era sotto il dominio dell'Impero Tevinter (ispirato direttamente da quello romano) ma dopo la sua frammentazione, ha visto nascere decine di nazioni diverse. Oltre agli esseri umani nell'universo di Dragon Age si muovono anche Nani, Elfi e Qunari (una razza di giganti guerrieri) ma anche Prole Oscura, Draghi e Demoni.\nPersonaggi.\nLa serie \u00e8 composta da molti personaggi principali e secondari che spesso appaiono in pi\u00f9 capitoli con ruoli differenti ma che in qualche modo hanno un contatto col protagonista. Tuttavia ci sono sei personaggi importanti a livello della serie che appaiono in tutti i capitoli con ruoli differenti ma che in qualche modo sono determinanti ai fini della trama: Alistair, Leliana, Morrigan, Flemeth, Cassandra Pentaghast e Varric Tethras.\nVideogiochi della serie.\nSerie principale.\n\"Dragon Age: Origins\".\n\u00c8 il primo videogioco della serie. Il Ferelden \u00e8 minacciato dai Prole Oscura che, guidati dall'Arcidemone, danno inizio al Quinto Flagello. I Custodi Grigi sono gli unici in grado di sconfiggerli. Gli unici due Custodi Grigi rimasti vivi sono Alistair e Il Custode, protagonista del gioco. Insieme cominciano a creare un esercito per affrontare la minaccia.\nIl gioco \u00e8 stato pubblicato nel 2009 per Microsoft Windows, PlayStation 3 e Xbox 360.\n\"Dragon Age II\".\nSecondo capitolo della serie. Il nano Varric narra le vicende del Campione di Kirkwall chiamato Hawke. Il gioco inizia esattamente quando il Flagello \u00e8 appena cominciato nel Ferelden. Hawke insieme alla sua famiglia fugge nei Liberi Confini e precisamente nella citt\u00e0 di Kirkwall, dove trascorrer\u00e0 sette anni, diventandone il Campione.\nIl gioco \u00e8 stato pubblicato nel 2011 per Microsoft Windows, PlayStation 3 e Xbox 360.\n\"Dragon Age: Inquisition\".\nTerzo capitolo della serie. Ambientato qualche tempo dopo la fine del precedente capitolo. Nel cielo si \u00e8 spalancato un enorme varco, che a sua volta ha aperto piccole brecce nel Ferelden e nell'Orlais, da dove fuoriescono demoni. Il protagonista, che verr\u00e0 poi conosciuto col nome di Inquisitore, \u00e8 l'unico in grado di chiudere le brecce e con l'Inquisizione cercher\u00e0 di cacciare i demoni e rispedirli nel loro mondo.\nIl gioco \u00e8 stato pubblicato nel 2014 per Microsoft Windows, PlayStation 3, Xbox 360, PlayStation 4 e Xbox One.\nSpin-off.\n\"Heroes of Dragon Age\".\nPrimo spin-off della serie. Nel gioco devono essere affrontate una serie di mappe che ripercorrono gli avvenimenti pi\u00f9 importanti nella storia del Thedas. Alcuni fatti sono gi\u00e0 stati presentati nei tre titoli principali della saga mentre altri ripercorrono gli eventi antecedenti al primo gioco della saga.\nIl gioco \u00e8 stato pubblicato nel 2013 per iOS e Android.\nProgetti futuri.\n\"Dragon Age 4\".\nNel 2017 Bioware annuncia la lavorazione di un nuovo capitolo con il titolo provvisorio di \"Dragon Age 4\". Nel marzo 2018 viene annunciato che ci vorranno anni prima che il gioco venga pubblicato perch\u00e9 Bioware sta dirottando gran parte del team nella realizzazione del gioco \"Anthem\". Il 7 dicembre 2018 ai The Game Awards Bioware annuncia ufficialmente la produzione di un nuovo Dragon Age mostrando il breve teaser \"Dread Wolf Rises\". Bioware ha affermato che lo sviluppo del gioco \u00e8 composto da veterani della serie e professionisti che hanno lavorato a \"Jade Empire\" e a \"Baldur's Gate\"; inoltre la casa produttrice ha dichiarato che l'obiettivo \u00e8 quello di portare lo storytelling a un nuovo livello. Secondo un'intervista di ottobre 2019 il gioco non arriver\u00e0 prima del 2022. Nel 2020 tramite un tweet, Mark Darrah produttore esecutivo di BioWare, ha rivelato che il videogioco \u00e8 in pieno sviluppo e che a causa dell'emergenza COVID-19 stanno lavorando da casa e di conseguenza lo sviluppo \u00e8 molto pi\u00f9 difficile. Durante la Gamescom 2020 Bioware pubblica un video dove mostra il dietro le quinte del videogioco mostrando i primi concept art e rivelando alcuni dettagli sulla trama. Ai The Game Awards 2020 viene mostrato il primo trailer con immagini di gioco e il titolo viene chiamato semplicemente \"Dragon Age\". A febbraio 2021 viene annunciato che nel gioco \u00e8 stata rimossa la modalit\u00e0 multiplayer e quindi il gioco sar\u00e0 completamente single-player.\nAccoglienza.\nLa rivista \"Play Generation\" classific\u00f2 la serie, citando in particolare \"\" e \"Dragon Age II\", come una delle migliori saghe con una strega come protagonista."}
{"id": "3122805", "revid": "1149807", "url": "https://it.wikipedia.org/wiki?curid=3122805", "title": "D-Cyber", "text": "D-Cyber/Digimon D-Cyber () \u00e8 un manhua cinese dedicato all'universo di \"Digimon\", pubblicato dalla Rightman Publishing di Hong Kong a partire dal 17 febbraio 2005. La storia narra delle avventure di Hikaru Ryuuji, Masuken Kana, Teru Raku ed una giovane ragazza di nome Kiyoshi. Il manhua introduce il concetto di Digimon X, ma la loro origine \u00e8 diversa da quella del manga giapponese \"Digimon Chronicle\".\nTrama.\nDiecimila anni fa, un grande e potente Digimon fu sconfitto e sigillato dai Cavalieri Sacri in un'entit\u00e0 nota come \"Digicuore\". Anni dopo, un virus infetta Digiworld, risparmiando solo coloro in possesso dell'Anticorpo D. Gli unici membri sopravvissuti dei Cavalieri Sacri sono Omega del Potere, Duke del Coraggio e Magna dei Miracoli.\nAll'inizio della serie, il \"Dio della Morte\" MetalPhantomon trasporta Hikaru, Kiyoshi, Masuken e Teru a Digiworld. In principio, Hikaru viene lasciato solo con il suo Digimon (che inizialmente \u00e8 un Dorimon), ma presto si ritrova a combattere contro i suoi amici Teru e Masuken, che si trovano sotto il controllo di MetalPhantomon, ed i loro Digimon, Agumon X e Ryuudamon.\nImprovvisamente, MetalPhantomon ruba lo \"Spirito di Drago\" del partner di Hikaru, che ora \u00e8 un Dorumon. Mentre MetalPhantomon usa lo Spirito di Drago per ridare vita al Digicuore, Hikaru, Teru e Masuken apprendono da Omega del Potere che possono avere un nuovo Spirito di Drago da Duke del Coraggio e con questo salvare la vita di Dorumon. Ma quando i tre ed i loro Digimon giungono nell'area di Digiworld di Duke, vengono assegnati loro una serie di test da uno dei servi di Duke, MameTyramon.\nDopo aver completato i test ed aver combattuto con lo stesso Duke, il gruppo riesce a guadagnarsi un nuovo Spirito di Drago per Dorumon. Tuttavia, i tre devono ora combattere contro MetalPhantomon, che \u00e8 riuscito nel suo intento di riportare in vita il Digicuore, che ora ha le sembianze di Dexmon. Alla fine, Hikaru e gli altri riescono a salvare la loro amica Kiyoshi, che era stata sigillata all'interno di Dexmon, e ritornano nel mondo reale.\nPersonaggi.\nEsseri umani e Digimon partner.\nHikaru Ryuuji\nDorumon\nMasuken Kana\nRyuudamon\nTeru Raku\nAgumon X\nKiyoshi\nCavalieri Sacri.\nDopo essere riusciti a sigillare il Digicuore diecimila anni fa, e dopo l'arrivo di un potente virus, solo tre di questi Digimon sono ancora in vita. Alla fine della serie, Dorumon si rivela essere il loro leader, Alphamon.\nOmega del Potere\nDuke del Coraggio\nMagna dei Miracoli\nMameTyramon\nNemici.\nKuwagamon X\nMegaSeadramon X e GigaSeadramon\nSkullBaluchimon\nMetalPhantomon\nDexmon\nAltro.\nDigievoluzione.\nNella serie, la Digievoluzione si pu\u00f2 raggiungere solo tramite la generazione di \"sfere di energia\", che sono formate dalla forza di volont\u00e0 del partner umano. Tuttavia, se nel processo vengono coinvolte anche emozioni negative, ci\u00f2 pu\u00f2 causare al Digimon partner di digievolvere in una versione selvaggia di se stesso in un processo chiamato \"Digievoluzione Death-X (Dex)\". L'esempio pi\u00f9 significativo si ha quando il Dorumon di Hikaru megadigievolve in DexDorugoramon.\nDigivice D-Cyber.\nIl Digivice usato in questa serie \u00e8 il Digivice D-Cyber. L'unica caratteristica degna di nota nella raffigurazione di questo Digivice sta nel fatto che gli attacchi speciali del Digimon a lui collegato si attivano quando il suo partner umano \"scuote\" in un modo particolare il D-Cyber."}
{"id": "3122807", "revid": "1543377", "url": "https://it.wikipedia.org/wiki?curid=3122807", "title": "Frisco (Colorado)", "text": "Frisco \u00e8 un centro abitato (\"town\") degli Stati Uniti d'America, situato nella contea di Summit dello Stato del Colorado. Nel censimento del 2010 la popolazione era di 2.683 abitanti.\nGeografia fisica.\nSecondo i rilevamenti dell'United States Census Bureau, Frisco si estende su una superficie di 4,5 km\u00b2."}
{"id": "3122810", "revid": "1543377", "url": "https://it.wikipedia.org/wiki?curid=3122810", "title": "Montezuma (Colorado)", "text": "Montezuma \u00e8 un centro abitato (\"town\") degli Stati Uniti d'America, situato nella contea di Summit dello Stato del Colorado. Nel censimento del 2000 la popolazione era di 42 abitanti.\nGeografia fisica.\nSecondo i rilevamenti dell'United States Census Bureau, Montezuma si estende su una superficie di 0,2 km\u00b2."}
{"id": "3122812", "revid": "287204", "url": "https://it.wikipedia.org/wiki?curid=3122812", "title": "Ludovico Buglio", "text": "Biografia.\nLudovico Buglio ( in cinese \u5229\u985e\u601d, Li Leisi) nacque a Mineo il 26 gennaio 1606 da Don Mario Buglio, Barone del Burgio, Bifara e Favarotta, e da donna Antonia Gravina Corilles, figlia del Marchese di Francofonte. Entrato nella Compagnia di Ges\u00f9, 29 gennaio 1622, dopo una carriera come professore di discipline umanistiche e retorica nel Collegio Romano, chiese di essere inviato come missionario in Cina.\nBuglio predic\u00f2 il Vangelo nelle province di Sichuan, Fujian e Jiangxi.\nFu vittima delle persecuzioni contro la minoranza cattolica cinese dall'imperatore Kangxi. Fatto prigioniero da Zh\u0101ng Xi\u00e0nzh\u014dng, fu successivamente portato a Pechino nel 1648 dal principe manci\u00f9 Hooge. Qui, dopo una breve prigionia, gli fu concesso di esercitare il suo ministero. Buglio, guadagnata la fiducia dell'imperatore, lavor\u00f2 assieme agli altri missionari gesuiti Johann Adam Schall von Bell, Ferdinand Verbiest e Gabriel de Magalh\u00e3es, alla riforma del calendario cinese. Il Buglio (chiamato dai cinesi L\u00ec L\u00e8is\u012b) parlava e scriveva cinese correntemente: redasse pi\u00f9 di 80 opere in cinese (soprattutto testi religiosi).\nTradusse la I e la III parte della \"Summa Theologica\" di Tommaso d'Aquino, tradusse in cinese il \"Messale Romano\" (Pechino, 1670), il \"Breviario\" e il \"Rituale romano\" (1674 e 1675). \nMorto a Pechino, 7 ottobre 1682, ricevette esequie di Stato. \u00c8 seppellito nel cimitero di Zhalan nella capitale cinese."}
{"id": "3122814", "revid": "599013", "url": "https://it.wikipedia.org/wiki?curid=3122814", "title": "Y\u014dsuke Fujigaya", "text": "Carriera.\nClub.\nConsadole Sapporo.\nEsordisce nel calcio professionistico nella J2 League, seconda divisione del calcio giapponese, nella partita persa per 2-1 contro il Kawasaki Frontale, la sua prima vittoria sar\u00e0 contro il Ventforet Kofu dove la squadra prevarr\u00e0 per 3-0. La squadra vincer\u00e0 l'edizione 2000 del campionato sebbene Fujigaya sia sempre rimasto in panchina dato che il Consadole Sapporo si \u00e8 affidato al portiere titolare Yohei Sato; la vittoria ha permesso alla squadra di ottenere la promozione in prima divisione, la prima partita di Fujigaya nella J1 League \u00e8 stata contro il Gamba Osaka dove subisce una rete da Kenji \u014cshiba e la squadra perde per 1-0. Sempre contro il Gamba Osaka ottiene la sua prima vittoria nel campionato, questa volta \u00e8 stato il Consadole Sapporo a vincere per 1-0. La squadra retrocede nuovamente nella seconda divisione, Fujigawa viene promosso primo portiere preservando la posizione nelle stagioni 2003 e 2004. Giocher\u00e0 per la prima volta nella Coppa dell'Imperatore nella vittoria per 2-1 contro il JEF United Chiba.\nGamba Osaka e J\u00fabilo Iwata.\nA partire dal 2005 vestir\u00e0 la maglia del Gamba Osaka, la sua prima partita \u00e8 stata nell'edizione 2005 della Coppa J. League nel pareggio per 2-2 contro il Cerezo Osaka, la squadra arriver\u00e0 in finale dove perderanno 5-4 ai rigori contro il JEF United Chiba. Fujigata vince l'edizione 2005 del campionato giapponese, dividendo il ruolo di portiere titolare con Naoki Matsuyo. Nel 2006 prende parte per la prima volta alla AFC Champions League perdendo per 3-2 contro il Jeonbuk Motors, la prima vittoria nel campionato continentale avverr\u00e0 prevalendo nella schiacciante vittoria per 15-0 contro il SHB-Da Nang FC. Il 3 novembre 2007 vince la Coppa del Giappone nella vittoria per 1-0 contro il Kawasaki Frontale. Questa vittoria consentir\u00e0 al Gamba Osaka di partecipare alla Coppa Suruga Bank contro l'Arsenal de Sarand\u00ed, Fujigaya subisce una rete da Carlos Casteglione che decreta la sconfitta per 1-0 contro gli avversari. Vincer\u00e0 l'edizione 2008 della Champions League asiatica battendo in finale l'Adelaide United, sia nella partita di andata che in quella di ritorno Fujigaya non ha subito nemmeno una rete, ottenendo l'accesso ai Mondiali per Club dove il Gamba Osaka si classifica terzo con un bilancio di una sconfitta e due vittorie. Vince per la prima volta la Coppa dell'Imperatore il 1\u00ba gennaio del 2009 ottenendo una vittoria per 1-0 contro il Kashiwa Reysol\nTorner\u00e0 a giocare in seconda divisione nel 2014 con il J\u00fabilo Iwata, facendo il suo debutto perdendo per 1-0 contro il Consadole Sapposo, invece la partita successiva otterr\u00e0 una vittoria per 4-1 contro il Kamatamare Sanuki, Fujigaya ha giocato comunque poche partite nel campionato dato che il portiere titolare era Naoki Hatta. Nel 2015 riprender\u00e0 a giocare con Gamba Osaka trovando sempre meno spazio durante le partite anche perch\u00e9 Masaaki Higashiguchi ormai aveva ottenuto il ruolo di primo portiere. Nel 2017 abbandona il calcio, la sua ultima partita \u00e8 stata nel pareggio contro l'Urawa Red Diamonds per 1-1 entrando in partita al 73\u00ba minuto sostituendo Ken Tajiri.\nNazionale.\nHa partecipato come portiere titolare nella Nazionale Under-20 al Mondiale in Argentina dove gioca tutte e tre e partite, due perse contro l'Angola (2-1) e l'Australia (2-0) e una vinta per 3-0 contro la Repubblica Ceca.\nOtterr\u00e0 la prima storica medaglia d'argento ai Giochi asiatici nel 2002 giocando con la Nazionale Under-23."}
{"id": "3122815", "revid": "1543377", "url": "https://it.wikipedia.org/wiki?curid=3122815", "title": "Silverthorne (Colorado)", "text": "Silverthorne \u00e8 un centro abitato (\"town\") degli Stati Uniti d'America, situato nella contea di Summit dello Stato del Colorado. Nel censimento del 2000 la popolazione era di 3.196 abitanti.\nGeografia fisica.\nSecondo i rilevamenti dell'United States Census Bureau, Silverthorne si estende su una superficie di 8,3 km\u00b2."}
{"id": "3122818", "revid": "287204", "url": "https://it.wikipedia.org/wiki?curid=3122818", "title": "Centroscyllium excelsum", "text": "Il pescecane pinnaalta (Centroscyllium excelsum) \u00e8 una specie di squalo della famiglia degli Etmopteridi.\nDistribuzione.\nVive nel Pacifico nord-occidentale, lungo la cosiddetta Catena dei Seamount Emperor, a latitudini comprese tra i 50 e i 38\u00b0 N; si incontra a 800-1000 metri di profondit\u00e0.\nDescrizione.\nRaggiunge una lunghezza massima di 63 centimetri.\nBiologia.\nLa specie \u00e8 ovovivipara."}
{"id": "3122820", "revid": "1543377", "url": "https://it.wikipedia.org/wiki?curid=3122820", "title": "Keystone (Colorado)", "text": "Keystone \u00e8 un centro abitato (\"census-designated place\") degli Stati Uniti d'America, situato nella contea di Summit dello stato del Colorado. Nel censimento del 2000 la popolazione era di 825 abitanti.\nGeografia fisica.\nSecondo i rilevamenti dell'United States Census Bureau, Keystone si estende su una superficie di 105,2 km\u00b2."}
{"id": "3122825", "revid": "109310729", "url": "https://it.wikipedia.org/wiki?curid=3122825", "title": "Episodi di A sud del Paradiso (prima stagione)", "text": "Questa \u00e8 una lista degli episodi della prima stagione della serie televisiva A sud del Paradiso."}
{"id": "3122826", "revid": "95993", "url": "https://it.wikipedia.org/wiki?curid=3122826", "title": "Paochui", "text": ""}
{"id": "3122828", "revid": "599013", "url": "https://it.wikipedia.org/wiki?curid=3122828", "title": "Chiesa di Santa Maria Assunta (Sant'Olcese)", "text": "La chiesa di Santa Maria Assunta \u00e8 un luogo di culto cattolico situato nella frazione di Comago, in piazza Nostra Signora Assunta, nel comune di Sant'Olcese nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sant'Olcese-Serra Ricc\u00f2 dell'arcidiocesi di Genova.\nStoria e descrizione.\nSecondo una lapide presso la locale chiesa di Sant'Olcese sembrerebbe che fu san Claro nel 407 ad erigere a Comago la primitiva cappella intitolata alla Vergine Maria. La prima citazione ufficiale dell'edificio risale al 19 febbraio del 1191 in un antico documento. Un documento attesta che il 20 maggio del 1411 la comunit\u00e0 di Comago fu unita alla parrocchia San Martino di Manesseno fino all'11 aprile del 1639, quando il cardinale Stefano Durazzo la costitu\u00ec in parrocchia indipendente.\nI primi lavori alla struttura furono eseguiti tra il 1602 e il 1607 dove fu ampliata la costruzione; altri lavori alla navata maggiore e alla volta furono effettuati nel 1790 e in parte rieseguiti cent'anni dopo (1890)."}
{"id": "3122831", "revid": "95993", "url": "https://it.wikipedia.org/wiki?curid=3122831", "title": "Ba qua zhang", "text": ""}
{"id": "3122832", "revid": "2194416", "url": "https://it.wikipedia.org/wiki?curid=3122832", "title": "Conferenza stampa", "text": "Una conferenza stampa \u00e8 un evento informativo organizzato da un organismo o ente, a cui sono invitati i mass media, per annunciare delle notizie.\nUno dei primi utilizzi della conferenza stampa risale al 1913, quando il presidente degli Stati Uniti d'America Woodrow Wilson convoc\u00f2 circa 57 incontri con i giornalisti fra il 1913 ed il 1916.\nLa maggior parte delle conferenze stampa vengono organizzate da istituzioni, partiti politici, sindacati e gruppi di imprese, bench\u00e9 spesso il metodo della conferenza stampa viene utilizzato per promuovere le attivit\u00e0 di personaggi dello spettacolo (cantanti, attori o personaggi televisivi) e dello sport. Di solito le conferenze stampa vengono tenute attraverso delle dichiarazioni fatte ai giornalisti, o pi\u00f9 spesso, tramite domande poste da questi ultimi nei confronti di chi li ha invitati."}
{"id": "3122834", "revid": "95993", "url": "https://it.wikipedia.org/wiki?curid=3122834", "title": "Xing yi quan", "text": ""}
{"id": "3122836", "revid": "767487", "url": "https://it.wikipedia.org/wiki?curid=3122836", "title": "S\u014dta Nakazawa", "text": "Carriera.\nHa partecipato ai mondiali Under-20 del 2001."}
{"id": "3122841", "revid": "1310927", "url": "https://it.wikipedia.org/wiki?curid=3122841", "title": "Atl\u00e9tico Mexiquense", "text": "L'Atl\u00e9tico Mexiquense, \u00e8 una societ\u00e0 calcistica messicana fondata nel 1997. \u00c8 il club di riserva del Toluca. Attualmente milita nella Liga de Ascenso de M\u00e9xico la seconda serie del campionato messicano di calcio. Gioca le partite interne nello Stadio Nemesio D\u00edez di Toluca ( posti).\nRosa 2009.\n (\"capitano\")\n \n "}
{"id": "3122845", "revid": "1573940", "url": "https://it.wikipedia.org/wiki?curid=3122845", "title": "Centroscyllium fabricii", "text": "Il pescecane nero (Centroscyllium fabricii ()) \u00e8 una specie di squalo della famiglia degli Etmopteridi; questa creatura abissale \u00e8 molto numerosa.\nDistribuzione.\nVive nell'Atlantico occidentale, dalla Carolina del Nord alla Groenlandia, e in quello orientale, dall'Islanda al Sudafrica. Nella parte occidentale dell'areale si spinge forse fino alla Florida e al Golfo del Messico.\nDescrizione.\nPrivo di pinna anale, il pescecane nero ha spine scanalate sul dorso, la seconda pinna dorsale pi\u00f9 grande della prima, naso arrotondato, occhi grandi, denti a forma di tridente, addome pendulo e una colorazione marrone-nerastra. \u00c8 dotato di speciali organi luminescenti sparsi sulla pelle con cui attrae le prede: crostacei pelagici, cefalopodi, meduse e, probabilmente, anche pesci ossei. Raggiunge la lunghezza massima di un metro.\nBiologia.\nSpecie molto comune, vive in banchi differenziati forse a seconda dei sessi. Vive a 180-1600 metri di profondit\u00e0, ma generalmente si incontra a 300 metri. Nella parte pi\u00f9 settentrionale dell'areale spesso nuota pi\u00f9 vicino alla superficie. La specie \u00e8 ovovivipara."}
{"id": "3122846", "revid": "339392", "url": "https://it.wikipedia.org/wiki?curid=3122846", "title": "Yi jing", "text": ""}
{"id": "3122851", "revid": "599013", "url": "https://it.wikipedia.org/wiki?curid=3122851", "title": "Chiesa di San Martino (Sant'Olcese)", "text": "La chiesa di San Martino \u00e8 un luogo di culto cattolico situato nella frazione di Manesseno, in salita superiore Don Giacomo Schiaffino, nel comune di Sant'Olcese nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sant'Olcese-Serra Ricc\u00f2 dell'arcidiocesi di Genova.\nStoria e descrizione.\nLa sua citazione risalirebbe in un atto notarile del 1\u00ba febbraio del 1188 come chiesa suffraganea della comunit\u00e0 di Sant'Olcese. Nel 1411 fu unita in un'unica parrocchia assieme a quella di Santa Maria Assunta di Comago, successivamente dichiarata autonoma dall'aprile del 1639.\nLa struttura \u00e8 composta da tre navate a croce latina; nel 1682, per i danni causati dalle intemperie, si dovette provvedere al rifacimento del tetto del coro e della cappella dedicata al Crocifisso.\nAll'interno sono presenti cinque altari in marmo, tra i quali uno intitolato all'Immacolata; qui \u00e8 esposta una statua lignea dello scultore Anton Maria Maragliano. Gli affreschi presenti nella volta sono del pittore ornatista Achille de Lorenzi, effettuati nel XIX secolo, mentre quelli sopra il coro e nel presbiterio sono opera di Luigi Gainotti."}
{"id": "3122857", "revid": "380453", "url": "https://it.wikipedia.org/wiki?curid=3122857", "title": "Ivana Ne\u0161ovi\u0107", "text": "Gioca nel ruolo di schiacciatrice e opposto nel .\nCarriera.\nLa carriera di Ivana Ne\u0161ovi\u0107 comincia nel 2003 esordendo nella Prva liga serbo-montenegrina con la Crvena zvezda, ottenendo subito la vittoria dello scudetto. Resta legata al club della sua citt\u00e0 fino al termine del campionato 2009-10, in cui riesce a vincere la Superliga e la Coppa di Serbia; nel 2007 ottiene invece le prime convocazioni in nazionale, partecipando alla Coppa del Mondo, chiusa al quinto posto.\nNella stagione 2010-11 viene ingaggiata dall'Asystel di Novara nella serie A1 italiana mentre nella stagione successiva viene ceduta al Volley Soverato, in Serie A2; a met\u00e0 annata per\u00f2 abbandona la squadra e si trasferisce nel , club militante nella V-League sudcoreana.\nNella stagione 2012-13 passa alle Denso Airybees nella V.Premier League giapponese, chiudendo il campionato con una amara retrocessione; la stagione successiva gioca nel \u00c7anakkale, squadra della Voleybol 1. Ligi turca.\nRitorna in patria brevemente nel campionato 2014-15 per vestire la maglia dello \u017delezni\u010dar Lajkovac, prima di andare a giocare nella Volleyball League A cinese col Tianjin Nuzi Paiqiu Dui per il resto della stagione; conclusi gli impegni in Cina gioca negli ultimi mesi dell'annata in Grecia con l'Olympiakos, club di A1 Ethnik\u012b, vincendo lo scudetto e la Coppa di Grecia. Nel campionato seguente approda al Bal\u0131kesir BB, club impegnato nel campionato cadetto turco.\nDopo qualche mese di inattivit\u00e0 torna in campo in Indonesia, partecipando alla Proliga 2017 col Badung Bank BJK, mentre nel campionato 2017-18 torna a giocare in Corea del Sud col ."}
{"id": "3122860", "revid": "1282301", "url": "https://it.wikipedia.org/wiki?curid=3122860", "title": "Petre Dumitrescu", "text": "Biografia.\nNato a \"Dobridor\", frazione del comune di Mo\u021b\u0103\u021bei, il 18 gennaio 1882, frequent\u00f2 la scuola militare tra il 1901 e il 1903 al termine del quale ottenne il grado di sottotenente. Fu promosso tenente nel 1906 e capitano nel 1911. In quell'anno entr\u00f2 alla \"Scuola superiore di guerra\" (\"\u015ecoala superioar\u0103 de r\u0103zboi in\" rumeno) fino al 1913. Combatt\u00e9 durante la prima guerra mondiale con il grado di maggiore.\nNel periodo tra le due guerre continu\u00f2 l'ascesa ai vertici militari. \"Attach\u00e9\" militare all'ambasciata di Parigi e in seguito a quella di Bruxelles, divenne prima vice-comandante dello Stato Maggiore (1935-1937), e quindi ispettore generale dell'artiglieria (1937-1939). Nel 1940 venne nominato comandante del I Corpo d'Armata\nPartecipazione alla seconda guerra mondiale.\nIl 25 marzo 1941 fu nominato comandante della 3\u00aa Armata e, a partire dal 5 luglio, partecip\u00f2 con questo reparto all'invasione dell'Unione Sovietica, nel quadro del contingente rumeno alleato dei tedeschi durante l'Operazione Barbarossa. Contribu\u00ec con le sue truppe alla liberazione della Bucovina del Nord occupata l'anno precedente dall'Armata Rossa. In seguito collabor\u00f2 con l'11\u00aa Armata tedesca, schierata sul suo fianco sinistro, e giunse nel nord della Crimea, prendendo parte alla Battaglia del Mare di Azov, dove vennero distrutte la 9\u00aa e la 18\u00aa Armata Sovietica.\nIl 10 ottobre 1941 l'armata condotta da Petre Dumitrescu era avanzata di 1.700\u00a0km, dopo aver causato tra le file sovietiche circa 20.000 morti, 40.000 feriti oltre a 179 carri armati e numeroso altro equipaggiamento catturato . Le perdite dell'esercito rumeno furono, in questa prima fase della campagna, di 10.541 soldati tra i quali 2.555 morti, 6.201 feriti e 1.785 dispersi.\nIl 18 luglio 1942, dopo le dimissioni del generale Iosif Iacobici, fu nominato generale di corpo d'armata diventando cos\u00ec la seconda carica militare del regno dopo il Maresciallo Antonescu. Durante la seconda offensiva tedesca sul Fronte orientale, il generale Dumitrescu, sempre alla guida della 3\u00aa Armata, prese parte all'avanzata verso il Volga, e alla fine del 1942, durante la Battaglia di Stalingrado, le sue truppe erano schierate su posizioni difensive a nord di quella citt\u00e0, sulle rive del Don. Su questo fronte, per\u00f2, la sua armata fu attaccata e travolta dalla potente offensiva corazzata sovietica iniziata il 19 novembre 1942 (Operazione Urano).\nLa 3\u00aa Armata, scarsamente sostenuta dalle deboli riserve corazzate tedesche, pur battendosi coraggiosamente, fu distrutta e il generale dovette ripiegare (dopo aver subito la perdita di oltre 150.000 soldati tra morti, feriti e prigionieri) con i resti delle sue truppe. Dopo la catastrofe le truppe rumene furono ritirate dal Fronte orientale e vennero raggruppate in Crimea e in Bessarabia.\nNella primavera 1944, il generale Dumitrescu, di fronte all'imminente invasione sovietica, rientr\u00f2 in azione sul confine rumeno con la nuova 3\u00aa Armata e in questa fase ottenne il comando operativo (almeno nominalmente) della 6\u00aa Armata tedesca (fu l'unico generale rumeno a comandare un'armata tedesca) con la quale form\u00f2 il cosiddetto \"Gruppo d'Armate Dumitrescu\". Attaccato dal 19 agosto 1944 da una nuova poderosa offensiva sovietica (Offensiva Ia\u0219i-Chi\u0219in\u0103u), il gruppo d'armate venne rapidamente accerchiato e sbaragliato; all'annuncio dell'armistizio, Dumitrescu cerc\u00f2 di salvare i suoi uomini e sfuggire ai sovietici, ma alla fine oltre 130.000 soldati finirono prigionieri dell'Armata Rossa.\nDopo la guerra: accuse e processo.\nNel 1946 fu accusato e indagato dal nuovo governo comunista insieme ai generali Leonard Mociulschi e Nicolae D\u0103sc\u0103lescu di crimini di guerra punibili ai sensi della legge 312/1945 ma fu assolto per insufficienza di prove.\nMor\u00ec per cause naturali nella sua casa di Bucarest il 12 gennaio 1950"}
{"id": "3122865", "revid": "767487", "url": "https://it.wikipedia.org/wiki?curid=3122865", "title": "Estopa", "text": "Gli Estopa sono un duo, proveniente da Cornell\u00e0 de Llobregat, Spagna, molto popolare in Spagna. La band \u00e8 formata dai fratelli Jos\u00e9 e David Mu\u00f1oz. Il genere di questa band non \u00e8 facilmente definibile, in quanto loro cantano una miscela di generi diversi tra cui: rock, rumba, flamenco e il \"sonido callejero\"(letteralmente: la \"musica randagia\"). La band, come risposta alle difficolt\u00e0 di categorizzare la loro musica, ha risposto: \"A noi non piace essere facilmente categorizzabili\". Questa band \u00e8 simile, sotto alcuni aspetti, alla band Los Chichos, una band spagnola di rumba, popolare negli anni '70.\nLa famosa band ha anche fatto una piccola apparizione nel film spagnolo Planta 4\u00b0.\nStoria della band.\nJos\u00e9 Mu\u00f1oz, \u00e8 nato il 13 novembre 1978 e David Mu\u00f1oz \u00e8 nato il 10 gennaio 1976. Sono due fratelli nati a Cornell\u00e0 de Llobregat, alla periferia di Barcellona in Spagna. I due fratelli crebbero ascoltando la musica dei Los Chichos, dei Los Chunguitos e dei Bord\u00f3n nei loro viaggi con i loro parenti da Cornell\u00e0 a Zarza Capilla, dove loro abitavano.\nNon appena crebbero, Jos\u00e9 e David frequentarono il college per un po' di tempo prima di decidere che questi non erano fatti per loro. Quindi lasciati gli studi, iniziarono a lavorare in un'industria per la produzione di componenti automobilistici affiliata alla SEAT. Questo \u00e8 anche il luogo dove ebbero l'ideo per il nome della loro band: infatti deriva dal modo in cui i loro capi riunivano il personale, \"Dale Estopa a la maquina\". Fu in questa fabbrica che iniziarono a comporre le loro prime semplici canzoni e a suonare nei bar locali.\nDopo aver suonato per il capo della \"BMG Music Espa\u00f1a\", agli Estopa fu concesso un accordo di registrazione per le loro canzoni. Cos\u00ec inizi\u00f2 la loro ascesa al successo che fu veramente rapida.\nIl loro primo album, \"Estopa\", cominci\u00f2 ad essere distribuito a partire dal 19 ottobre 1999, e una delle canzoni contenute nell'album, \"La Raja de Tu Falda\", divenne talmente famosa da diventare la hit del momento e un classico degli Estopa. Altre canzoni come: \"Tu Calorro\", \"Suma y Sigue\" e \"El Del Medio De Los Chichos\" (un'ode ai Los Chichos), sono anche rimaste i brani preferiti dei fan.\nGli Estopa seguirono il lancio di \"Estopa\" con il loro album successivo, \"Destrangis\", nel 2001, che vendette 250.000 copie nelle prime due settimane. L'album port\u00f2 moltissimi nuovi fan e questo apr\u00ec le porte per gli Estopa al loro tour in America Latina. I fratelli Mu\u00f1oz in seguito pubblicarono un secondo \"Destrangis\" che includeva tre bonus track con registrazioni dal vivo. Quest'album fu intitolato \"M\u00e1s Destrangis\" (Pi\u00f9 Destrangis).\nDopo un paio d'anni, nel 2004, pubblicarono il loro quarto album, \"\u00bfLa Calle Es Tuya?\"(La strada \u00e8 tua?). Nonostante non ebbe lo stesso successo di \"Estopa\" o di \"Destrangis\", i due brani \"Fuente de Energ\u00eda\" e \"Apag\u00f3n\" divennero molto amati dai fan.\nNel 2005, la band pubblic\u00f2 l'album \"Voces de Ultrarumba\". Il disco includeva molte delle canzoni che gli Estopa avevano scritto anni prima, ma che non riuscirono ad incidere nel disco a causa del problema della capacit\u00e0 di ogni disco. Una particolare popolarit\u00e0 fu raggiunta dalle canzoni \"No Quiero Verla M\u00e1s\" e \"Malabares\".\nHanno lavorato anche al loro nuovo album, intitolato \"Allenrok\" (dal nome della loro citt\u00e0 natale, Cornell\u00e1, letta al contrario e con la sostituzione della \"k\" al posto della \"c\"), pubblicato in Spagna il 26 febbraio 2010. Hanno anche lavorato al video musicale della canzone \"Lunes\" tratta dall'album \"Voces De Ultrarumba\".\nMembri.\nJos\u00e9 Mu\u00f1oz.\nJos\u00e9 Mu\u00f1oz \u00e8 il fratello minore, nato nel 1978. All'interno della band suona la chitarra. Jos\u00e9 non \u00e8 sposato.\nDavid Mu\u00f1oz.\nDavid Mu\u00f1oz \u00e8 il fratello maggiore, nato nel 1976. \u00c8 il cantante della band, qualche volta suona la chitarra. Generalmente \u00e8 il pi\u00f9 estroverso dei due, e ama leggere. \u00c8 sposato ed ha un figlio."}
{"id": "3122866", "revid": "767487", "url": "https://it.wikipedia.org/wiki?curid=3122866", "title": "Dean Riesner", "text": "Biografia.\nIl padre, Charles Reisner, era un regista del cinema muto e Dean inizi\u00f2 a recitare nei film all'et\u00e0 di cinque anni. La sua carriera di attore bambino, per\u00f2, fu ben presto interrotta dalla madre che voleva per il figlio un'infanzia tranquilla.\nDa adulto il suo primo lavoro cinematografico fu come coautore per il film del 1939 \"Code of the Secret Service\", interpretato da Ronald Reagan.\nReisner vinse un Oscar per la regia di Bill and Coo (1948), un film con un cast di uccelli veri, vestiti come degli esseri umani.\nNel 1949 spos\u00f2 l'attrice Maila Nurmi, divenuta in seguito famosa con lo pseudonimo \"Vampira\".\nFra il 1950 e 1960 lavor\u00f2 soprattutto in televisione; fu sceneggiatore de \"Gli uomini della prateria\" (\"Rawhide\") e dell'episodio \"Tourist Attraction\" della serie \"The Outer Limits\". Ebbe anche una partecipazione nel film \"The Helen Morgan Story\".\nNel 1968 ottenne una parte nel film di Clint Eastwood L'uomo dalla cravatta di cuoio e questa esperienza lo port\u00f2 a collaborare con Eastwood nella stesura delle sceneggiature per i suoi film degli anni '70: Brivido nella notte(1971); ; Lo straniero senza nome (1973, non accreditato), Cielo di piombo, ispettore Callaghan(1976). Nello stesso anno scrisse la sceneggiatura per la miniserie della NBC Il ricco e il povero (miniserie televisiva), interpretato da Nick Nolte. Nel 1979 lavor\u00f2 alla sceneggiatura iniziale de Il padrino - Parte III, ma questa fu scartata quando Francis Ford Coppola e Mario Puzo decisero di collaborare anche per il terzo capitolo della saga.\nRiesner continu\u00f2 a sceneggiare nel corso gli anni '80, ma molti dei suoi lavori non furono accreditati. Tra questi: U-Boot 96, La stangata II e Starman (film).\n\u00c8 morto nel 2002 per cause naturali."}
{"id": "3122871", "revid": "1043175", "url": "https://it.wikipedia.org/wiki?curid=3122871", "title": "Sh\u014dhei Ikeda", "text": "Carriera.\nHa partecipato hai mondiali Under-20 del 2001."}
{"id": "3122880", "revid": "287204", "url": "https://it.wikipedia.org/wiki?curid=3122880", "title": "Carl Marcus Tuscher", "text": "Carl Marcus Tuscher, dopo aver compiuto i suoi primi studi a Norimberga sua citt\u00e0 natale, dove fu allievo presso l'Accademia di Belle Arti cittadina del pittore Johann Daniel Preissler, padre dell'incisore Johan Martin Preisler. Dato il suo promettente talento, la citt\u00e0 libera di Norimberga, nel 1728, lo benefici\u00f2 di una sovvenzione per un periodo di viaggio di studio per completare la sua poliedrica formazione artistica in Italia dove \u00e8 attivo dal 1728 al 1741 a Roma, Firenze, Livorno, Napoli e Cortona. \u00c8 un apprezzato illustratore e incisore oltre che pittore, scultore e architetto.\nA Roma lavora per il barone Philipp von Stosch (1691-1757), antiquario, disegnando la sua collezione di gemme incise da cui trae ispirazione per incidere una serie di vassoi.\nA Cortona affresca palazzo Mancini, ora Ferretti.\nSi trasferisce a Londra dove dipinge i ritratti sia della nobilt\u00e0 sia della buona borghesia come ad esempio quello del fabbricante di clavicembali Burkhardt Tschudi.\nNel 1743 viene chiamato in Danimarca, da Cristiano VI per ricoprire l'incarico di pittore di corte eseguendo i ritratti della famiglia Reale.\nPersonalit\u00e0 di vasta cultura, nel 1748 \u00e8 nominato professore all'Accademia di Belle Arti di Copenaghen.\nMuore nel 1751 a soli 45 anni nel pieno della sua carriera artistica."}
{"id": "3122882", "revid": "1318658", "url": "https://it.wikipedia.org/wiki?curid=3122882", "title": "Bish\u014djo senshi Sailor Moon (videogioco)", "text": " \u00e8 un videogioco picchiaduro a scorrimento sviluppato da Angel nel 1993 per Super Nintendo. Il gioco \u00e8 stato tradotto in francese nel 1994. La versione per Sega Mega Drive \u00e8 stata sviluppata e pubblicata da Ma-Ba, bench\u00e9 alcuni elementi sono stati riciclati dalla versione per Super Famicom.\nModalit\u00e0 di gioco.\nIl gioco \u00e8 ambientato durante la prima stagione dell'anime \"Sailor Moon\" ed il giocatore controlla una delle cinque guerriere sailor, ognuna delle quali \u00e8 dotata di particolari tecniche individuali.\nIl gioco \u00e8 diviso in cinque livelli:\nI cinque personaggi selezionabili dal giocatore sono\nI nemici presenti durante i livelli del gioco sono principalmente gli \"youma\" del Regno delle Tenebre comparsi negli episodi dell'anime; se pi\u00f9 di un nemico dello stesso tipo compaiono contemporaneamente, gli altri sono colorati in modo differente:\nVersione per Mega Drive.\nLa conversione del videogioco per Mega Drive contiene la maggior parte dei livelli presenti nella versione per SNES, anche se alcuni sono stati cambiati o completamente sostituiti. Alcuni dei boss finali sono differenti, e nella modalit\u00e0 difficile alla fine del gioco il boss finale \u00e8 Queen Metallia. Non \u00e8 presente nessuna delle musiche della versione per SNES, ad eccezione del tema principale della schermata iniziale. Il videogioco inoltre presenta finali differenti per ognuno dei cinque personaggi."}
{"id": "3122883", "revid": "599013", "url": "https://it.wikipedia.org/wiki?curid=3122883", "title": "Kenji Haneda", "text": "Carriera.\nHa partecipato hai mondiali Under-20 del 2001.\nIl 27 aprile 2012 subisce una artroscopia, che causa il suo ritiro dall'attivit\u00e0 agonistica."}
{"id": "3122885", "revid": "729019", "url": "https://it.wikipedia.org/wiki?curid=3122885", "title": "Strada europea E29", "text": "La strada europea E29 \u00e8 un asse viario misto di classe A intermedia Nord-Sud.\nCollega la citt\u00e0 di Colonia a quella di Sarreguemines con un percorso che si snoda in Germania, Lussemburgo e Francia."}
{"id": "3122887", "revid": "1543377", "url": "https://it.wikipedia.org/wiki?curid=3122887", "title": "Campionato mondiale AMF 2011", "text": "La decima edizione dei Campionati del mondo di futsal, massima competizione per squadre nazionali organizzata dalla \"Asociaci\u00f3n Mundial de Futsal\", si \u00e8 svolta in Colombia nel 2011, le citt\u00e0 prescelte per ospitare la manifestazione sono state Bogot\u00e0, Tunja, Bello, Villavicencio e Bucaramanga. Organizzata dalla \"Federaci\u00f3n Colombiana de F\u00fatbol de Sal\u00f3n\" e dalla stessa \"Asociaci\u00f3n Mundial de Futsal\" (AMF), ha visto la partecipazione di 16 formazioni, in gran parte del Sudamerica. La manifestazione \u00e8 stata patrocinata dal Comitato Olimpico Colombiano, il cui presidente ha partecipato al sorteggio dei gironi il 17 agosto 2010."}
{"id": "3122890", "revid": "1543377", "url": "https://it.wikipedia.org/wiki?curid=3122890", "title": "Meet the Beatles!", "text": "Meet the Beatles! \u00e8 il secondo album dei Beatles pubblicato negli Stati Uniti, nonostante la dicitura \"first album\" (\"primo album\") riportata in copertina; il disco venne pubblicato il 20 gennaio 1964 dalla Capitol Records, in formato mono e stereo. La rivista \"Rolling Stone\" lo ha inserito nel 2003 al 59\u00ba posto della lista dei 500 migliori album mentre nell'edizione del 2012 \u00e8 salito al 53\u00ba posto; compare anche nel volume 1001 Albums You Must Hear Before You Die.\nIl disco.\nL'album si apre con il singolo \"I Want to Hold Your Hand / I Saw Her Standing There\", e prosegue con \"This Boy\" proveniente dal lato b del singolo della Parlophone del 1963 \"I Want to Hold Your Hand;\" molte delle altre tracce provengono da \"With the Beatles,\" secondo album inglese dei Beatles oltre ad avere pressoch\u00e9 la stessa copertina che riprende la foto di Robert Freeman usata per l'album \"With the Beatles\" ma sfumata di colore blu anzich\u00e9 in bianco. Le restanti tracce dell'album inglese rimaste escluse, \"You Really Got A Hold On Me\", \"Devil in Her Heart\", \"Money (That's What I Want)\", \"Please Mister Postman\" e \"Roll Over Beethoven\", furono pubblicate nel seguente album della Capitol, \"The Beatles' Second Album\". La canzone \"I Saw Her Standing There\" ha un missaggio mono speciale fatto appositamente per il mercato americano.\nNel 2004 l'album \u00e8 stato ristampato per la prima volta in formato CD come parte del cofanetto \"The Capitol Albums, Volume 1.\"\nEdizione estere.\nL'album venne pubblicato anche in Canada e Messico dove venne intitolato \"Conozca A The Beatles!\" con l'elenco delle canzoni tradotto in spagnolo.\nTracce.\nTutti i brani sono opera di John Lennon e Paul McCartney, eccetto dove indicato."}
{"id": "3122894", "revid": "439868", "url": "https://it.wikipedia.org/wiki?curid=3122894", "title": "Unione dei comuni della Bassa Romagna", "text": "L'Unione Bassa Romagna \u00e8 un'unione di comuni nata dall'accordo tra nove comuni italiani della provincia di Ravenna. Ne fanno parte Alfonsine, Bagnacavallo, Bagnara di Romagna, Conselice, Cotignola, Fusignano, Lugo, Massa Lombarda e Sant'Agata sul Santerno.\nDescrizione.\nIl territorio dell'Unione dei comuni della Bassa Romagna \u00e8 situato nel cuore della provincia di Ravenna, a ovest del capoluogo di provincia e al centro di importanti vie di comunicazione. Storicamente l'area coincide in gran parte con i territori romagnoli che nel XV e XVI secolo appartennero al Ducato di Ferrara e poi, dopo la devoluzione di Ferrara allo Stato Pontificio, alla Legazione di Ferrara. Viene per questo chiamata anche Romagna estense o Romagna ferrarese.\nI comuni aderenti hanno affidato all'ente i seguenti servizi: bilancio, personale, sviluppo economico e promozione territoriale, promozione turistica, entrate comunali, edilizia e programmazione territoriale, servizi educativi, istituzioni culturali, socio-sanitario, casa e politiche abitative, informatica, statistica e protezione civile.\nStoria.\nLa prima forma di unione sovracomunale fu l'Associazione Intercomunale della Bassa Romagna, costituita il 1\u00ba gennaio 2000. Mise insieme i nove comuni del lughese pi\u00f9 Russi. \nSuccessivamente venne implementato, sotto l'egida della Regione, il progetto di Unione. Solo il comune di Russi decise di non farne parte. Il processo di convergenza termin\u00f2 nel 2007 e dal 1\u00ba gennaio 2008 l'Unione di comuni divenne realt\u00e0, costituendosi a tutti gli effetti come ente pubblico territoriale dotato di personalit\u00e0 giuridica e governato da un presidente, da una giunta (costituita da tutti i sindaci dei comuni aderenti) e da un consiglio, composto da una rappresentanza dei consigli comunali.\nNel 2013 l'Unione \u00e8 stata tra i primi enti in Italia ad aver siglato un contratto telematico."}
{"id": "3122896", "revid": "709565", "url": "https://it.wikipedia.org/wiki?curid=3122896", "title": "Death the Kid", "text": ", comunemente chiamato dai suoi amici e dalla sua famiglia, \u00e8 uno dei personaggi principali della serie manga e anime \"Soul Eater\" di Atsushi \u014ckubo. \u00c8 il maestro d'armi delle pistole gemelle Thompson, Liz e Patty, ed \u00e8 il figlio del Sommo Shinigami. Il suo nome sembra essere un richiamo al pistolero Henry McCarty (meglio conosciuto come Billy the Kid), difatti il personaggio combatte usando due pistole.\nIl personaggio.\nCarattere.\nKid soffre di OCPD, ovvero ha una ossessione estrema per qualcosa. Nel suo caso egli \u00e8 perennemente ossessionato dal vedere o possedere tutto perfettamente simmetrico e in armonia. Per lui la simmetria \u00e8 tutto: se qualcosa \u00e8 fuori posto (come ad esempio una cornice spostata di un millimetro, o una posa leggermente fuori luogo), egli cerca di correggere ci\u00f2 al pi\u00f9 presto, anche se la situazione richiede la massima concentrazione. Il suo problema psichico pesa negativamente anche nei combattimenti: infatti Kid si rifiuta di combattere uno scontro se non ci sono con s\u00e9 entrambe le sue pistole Liz e Patty insieme, poich\u00e9 altrimenti non apparirebbe simmetrico, oppure nel caso il suo nemico sia perfettamente simmetrico, come nel caso della battaglia contro il faraone alla piramide di Anubi. Il suo numero preferito \u00e8 l'8 sempre a causa del suo essere nevrotico, in quanto esso \u00e8 divisibile in parti uguali.\nSempre a causa della nevrosi i luoghi e gli oggetti esageratamente asimmetrici, se vede qualcosa di perfetto e simmetrico finire distrutto oppure i commenti sulle strisce bianche dei suoi capelli lo mandano in uno stato di depressione e ogni volta le sue due armi sono costrette a consolarlo. Invece se vede un avversario asimmetrico esso accende in lui una furia cieca che sprigiona per poter cancellare l'obbrobrio di fronte a lui. Kid detesta inoltre, profondamente, le tre strisce bianche sui suoi capelli, poich\u00e9 infrangono appunto la sua simmetria.\nTralasciando i suoi slanci ossessivo-compulsivi, Kid \u00e8 un ragazzo serio e sofisticato e in battaglia sa essere abbastanza imperturbabile nel caso in cui il concetto di simmetria non invada la sua mente. Ha molto a cuore i suoi amici e si preoccupa per loro: lo dimostrano i casi in cui si \u00e8 preoccupato per la cicatrice sul petto di Soul oppure quando ha minacciato Gopher di non perdonarlo se avesse fatto del male a Maka. \u00c8 leale e coraggioso, non teme di rischiare la vita e ha il bisogno di rendersi utile. Non \u00e8 troppo fiducioso, infatti durante la caccia agli artefatti demoniaci ha anche dubitato di suo padre e della Shibusen.\nNutre molto rispetto e ammirazione per suo padre, tanto da essere inorridito dalla scoperta che il kishin Ashura \u00e8 il suo fratello ed \u00e8 sconvolto dalla scoperta che il prezzo che ha dovuto pagare per divenire uno Shinigami adulto \u00e8 stata la morte di suo padre (nel manga).\nAspetto.\nKid veste spesso il completo nero da Shinigami che ha delle strisce bianche posizionate simmetricamente. Porta due anelli rispettivamente sul dito medio della mano destra e su quello della mano sinistra. I suoi occhi sono gialli e ha i capelli neri con tre strisce bianche presenti solo sulla sua sinistra. Tali strisce rovinano la sua simmetria e per questo Kid non le sopporta, ma tuttavia se tentasse di tingerle queste ritornerebbero immediatamente bianche poich\u00e9, essendo uno shinigami, \u00e8 invulnerabile a qualsiasi cosa alteri il suo corpo. Nella serie animata si d\u00e0 una spiegazione alle tre strisce nelle ultime puntate: esse infatti sono parte del colpo finale che Kid esegue contro il Kishin Ashura. Nel manga invece sono presenti in quanto non \u00e8 uno shinigami completo, ma deve ancora crescere\nMetodo di combattimento.\nKid combatte con le sue due armi demoniache gemelle Elizabeth \"Liz\" Thompson e Patricia \"Patty\" Thompson, che prendono l'aspetto di due pistole. Prima di essere le armi di Kid, le due sorelle vivevano nella citt\u00e0 di New York con una cattiva reputazione ed erano note per il loro bell'aspetto. Erano soprannominate i Diavoli di Brooklyn per loro azioni negative. Possedendo due armi, per\u00f2, deve quindi impegnarsi maggiormente per raccogliere il doppio delle anime.\nPoich\u00e9 Kid \u00e8 uno Shinigami, per lui non \u00e8 mai stato necessario allenare un'arma. Tuttavia suo padre gli offr\u00ec di collaborare con molte partner per via dei matrimoni combinati, ma lui le ha respinte tutte, dalla prima all'ultima, poich\u00e9 per lui non \u00e8 concepibile utilizzare una sola arma, in quanto avrebbe infranto la sua simmetria.\nForte della sua natura kid, al contrario dei maestri d'armi, pu\u00f2 utilizzare le arti magiche sebbene non sia ancora provvisto di una falce della morte la quale divenuta tale in seguito all'ingerimento dell'anima di una strega ne acquisisce le potenzialit\u00e0 magiche. La vera forza di uno Shinigami risiede nei Sanzu (strisce bianche in testa). I Sanzu di Kid sono ancora incomplete ma sia nell'assalto al castello di baba yaga sia durante il salvataggio dallo stesso medesimo dal libro di Eibon vi si completano due delle tre Sanzu.\nIn combattimento \u00e8 temibile e molto forte, riuscendo a competere con avversari come Crona. Anche senza le sue armi riesce a sconfiggere avversari del livello di Black Star o Soul Eater Evans. Tra i protagonisti \u00e8 il pi\u00f9 forte di tutti dal punto di vista della potenza.\nTuttavia i suoi scontri sono spesso soggetti alle sue nevrosi: diventa molto potente nel caso affronti un nemico asimmetrico, molto debole (nel caso veda un luogo asimmetrico) oppure si rifiuta di combattere nemici simmetrici.\nStoria.\nPassato.\nDeath The Kid, alla ricerca di due armi, si rec\u00f2 a New York per incontrare le note gemelle Thompson. Quando scopr\u00ec la possibilit\u00e0 delle due ragazze di trasformarsi in pistole, le aiut\u00f2 a sconfiggere degli uomini che le inseguivano. Nell'anime, le ragazze sono fin dall'inizio molto riconoscenti e quando Kid, stupito dalla loro potenza, propone di andare a vivere insieme, non esitano. Nel manga, invece, Kid rimane stupito per ben altro motivo, e quando chiede alle due di lasciare New York per portarle con s\u00e9, nonostante lo seguano, le due ragazze pensano ancora che Kid sia solo un riccone scansafatiche che vuole approfittare di loro, e hanno in programma di farlo secco dopo avergli rubato tutti i soldi e il potere.\nNonostante questo, le due ragazze iniziano ad affezionarsi a Kid, e abbandonano quindi la loro idea principale per vivere con lo Shinigami una vita nuova e piena di avventure.\nPrima apparizione e ingresso nella Shibusen.\nLa prima apparizione di Death The Kid risale all'episodio 3, dove si reca in Egitto per fermare la strega Negromante, mentre nell'episodio 6 combatte contro Soul e Black Star, sconfiggendoli. Poco dopo, per\u00f2, sviene, poich\u00e9 si accorge che Soul gli ha tagliato parte dei capelli, rendendolo asimmetrico.\nIl risveglio di Ashura.\nDurante la battaglia per impedire il risveglio del Kishin, Kid combatte contro il lupo mannaro Free. Successivamente intraprender\u00e0 un breve scontro con Ashura uscendone per\u00f2 sconfitto.\nLa battaglia con Aracnophobia e la caccia agli artefatti.\nDopo il risveglio di Arachne, Kid prender\u00e0 parte alla Guerra per il Brew.\nLa battaglia nel Castello di Baba Yaga (Nel Manga).\nDeath the Kid, insieme a Maka, Black Star, Ox, Kirikou e Medusa, prender\u00e0 parte all'assalto nel castello di Baba Yaga. Mentre andr\u00e0 a distruggere i\nmanufatti-serratura per permettere a Maka, Soul e Medusa di raggiungere la sala della strega Arachne, combatter\u00e0 insieme a Free contro il maggiordomo di Arachne Mosquito. In questo scontro, Kid collegher\u00e0 la sua prima Linea di \"Sanzu\". Dopo lo scontro, assister\u00e0 alla morte di Mosquito da parte dello stregone Noah, e verr\u00e0 rapito da quest'ultimo."}
{"id": "3122904", "revid": "599013", "url": "https://it.wikipedia.org/wiki?curid=3122904", "title": "Kazuyuki Morisaki", "text": "Biografia.\nNato a Hiroshima il 9 maggio 1981, ha un fratello gemello di nome Koji, anche lui \u00e8 stato giocatore del Sanfrecce Hiroshima, ha annunciato il ritiro dal calcio giocato nel 2016.\nCarriera.\nClub.\nInizia la sua carriera nel 1997, nelle giovanili del Sanfrecce, dal 2000 diventa un giocatore della prima squadra sempre con i Sanfrecce. Fino ad allora ha sempre militato nella stessa squadra con un bottino in carriera di 358 presenze e 11 gol\nNazionale.\nFa parte della Nazionale Under-20 di calcio del Giappone negli anni 2000 e 2001 e partecipa ai mondiali Under-20 del 2001, venendo eliminati nel gruppo D della fase a gironi."}
{"id": "3122916", "revid": "1802011", "url": "https://it.wikipedia.org/wiki?curid=3122916", "title": "Campionato mondiale di hockey su ghiaccio femminile 2007", "text": "Il 10\u00ba Campionato mondiale di hockey su ghiaccio femminile \u00e8 stato assegnato dall'International Ice Hockey Federation al Canada, che lo ha ospitato a Winnipeg e a Selkirk, nel periodo tra il 3 e il 10 aprile 2007. Questa \u00e8 la quinta volta che il paese nordamericano ha ospitato il Gruppo A femminile dopo le edizioni del 1990, 1997, 2000 e del 2004. Nel giugno del 2006 la IIHF ha riportato il Gruppo A da 8 a 9 squadre, ripescando la retrocessa alla fine del mondiale del 2005. La decisione \u00e8 stata presa dopo il successo ottenuto dal formato a nove squadre nell'edizione precedente del 2004. Per questo motivo tutte le squadre retrocesse nelle divisioni inferiori sono state ripescate, con l'esordio di tre nuove nazionali.\nAncora una volta in finale si sono affrontate le nazionali del e degli , con il successo delle canadesi per 5-1. Al terzo posto \u00e8 giunta la , vincente per 1-0 contro la .\nCampionato di gruppo A.\nPartecipanti.\nAl torneo prendono parte 9 squadre:\nSeconda Fase.\nNella seconda fase le squadre giunte prime nei rispettivi gironi si sono scontrate in un altro girone da tre squadre, e lo stesso \u00e8 successo per le seconde e le terze di ciascun raggruppamento. Le prime due squadre del girone D (quello delle prime classificate) accedono alla finale per il primo posto, mentre la terza del girone D affronta la prima del girone E per la medaglia di bronzo. Infine nel girone F le ultime due squadre vengono retrocesse in Prima Divisione.\nClassifica finale.\nRiconoscimenti.\nRiconoscimenti individuali\nPrima Divisione.\nIl Campionato di Prima Divisione si \u00e8 svolto in un unico girone all'italiana a Nikk\u014d, in Giappone, fra il 2 e l'8 aprile 2007:\nSeconda Divisione.\nIl Campionato di Seconda Divisione si \u00e8 svolto in un unico girone all'italiana a Pyongyang, in Corea del Nord, fra il 17 e il 23 marzo 2007:\nTerza Divisione.\nIl Campionato di Terza Divisione si \u00e8 svolto in un unico girone all'italiana a Sheffield, in Regno Unito, fra il 3 e il 10 aprile 2007:\nQuarta Divisione.\nIl Campionato di Quarta Divisione si \u00e8 svolto in un unico girone all'italiana a Miercurea Ciuc, in Romania, fra il 26 marzo e il 1\u00ba aprile 2007:"}
{"id": "3122918", "revid": "767487", "url": "https://it.wikipedia.org/wiki?curid=3122918", "title": "Yutaka Tahara", "text": "Carriera.\nHa partecipato ai mondiali Under-20 del 2001."}
{"id": "3122919", "revid": "174925", "url": "https://it.wikipedia.org/wiki?curid=3122919", "title": "Glaucoma (medicina)", "text": ""}
{"id": "3122922", "revid": "767487", "url": "https://it.wikipedia.org/wiki?curid=3122922", "title": "Ugo Napolitano", "text": "Carriera.\nGiocatore.\nCon il ha disputato otto campionati (tutti in Serie B), e giocava come difensore centrale. Ha iniziato la carriera nel Napoli di Maradona, esordendo in Serie A il 30 settembre 1984, entrando in campo all'80' della partita Torino-Napoli (3-0). Quella \u00e8 la sua unica gara disputata nella massima serie. Seguono tre stagioni in Serie C1, un anno nel , due nel con cui colleziona rispettivamente 31 e 34 presenze in campionato tra il 1986 e il 1988.\nNell'estate del 1988 va al Cosenza e debutta nei cadetti. Coi rossoblu, allenati da Bruno Giorgi, esordisce in campionato l'11 settembre 1988 in Cosenza-Genoa (0-0). \u00c8 titolare della difesa silana, gioca 32 partite su 38 senza segnare mai. Nella stagione 1991-1992, sotto la guida tecnica di Edy Reja, sfiora con la sua squadra la promozione in Serie A, persa a Lecce nell'ultima di campionato. Quella \u00e8 la stagione in cui mette a segno il suo primo gol nei professionisti in Cosenza-Lecce (2-1) del 19 gennaio 1992, firmando il momentaneo 2-0 . Lascia il Cosenza al termine della stagione 1995-1996 dopo aver collezionato in campionato 207 presenze e 4 gol. Nel 1996 lo preleva la .\nCon gli amaranto disputa tre campionati di Serie B (giocando soprattutto con continuit\u00e0 durante la prima stagione) ottenendo nel 1999 la promozione in Serie A, anno in cui gioca 10 partite. Ha totalizzato una presenza in Serie A e 272 presenze e 4 gol realizzati (tutti col Cosenza) in Serie B.\nAllenatore.\nHa lavorato come allenatore in squadre giovanili. Nel 2008 ha guidato i giovanissimi regionali della ASD Villese Calcio. Nel 2009 ha guidato la Juniores della Rossanese[1], nel 2010 i Giovanissimi del Cosenza."}
{"id": "3122923", "revid": "1318658", "url": "https://it.wikipedia.org/wiki?curid=3122923", "title": "Louis Plack Hammett", "text": "\u00c8 conosciuto per l'equazione di Hammett, per le sue ricerche sui superacidi e le relazioni lineari di energia libera di acidit\u00e0 su cui \u00e8 basata la \"funzione di acidit\u00e0 di Hammett\". Il principio di Curtin-Hammett rappresenta uno degli importanti contributi che ha apportato nell'ambito della chimica organica fisica. \nBiografia.\nHammett nacque e visse a Portland, Maine, studi\u00f2 ad Harvard ed in Svizzera. Ricevette la laurea dalla Columbia University. Scrisse un influente libro di testo, \"Physical Organic Chemistry\" (1940), sulla chimica organica.\nOnorificenze e premi.\nTra i numerosi premi che gli furono assegnati, possiamo considerare la Medaglia Priestley (1961) tra i pi\u00f9 importanti."}
{"id": "3122927", "revid": "1457847", "url": "https://it.wikipedia.org/wiki?curid=3122927", "title": "Olimpiadi degli scacchi del 2010", "text": "Le Olimpiadi degli scacchi del 2010 si sono svolte tra il 20 settembre e il 4 ottobre a Chanty-Mansijsk, in Russia, nella Siberia occidentale. Sono state la 39\u00aa edizione ufficiale organizzata dalla FIDE, comprendente una sezione \"open\" ed una femminile; in totale hanno partecipato 1305 giocatori di 141 nazioni, inclusi 254 Grandi Maestri e 164 Maestri Internazionali.\nChanty-Mansijsk \u00e8 stata scelta come sede durante le Olimpiadi del 2006, battendo la concorrenza di Budua, Buenos Aires, Riga e Pozna\u0144.\nContemporaneamente alle Olimpiadi si \u00e8 svolta un'assemblea generale della FIDE; durante essa \u00e8 stato rieletto presidente Kirsan Ilyumzhinov, che ha sconfitto Anatolij Karpov per 95 voti a 55.\nRegolamento.\nIl torneo si \u00e8 disputato con la formula del sistema svizzero su 11 turni; la cadenza di gioco \u00e8 di 90 minuti per le prime 40 mosse e 30 minuti per finire, pi\u00f9 30 secondi di incremento per ogni mossa. Il punteggio delle squadre \u00e8 determinato prima dai \"match points\" (punti squadra; 2 per la vittoria di squadra, 1 per il pareggio, nessuno per la sconfitta), e in caso di parit\u00e0, successivamente, da:\nSebbene inizialmente fossero previste cinque squadre russe (tre nella sezione \"open\" e due femminili), ve ne sono state otto, cinque nel torneo principale e tre in quello femminile. Ogni squadra \u00e8 composta da cinque giocatori, uno dei quali di riserva.\nTorneo \"open\".\nAl torneo \"open\" hanno partecipato 148 squadre, cinque delle quali russe. La squadra rumena si \u00e8 ritirata pochi giorni prima dell'inizio del torneo a causa di contrasti tra la Federazione e i giocatori.\nRisultati a squadre.\nOltre alla classifica generale, le squadre sono state divise, sulla base del \"seed\", in cinque gruppi; sono state premiate le prime tre classificate di ogni gruppo (ad esclusione di quelle gi\u00e0 premiate con le medaglie).\nRisultati individuali.\nMedaglie sono state assegnate ai migliori giocatori (con almeno otto partite giocate) secondo la prestazione Elo, considerando con spareggio la percentuale di punti ottenuti, con classifiche separate secondo la scacchiera; le riserve sono state considerate come giocatori della quinta.\nTorneo femminile.\nAl torneo femminile partecipano 114 squadre, tre delle quali tedesche.\nRisultati a squadre.\nOltre alla classifica generale, le squadre sono state divise, sulla base del \"seed\", in cinque gruppi; sono state premiate le prime tre classificate di ogni gruppo (ad esclusione di quelle gi\u00e0 premiate con le medaglie).\nRisultati individuali.\nMedaglie sono state assegnate alle migliori giocatrici (con almeno otto partite giocate) secondo la prestazione Elo, considerando con spareggio la percentuale di punti ottenuti, con classifiche separate secondo la scacchiera; le riserve sono state considerate come giocatori della quinta.\nTitolo assoluto.\nIl trofeo Nona Gaprindashvili viene aggiudicato alla nazione partecipante le cui squadre nel torneo \"open\" ed in quello femminile hanno ottenuto una migliore somma dei punti dei due tornei. In caso di parit\u00e0 la classifica viene formata attraverso gli stessi spareggi dei singoli tornei, ma sommati.\nNazioni partecipanti.\n145 nazioni hanno partecipato alle Olimpiadi; di queste 107 hanno partecipato ad entrambi i tornei, cui si aggiungono tre organizzazioni internazionali:\n35 nazioni hanno invece partecipato solo al torneo \"open\":\nLa Romania (a causa del ritiro della squadra maschile), la Siria e la Tunisia hanno partecipato solo al torneo femminile."}
{"id": "3122931", "revid": "493092", "url": "https://it.wikipedia.org/wiki?curid=3122931", "title": "Arthur Janov", "text": "Janov diresse l'istituto di psicoterapia \"Primal Center\" a Santa Monica. Janov \u00e8 autore di numerosi libri, il pi\u00f9 importante dei quali \u00e8 \"The Primal Scream\", nel quale afferm\u00f2 che i disturbi mentali possono essere curati tramite una terapia che comporti l'espressione di vissuti legati all'infanzia.\nTra i suoi pazienti pi\u00f9 famosi, John Lennon e Y\u014dko Ono.\nBiografia.\nArthur Janov nacque a Los Angeles. Ricevette la sua prima laurea ed il dottorato in psichiatria dall'University of California (Los Angeles) ed il dottorato in Psicologia dalla \"Claremont Graduate School\" nel 1960. All'inizio Janov pratic\u00f2 la psicoterapia in California, dove lavor\u00f2 anche presso l'Hacker Psychiatric Clinic di Beverly Hills e presso l'Amministrazione dei Veterani al \"Brentwood Neuropsychiatric Hospital\"; dopo il 1952 lavor\u00f2 anche privatamente. Fu inoltre nello staff del Dipartimento Psichiatrico dell'ospedale infantile di Los Angeles.\nSvilupp\u00f2 la Terapia primaria, nella quale i pazienti sono invitati a rivivere ed esprimere i \"sentimenti repressi\", come li definiva Janov."}
{"id": "3122933", "revid": "1543377", "url": "https://it.wikipedia.org/wiki?curid=3122933", "title": "Arthur George Perkin", "text": "Biografia.\nFiglio del chimico inglese William Henry Perkin, segu\u00ec, come i suoi due fratelli, le orme del padre, specializzandosi nella chimica delle tinture. \u00c8 stato professore di \"Colour Chemistry and Dyeing\" (Chimica dei colori e delle tinture) dal 1913 al 1926 presso l'Universit\u00e0 di Leeds, in Inghilterra.\nMembro della Royal Society, ricevette la Medaglia Davy nel 1924, \u201cper le ricerche della struttura delle materie di colorazione naturale\u201d."}
{"id": "3122936", "revid": "1318658", "url": "https://it.wikipedia.org/wiki?curid=3122936", "title": "Albin Haller", "text": "La giovinezza e gli studi.\nNato a Fellering, piccolo villaggio dei Vosgi in Alsazia, era il primo degli undici figli della sarta Madeleine Hoffmann e del falegname Antoine Heller. Di famiglia modesta, dopo aver frequentato le scuole elementari del paese e le medie nella vicina Husseren-Wesserling, lavor\u00f2 per un paio d'anni nella falegnameria paterna prima di entrare nel laboratorio farmaceutico Moehrlin di Wesserling. Il titolare ne fu cos\u00ec ben impressionato che decise di fargli proseguire gli studi raccomandandolo a un amico e collega di Munster, Achille Gault. Grazie alle sue lezioni e poi a quelle del fratello L\u00e9on Gault (pure farmacista, a Colmar), nel maggio 1870 Haller consegu\u00ec la maturit\u00e0 scientifica (\"bachelier \u00e8s sciences\") a Strasburgo.\nPochi mesi dopo (luglio 1870), lo scoppio della guerra franco-prussiana lo vide arruolato come infermiere all'ospedale di Lione e, in seguito all'annessione tedesca dell'Alsazia-Lorena, nel settembre 1871 ripar\u00f2 a Nancy dove ritrov\u00f2 il suo \u00ab\"bon g\u00e9nie\"\u00bb Achille Gault, l\u00ec trasferitosi con la sua farmacia. A Nancy era stata ricreata anche la Scuola superiore di farmacia di Strasburgo, che Haller frequent\u00f2 mentre lavorava nel laboratorio di Gault ottenendo il diploma di farmacista (luglio 1873), la medaglia d'oro della scuola (novembre 1873) e l'abilitazione a insegnare (luglio 1875). Il 20 marzo 1879, infine, consegu\u00ec il dottorato alla Sorbona discutendo una tesi sulla canfora e i suoi derivati.\nLa carriera.\nSe lunga e travagliata era stata la preparazione scolastica, al contrario la carriera accademica, accompagnata dalla pubblicazione dei primi lavori, fu rapida e di successo e vide il suo progressivo distacco dall'ambito farmaceutico a favore di quello chimico. Professore aggregato di chimica analitica (1877-1882) e di farmacia chimica (1882-1884) alla Scuola superiore di farmacia di Nancy, dal 1885 al 1889 divenne professore di chimica alla Facolt\u00e0 universitaria di scienze. Qui fond\u00f2 e fu il primo direttore dell'Istituto chimico di Nancy, creato con lo scopo di formare gli ingegneri di cui necessitava l'industria chimica francese, allora in rapida espansione produttiva e tuttavia penalizzata dalla carenza di tecnici specializzati.\nLa nomina alla cattedra di chimica organica della Sorbona di Parigi (1889-1905), dove subentr\u00f2 al defunto Charles Friedel, l'elezione fra i membri dell'Accademia nazionale di medicina (1891), l'assegnazione del prix Jecker (1898), l'ingresso nell'Acad\u00e9mie des sciences (1900) e nella Societ\u00e0 di farmacia (1903), nonch\u00e9 la presidenza della Soci\u00e9t\u00e9 chimique de France (1904) lo consacrarono come il pi\u00f9 brillante chimico analitico francese dell'epoca (venne anche proposto pi\u00f9 volte per l'assegnazione del premio Nobel). Diresse infine l'\u00c9cole sup\u00e9rieure de physique et de chimie industrielles de la ville de Paris (1905-1925), riorganizzandone l'impostazione degli studi e introducendo i nuovi corsi di chimica fisica e di meccanica applicata; collabor\u00f2 anche alla costituzione dell'Istituto di chimica della Facolt\u00e0 di scienze parigina. Nel 1909 entr\u00f2 a far parte dell'Accademia d'agricoltura (ne sar\u00e0 presidente nel 1918).\nNel 1910, rieletto presidente della Soci\u00e9t\u00e9 chimique de France, propugn\u00f2 presso i colleghi inglese William Ramsay e tedesco Wilhelm Ostwald la creazione di un'associazione chimica internazionale che si occupasse soprattutto di stabilire regole internazionali di nomenclatura, di definire gli standard e di armonizzare la pubblicazione dei saggi scientifici e dei loro estratti: l'AISC (Associazione Internazionale delle Societ\u00e0 Chimiche) venne istituita il 26 aprile 1911 e Haller ne divenne presidente nel 1914 (dopo la prima guerra mondiale, nel 1919, l'associazione si trasformer\u00e0 nella IUPAC).\nNel 1917 vinse la Medaglia Davy e nel 1923 divenne presidente dell'Acad\u00e9mie des sciences.\nPubblicazioni.\nSotto la sua direzione:"}
{"id": "3122938", "revid": "1628923", "url": "https://it.wikipedia.org/wiki?curid=3122938", "title": "Ewart Jones", "text": "Biografia.\nJones nacque a Wrexham nel 1911, frequent\u00f2 la \u201cGrove Park School\u201d e poi l'universit\u00e0 del North Wales (\"University College of North Wales\") a Bangor, dove ottenne la laurea in chimica nel 1932."}
{"id": "3122939", "revid": "287204", "url": "https://it.wikipedia.org/wiki?curid=3122939", "title": "Gabriela Dauerer", "text": "Biografia.\nHa studiato all\"'Accademia di Belle Arti di Norimberga\" (1979-1986) e a Villa Arson a Nizza (1984-1986). Ha vinto il Premio di Villa Romana nel 1988 a Firenze.\nNel 1992 ha ricevuto una borsa di studio a New York da parte del MInistero dell'istruzione e della cultura in baviera.\nNel 2003 ha partecipato alla Biennale di Venezia con Barbara Sillari per Monaco, Comitato Nazionale Monegasco dell'a.i.a.p UNESCO."}
{"id": "3122943", "revid": "767487", "url": "https://it.wikipedia.org/wiki?curid=3122943", "title": "George Downing Living", "text": "Biografia.\nNativo del Suffolk e il maggiore tra i figli di Edward Liveing, fu educato presso il \"St John's College\" a Cambridge, dove ottenne il baccalaureato nel 1851. Del St.John's fu prima \"fellow\" e poi presidente nel 1911.\nProfessore di chimica al \"Royal Military College\" di Sandhurst (che diventer\u00e0 in seguito la famosa \"Royal Military Academy\"), fu quindi professore di chimica a Cambridge dal 1861 al 1908.\nEletto membro della Royal Society nel 1879, vinse la Medaglia Davy nel 1901 per i suoi contributi alla spettroscopia."}
{"id": "3122947", "revid": "729019", "url": "https://it.wikipedia.org/wiki?curid=3122947", "title": "Strada europea E31", "text": "La strada europea E31 \u00e8 un asse viario misto di classe A intermedia Nord-Sud.\nCollega la citt\u00e0 di Rotterdam a quella di Ludwigshafen sul Reno con un percorso che si snoda nei Paesi Bassi e in Germania."}
{"id": "3122948", "revid": "2022787", "url": "https://it.wikipedia.org/wiki?curid=3122948", "title": "Serso", "text": "Serso (\"Sers\" nel dialetto locale) \u00e8 una frazione del comune di Pergine Valsugana, in Provincia di Trento, Trentino-Alto Adige.\nComune autonomo fino al 1928, Serso viene in quell'anno aggregato al Comune di Pergine Valsugana e i beni ex-comunali diventano beni di Uso civico.\nL'abitato.\nIl paese dista 1,88\u00a0km da Pergine e si trova ad un'altitudine di circa 545 m s.l.m. Sorge su un ampio pendio terrazzato sulla sponda destra del torrente Fersina, da cui \u00e8 possibile osservare tutta la piana perginese e le catene montuose circostanti. Serso gode di una condizione climatica favorevole, nonostante la latitudine a cui si trova, grazie alla costante esposizione al sole. L'abitato \u00e8 costituito da un centro storico in cui sono presenti numerose case di costruzione antica, che presentano tipici balconi in legno e affreschi ben conservati, e da una parte di recente costruzione, dove si trovano recenti opere pubbliche quali un parco con campo da calcetto e pista ciclabile ed una scuola materna che copre il servizio di tutto il territorio circostante. Il paese conta circa 450 abitanti, tra anziani residenti da tempo e nuove famiglie.\nMonumenti e luoghi d'interesse.\nChiesa di San Giorgio.\nSituata tra i vigneti nella zona tra Serso e la frazione vicina di Viarago, l'antica chiesetta \u00e8 dedicata Santo Patrono protettore della frazione, San Giorgio, ed \u00e8 circondata dal cimitero del paese. Attualmente \u00e8 in uso dalla parrocchia del paese per le messe pi\u00f9 importanti e i riti di sepoltura. La chiesa esisteva gi\u00e0 nel 1531, ma si ritiene sia molto pi\u00f9 antica, risalente addirittura al tempo delle prime comunit\u00e0 cristiane della zona, come testimonierebbe un\ndocumento del 1394 relativo alle investiture feudali compiute dal vescovo di Feltre Alberto\n(1393-1398). La chiesa di san Giorgio inizialmente costitu\u00ec il luogo di culto devozionale di tutta la zona, per poi diventare successivamente la chiesa della Gastaldia di Viarago, Serso, Canezza, Portolo, Prato, Arzenago e Braces (questi ultimi tre paesi furono distrutti dalle alluvioni di inizio Cinquecento).\nLa chiesa ha notevoli affreschi all'esterno (San Cristoforo e San Giorgio) e nel presbiterio gotico (i Quattro Evangelisti), questi ultimi parzialmente ricoperti\ndallo scialbo nell'Ottocento al tempo del colera. Altri interessanti frammenti di affreschi presenti sotto l'imbiancatura delle pareti sono stati portati alla luce nel corso di un recente intervento di restauro.\nChiesa di San Giovanni Nepomuceno.\nLa chiesa di San Giovanni Nepomuceno venne edificata nel '700 e sorge nel centro del paese. Ha sostituito la chiesetta di San Giorgio quale luogo di culto principale.\nSito archeologico dei Montesei di Serso.\nPoco fuori dal paese si trova il sito archeologico dei Montesei di Serso. L'insediamento \u00e8 posto su due piccoli dossi gemelli (Montesei significa per l'appunto \"piccoli monti\") e per la sua favorevole posizione fu abitato dal 2000 a.C. fino al I secolo a.C. circa. Nel sito sono visibili i resti di un abitato retico edificato tra il VI e il I secolo a.C. con i ruderi di tre case assai vicine ma separate l'una dall\u00b4altra, seminterrate a pianta quadrangolare con corridoio d\u00b4accesso. All\u00b4interno di un basso muro a secco, che aveva il compito di trattenere la terra circostante, le strutture perimetrali ed aeree, e forse anche il pavimento, erano in legno. Il tetto, ad una o due falde, era ricoperto di zolle e frasche. Tra i resti delle case, disposte a scacchiera, sono stati trovati diversi oggetti, di varia foggia e di vario uso: suppellettili in ferro, ornamenti in bronzo e numerosissimi frammenti di vasellame. Di notevole importanza sono stati i ritrovamenti di ossi di cervo con iscrizioni in alfabeto retico. La scrittura, limitata solamente alla sfera religiosa, \u00e8 attestata solo su oggetti votivi, mentre su suppellettili di uso comune sono state rilevate, in alcuni casi, sigle alfabetiformi. I reperti sono conservati al MUSE di Trento e sono visibili al pubblico.\nMuseo della Centrale idroelettrica di Serso.\nA Serso \u00e8 ancora in funzione una piccola centrale idroelettrica che sfrutta le acque del Rio Nero che, scendendo da Montagnaga di Pin\u00e8, si getta nel torrente Fersina. Fatto quasi incredibile, la centrale a corrente alternata trifase entr\u00f2 in funzione nel 1893, quando nel mondo si contavano pochissime centrali mosse da un salto ad acqua. A tale scopo, a monte della centrale venne costruita una diga con un bacino di circa 6.000 metri cubi, per un risultante salto d'acqua di 188 metri ed una portata variabile da 50 a 150 litri al secondo. Nel corso degli anni il gruppo turbina-alternatore \u00e8 stato sostituito diverse volte, fino ad arrivare all'attuale potenza di circa 176 Kw.\nNel 1924 la centrale disponeva di ben quattro gruppi turbina-alternatore; il quarto \u00e8 oggi visibile nell'annesso Museo della Centrale idroelettrica di Serso, che espone anche strumentazioni di misura, controllo e protezione d'epoca, oltre ad una ricca raccolta iconografica e documentaria relativa alla costruzione dell'impianto idroelettrico."}
{"id": "3122951", "revid": "767487", "url": "https://it.wikipedia.org/wiki?curid=3122951", "title": "Shunta Nagai", "text": ""}
{"id": "3122954", "revid": "767487", "url": "https://it.wikipedia.org/wiki?curid=3122954", "title": "RoboGeisha", "text": " \u00e8 un film del 2009, diretto da Noboru Iguchi.\nTrama.\nYoshie \u00e8 una ragazza carina ma timida, che ha passato tutta la sua vita nell'ombra di sua sorella maggiore Kikue. Quest'ultima \u00e8 infatti divenuta la geisha pi\u00f9 popolare nella casa d'intrattenimento locale e tratta Yoshie sempre con disprezzo e con modi violenti, confinandola a fare le pulizie.\nI loro rapporti per\u00f2 cambiano quando entrambe cadono sotto l'influenza di Hikaru Kageno, presidente della Kageno Corporation, che le rapisce e le addestra a diventare letali assassine per conto della multinazionale. Il progetto di Kageno \u00e8 infatti quello di trasformare giovani geishe in assassine robotiche hi-tech con le quali conquistare il mondo.\nProduzione.\nIl film \u00e8 stato trasmesso in anteprima il 3 ottobre 2009, ed \u00e8 stato distribuito negli Stati Uniti dal 2010, dalla Funimation Entertainment."}
{"id": "3122971", "revid": "599013", "url": "https://it.wikipedia.org/wiki?curid=3122971", "title": "K\u014dji Yamase", "text": ""}
{"id": "3122974", "revid": "920621", "url": "https://it.wikipedia.org/wiki?curid=3122974", "title": "Haven - Il rifugio", "text": "Haven - Il rifugio (\"Haven\") \u00e8 un film per la televisione del 2001, diretto da John Gray e interpretato da Natasha Richardson, William Petersen, Martin Landau e Anne Bancroft."}
{"id": "3122981", "revid": "1573940", "url": "https://it.wikipedia.org/wiki?curid=3122981", "title": "Hidaj", "text": "H\u012bdaj (farsi \u0647\u06cc\u062f\u062c) \u00e8 una citt\u00e0 dello shahrest\u0101n di Abhar, circoscrizione Centrale, nella provincia di Zanjan in Iran. Nel 2011 aveva 13.003 abitanti. Si trova circa 20\u00a0km a nord-ovest di Abhar, sulla grande strada di comunicazione che collega Zanjan a Teheran."}
{"id": "3122983", "revid": "1318658", "url": "https://it.wikipedia.org/wiki?curid=3122983", "title": "Jules Favre", "text": "Fu un oppositore del secondo impero di Napoleone III e tra i negoziatori del trattato di Francoforte che pose fine alla guerra franco-prussiana.\nBiografia.\nRepubblicano sin dalla rivoluzione del 1830, divenuto avvocato, difese i rivoltosi di Lione nel 1834 e Felice Orsini nel 1858 che aveva attentato alla vita dell'imperatore Napoleone III. Fu giornalista e scrittore politico, e nel 1848, deputato, fu nominato segretario generale all'Interno e, per alcuni mesi, sottosegretario agli Esteri.\nAppoggi\u00f2 la sanguinosa repressione, condotta dal generale Cavaignac, della rivolta parigina di giugno ed eman\u00f2 il decreto di deportazione di migliaia di operai in Algeria. Fu favorevole a tutte \u00able leggi vergognose allora presentate per conculcare il diritto di riunione, di associazione e di libert\u00e0 di stampa\u00bb, e alla spedizione delle truppe francesi contro la Repubblica romana.\nNel 1851 tent\u00f2 di realizzare la resistenza armata dei parigini al colpo di Stato del 2 dicembre 1851 messo in atto da un esponente della famiglia bonaparte, Luigi Napoleone, che si attribu\u00ec, attraverso un plebiscito, il potere presidenziale per 10 anni e successivamente otterr\u00e0 il titolo di imperatore dei francesi. Dopo tale evento rimase lontano dalla vita politica francese fino al 1858, quando comincer\u00e0 la propria attivit\u00e0 di protesta contro il potere di Napoleone ed entrer\u00e0 a far parte del gruppo dell'opposizione liberale dei \"Cinque\" assieme ad \u00c9mile Ollivier e Ernest Picard.\nCon il crollo del secondo impero bonapartista (4 settembre 1870), divenne ministro degli Esteri e vicepresidente del governo di difesa nazionale, sorto all'indomani della disfatta di Sedan, presieduto da Louis-Jules Trochu. In una circolare del 6 settembre da neo ministro dell'appena costituita terza repubblica sostenne che \u00abnon un pollice del nostro suolo, non una pietra delle nostre fortezze\u00bb dovevano passare al nemico, decidendo in questo modo per il prosieguo della guerra contro la Prussia. In realt\u00e0, come gli altri membri del governo, cerc\u00f2 di concludere al pi\u00f9 presto la pace e alla mezzanotte del 27 gennaio 1871 Favre accett\u00f2 i termini di resa della capitale parigina (assediata da settembre) avanzati dal primo ministro Otto von Bismarck.\nEletto deputato all'Assemblea Nazionale in sei circoscrizioni diverse, nel febbraio 1871 fu inviato da Adolphe Thiers a concludere la pace definitiva con i tedeschi e successivamente guid\u00f2 con Thiers la repressione della Comune di Parigi. Fu definito da Karl Marx un \u00abnoto furfante\u00bb per essersi fatto una fortuna fabbricando falsi documenti, allo scopo di attribuirsi, a nome dei figli avuti in una relazione adulterina, l'eredit\u00e0 spettante ai figli legittimi del marito della sua amante. Lo scandalo fu denunciato da Jean-Baptiste Milli\u00e8re, deputato e comunardo, che fu fucilato - secondo Marx per ordine espresso di Favre - durante la \"Settimana di sangue\".\nSi ritir\u00f2 dal ministero, screditato, nel mese di agosto dello stesso anno e in seguito pass\u00f2 al Senato nel 1876."}
{"id": "3122985", "revid": "767487", "url": "https://it.wikipedia.org/wiki?curid=3122985", "title": "S\u00e9culos Escuros", "text": "Dopo il fulgore socio-culturale che visse la Galizia nel Medioevo, in special modo durante i secoli XIII e XIV, si arriva a una situazione di decadenza complessiva a tutti i livelli. Questo lungo periodo che va dal XVI fino a buona parte del XVIII, \u00e8 noto come periodo dei s\u00e9culos escuros (lett. \"secoli bui\" o \"secoli oscuri\") durante i quali la letteratura galiziana entra in un periodo di decadenza e la lingua perde il suo uso nei registri ufficiali. \nAntefatto.\nLe cause concomitanti che hanno portato a questo stadio di regressione socio-culturale e socio-politica sono dovute a diversi fattori. Gi\u00e0 dal XIII secolo la Galizia venne di fatto ad essere integrata nel Regno di Castiglia da dove affluiva la classe dirigente di lingua e cultura castigliane. Gli stessi galiziani per mantenersi al potere o accedere alle cariche amministrative e/o ecclesiastiche dovevano avere come prerequisito indispensabile la conoscenza della lingua castigliana. Il fattore decisivo per\u00f2 fu senz'altro il periodo turbolento di lotte interne e dinastiche dove la nobilt\u00e0 galiziana schierandosi dalla parte sbagliata, e perci\u00f2 perdente, finisce per trovarsi estromessa dal potere decisionale e amministrativo, sostituita poi in questo dalla nobilt\u00e0 castigliana. Questi continui conflitti che martoriarono l'intera regione si possono sintetizzare nei seguenti:\nQuest'ultimo conflitto fu quello che ebbe conseguenze pi\u00f9 disastrose per la Galizia. Con la salita al potere di Isabella, la nobilt\u00e0 galiziana paga lo scotto per aver favorito la parte avversa e viene ad essere sostituita cos\u00ec dalla nobilt\u00e0 castigliana, in un processo che Zurita chiama \u201caddomesticamento e castrazione del Regno di Galizia\u201d. \nAlcuni altri fattori determinati furono l'assenza di una borghesia autoctona capace di dare impulso all'economia e alla cultura del paese e la diminuzione della popolazione galiziana.\nTutti questi fattori convergono e si sommano, allo stesso tempo, a un altro fattore decisivo: sebbene durante tutto il Medioevo la Galizia vivesse in uno stato di fatto di semi-indipendenza, \u00e8 certo che quando si andava approssimando il crepuscolo medievale, il paese galiziano mancava di un suo monarca - dopo la definitiva unione di Galizia-Le\u00f3n e Castiglia nel 1230 - e di istituzioni sue proprie. Vale a dire, la Galizia appare in questo periodo come uno dei tanti regni che formano la corona di Castiglia. Ora la monarchia si avviava verso l'assolutismo centralizzandosi nel territorio castigliano, e l'assenza di un potere centrale galiziano organizzato che potesse servire da contrappeso determin\u00f2 la rimozione dei luoghi decisionali e, dunque, una netta perdita nella capacit\u00e0 di influenza. La Galizia restava cos\u00ec come un regno sempre pi\u00f9 distante e decisamente marginale nei progetti di una monarchia che, incentrata sulla Castiglia, vive momenti di espansione imperiale.\nDecadenza della lingua.\nIn seguito a questa dura repressione e sottomissione politica si realizza anche la decadenza letteraria e linguistica. La lingua che usano i funzionari (anche galiziani) dell'amministrazione in generale \u00e8 il castigliano. Gli incarichi civili ed ecclesiastici pi\u00f9 importanti si vengono dunque a trovare tutti in mani di persone non galleghe e il galiziano viene a perdere definitivamente il suo primato di lingua colta e delle classi altocate per essere esclusivo appannaggio delle classi analfabete e lavoratrici, ridotta al solo uso orale nell'ambito del quotidiano. Se da un lato la nobilt\u00e0 galiziana viene ad essere di fatto soppressa, la Chiesa galiziana ne esce rafforzata come strumento nelle mani del potere centrale, contribuendo ancor pi\u00f9 alla marginalizzazione del galiziano a favore del castigliano, in quanto depositaria e dispensatrice della cultura e del sapere e soprattutto dell'istruzione. Oltre tutto, la Controriforma anche in Galizia e nel resto della Spagna ebbe un forte impatto culturale e la lingua stessa ne rest\u00f2 soffocata per il fatto che, la Chiesa romana, contrariamente alla Riforma protestante, si opponeva alla volgarizzazione dei testi e del rituale religioso.\nUsi della lingua galiziana.\nAllorch\u00e9 il Portogallo inizia la sua espansione, la cultura galiziana scompare e comincia il cosiddetto auto-odio, il disprezzo per la propria lingua non solo da parte dei galiziani, ma anche dei portoghesi i quali consideravano il galiziano una variet\u00e0 del castigliano. La lingua galiziana, nella sua variante galiziano-portoghese, che aveva fatto cultura e fortuna con i suoi trovatori, rinomata in tutta la penisola iberica, durante questo lungo periodo plurisecolare (XVI, XVII e XVIII) finisce per essere considerata non adatta n\u00e9 alla letteratura n\u00e9 alla cultura in genere, mentre il suo uso scritto sparisce dappertutto (oltre che nella letteratura anche nelle pratiche amministrative e giuridiche, come abbiamo visto). Al contrario, il castigliano e il portoghese si incamminano ormai verso un processo di fissazione e codificazione, che conferir\u00e0 loro dignit\u00e0 di lingue di cultura. Tuttavia, seguiter\u00e0 ad essere perlopi\u00f9 il mezzo normale di comunicazione orale usato dal 95% della popolazione. N\u00e9 l'ideologia dominante, n\u00e9 i mezzi a disposizione del potere centrale, riuscirono a determinare l'unificazione linguistica dei diversi regni della monarchia ispanica.\nIn realt\u00e0, l'uniformazione veniva a realizzarsi solo tra gli stati sociali dominanti; ma nel XIX secolo e nel XX, all'interno dello stato liberale e nei suoi processi di universalizzazione - giustizia, amministrazione, scuola, mezzi di comunicazione... - assisteremo a un processo deciso a realizzare l'unit\u00e0 linguistica del nascente Stato spagnolo.\nAd ogni modo, la coscienza - in Galizia - del \"castigliano come lingua dei potenti\" /vs/ il \"galiziano lingua degli strati popolari\" e inoltre del \"castigliano come lingua scritta\" /vs/ il \"galiziano come lingua esclusivamente di uso orale\" nasce esattamente durante questo lungo stadio [buio] e sar\u00e0 cruciale per la comprensione dei processi diglossici giunti fino ai nostri giorni.\nLo studioso Xos\u00e9 Ram\u00f3n Freixeiro Mato, nonostante i pochi dati esistenti, parla di tre gruppi sociali nella Galizia per quanto concerne il suo comportamento linguistico: \nHenrique Monteagudo segnala che il primo gruppo attrarr\u00e0 al castigliano gli strati sociali che cercheranno l'ascesa, e questa estensione orizzontale continuer\u00e0 fino al XVIII secolo, e andr\u00e0 decrescendo solo a partire dal XIX e ancor pi\u00f9 nel XX secolo.\nParadossalmente il \"Siglo de Oro\" della letteratura castigliana viene a coincidere con il periodo pi\u00f9 buio della storia della letteratura galiziana. Ma nonostante tutto, in galiziano sono stati scritti alcuni documenti, lettere e pochi esempi letterari che ci permettono di avere una nozione della lingua dell'epoca. Dalla fine del XVI secolo e primi del XVII si conoscono varie lettere dirette a Diego Sarmiento de Acu\u00f1a, conte di Gondomar, come per esempio quella che gli invi\u00f2 don Diego Sarmiento di Sotomayor, dicendogli nel 1605: \nE anche attraverso l'osservazione delle lettere, sappiamo che una parte dell'aristocrazia galiziana conosceva male il castigliano e utilizzava il gallego come lingua familiare e quotidiana.\nIl vuoto lasciato dalla letteratura erudita, viene colmato in qualche misura dalla lirica popolare, il pi\u00f9 delle volte trasmessa oralmente: \"cantigas de berce\", \"cantares de cego\", \"entroidos\" (carnevali), \"adivi\u00f1as\" (indovinelli), \"lendas\" (leggende), \"romances\", \"contos\" (racconti), \"farsas\" (farse), ecc. \nNel XVIII secolo si creano istituzioni quali la \"Academia de Agricultura do Reino de Galicia\" e le \"Sociedades Econ\u00f3micas de Amigos do Pa\u00eds\" che offrono proposte per rinnovare la vita economica, sociale e culturale, onde alleviare o risolvere la preoccupante situazione di sottosviluppo in cui versava la Galizia denunciata dagli \"ilustrados\". \nTra questi emerge prepotente la figura del religioso Mart\u00edn Sarmiento, personaggio poliedrico (linguista, bibliofilo, naturalista, pedagogo, ...), che avverte il problema linguistico, semantico e di comunicazione del galiziano come causa di ritardo socio-culturale della sua patria. Tenace sostenitore dell'ufficializzazione del galiziano, era fermamente convinto del fatto che i fanciulli dovessero imparare nella stessa lingua che parlavano a casa, promuovendo l'uso del galiziano nella scuola, nelle chiese, nell'amministrazione civile e giudiziaria. \nAccanto a Mart\u00edn Sarmiento troviamo altri due importanti religiosi come Padre Feijoo, il primo a rigettare la condizione di dialetto per il galiziano, e padre Sobreira, continuatore dell'opera lessicografica di Sarmiento, che considerava necessario per il galiziano il raggiungimento di uno status simile alle altre lingue della penisola iberica.\nLa sua opera costitu\u00ec un richiamo di attenzione alla problematica linguistica che si viene a manifestare in tutta la sua portata nella seconda met\u00e0 del XIX secolo."}
{"id": "3122995", "revid": "125078165", "url": "https://it.wikipedia.org/wiki?curid=3122995", "title": "The Beatles in Italy", "text": "The Beatles in Italy \u00e8 una compilation dei Beatles pubblicata in Italia nel 1965 (Parlophon PMCQ 315006). Nonostante il titolo, \"The Beatles in Italy\" non \u00e8 un album dal vivo, ma, piuttosto, una compilation di brani gi\u00e0 pubblicati precedentemente.\nIl disco.\nL'album fu pubblicato in Italia per lanciare l'uscita del film \"Help!\", e contiene brani gi\u00e0 eseguiti dai Beatles dal vivo in Italia. Poich\u00e9 \"The Beatles in Italy\" non conteneva materiale inedito, non ebbe grande successo, e fu quindi presto ritirato dalla Parlophon. Il disco sarebbe rimasto completamente sconosciuto fuori dal mercato italiano, se non che John Lennon, in un'intervista rilasciata nel dicembre 1970 a \"Rolling Stone\" e poi pubblicata il gennaio successivo, erroneamente si rifer\u00ec ad esso come un \"live album\". Poich\u00e9 i Beatles non avevano mai pubblicato fino a quel momento un album live, quest'intervista diede inizio a una frenetica ricerca da parte dei collezionisti di oggetti Beatlesiani di quest'album, in modo da aggiungere il presunto album live alla collezione.\nNella met\u00e0 degli anni '70, la Parlophon ripubblic\u00f2 di nuovo l'album. In questo modo, molti fan capirono che non si trattava di un album dal vivo (e, con la pubblicazione di \"The Beatles at the Hollywood Bowl\" nel 1977, la richiesta per un album dal vivo fu esaudita). Nonostante ci\u00f2, le copie esportate all'estero continuarono ad attrarre i collezionisti, che consideravano l'album sia una curiosit\u00e0 che un elemento indispensabile per completare la raccolta. Ad oggi, l'album non \u00e8 ancora mai stato pubblicato ufficialmente su Compact Disc.\nTracce.\nTutte le canzoni composte da Lennon/McCartney, tranne dove segnalato."}
{"id": "3122999", "revid": "599013", "url": "https://it.wikipedia.org/wiki?curid=3122999", "title": "Henk Groot", "text": "Era il fratello minore di Cees, di cui fu compagno di squadra nello Zaandijk e nell'Ajax.\nCarriera.\nGiocatore.\nClub.\nDopo essere cresciuto nel Zaandijk e nello Stormvogels, Groot fa il suo debutto nel campionato olandese con l'Ajax il 23 agosto 1959 nella vittoria per 3-0 contro il NAC Breda. Con la squadra di Amsterdam vince il campionato olandese nel 1959-60 e la KNVB beker l'anno successivo, oltre a diventare capocannoniere del campionato olandese nel 1960-1961 con 41 gol in 32 partite. Nel 1963 passa al , con il quale nella stagione 1964-65 vince sia il campionato sia la Coppa d'Olanda. Nel 1965 ritorna all'Ajax con il quale vince tre scudetti consecutivi (1965-66; 1966-67 e 1967-68) e la coppa d'Olanda nel 1966-67.\nNazionale.\nGroot vanta 39 partite e 12 gol con la nazionale olandese, con la quale ha giocato dal 1960 al 1969.\nDirigente.\nDopo il ritiro \u00e8 stato per 4 anni (dal 1969 al 1973) scout per l'Ajax."}
{"id": "3123004", "revid": "9", "url": "https://it.wikipedia.org/wiki?curid=3123004", "title": "Guinness Premiership 2009-2010", "text": ""}
{"id": "3123007", "revid": "9", "url": "https://it.wikipedia.org/wiki?curid=3123007", "title": "Guinness Premiership 2008-2009", "text": ""}
{"id": "3123010", "revid": "1522738", "url": "https://it.wikipedia.org/wiki?curid=3123010", "title": "The Simpsons Wrestling", "text": "The Simpsons Wrestling \u00e8 un videogioco di wrestling basato sulla Serie televisiva animata statunitense \"I Simpsons\", realizzato per PlayStation. Il gioco \u00e8 stato sviluppato dalla Big Ape Productions e pubblicato dalla Fox Interactive e Activision. \u00c8 stato distribuito nella zona PAL il 22 marzo 2001 ed in America del nord il 12 aprile 2001.\nIl gioco permette di scegliere fra diciotto personaggi della serie, tutti doppiati dal doppiatore che presta loro la voce nella serie televisiva, ed ogni personaggio \u00e8 dotato delle sue esclusive mosse speciali. Ogni incontro si svolge in un ring, ad ogni livello posizionato in una differente location di Springfield, ricreata in grafica 3D in cel-shading.\nPersonaggi.\nEcco i personaggi selezionabili, alcuni dei quali per\u00f2 \"sbloccabili\" solo dopo aver vinto il gioco in determinate condizioni.\nCritica.\n\"The Simpsons Wrestling\" ha ricevuto critiche negative per via della sua semplicit\u00e0, il gameplay sbilanciato e la brutta grafica, ma viene elogiato per le tracce audio del gioco."}
{"id": "3123013", "revid": "729019", "url": "https://it.wikipedia.org/wiki?curid=3123013", "title": "Bernardo Cap\u00f3", "text": "Professionista dal 1945 al 1954, vinse due tappe alla Vuelta a Espa\u00f1a.\nCarriera.\nNei dieci anni di professionismo colse una quindicina di tappe in tutto, fra cui spiccano la Vuelta a Burgos del 1946 (nella stessa corsa arriv\u00f2 terzo nel 1948), il campionato spagnolo del 1947, due tappe alla Vuelta a Espa\u00f1a, entrambe nel 1950, e due alla Volta a Catalunya. Tutti i successi li ottenne nella propria terra natale. Nel 1948 arriv\u00f2 terzo alla Vuelta."}
{"id": "3123015", "revid": "775372", "url": "https://it.wikipedia.org/wiki?curid=3123015", "title": "Presidenti della Repubblica Serba di Bosnia ed Erzegovina", "text": "Il presidente della Repubblica Serba di Bosnia ed Erzegovina (in serbo ) \u00e8 il capo dello Stato e rappresenta tutte le istituzioni oltre a essere il garante dell'unit\u00e0 e della costituzionalit\u00e0 della Repubblica Serba di Bosnia ed Erzegovina.\nIl presidente viene eletto ogni quattro anni da tutti i cittadini aventi diritto al voto, egli propone all'Assemblea nazionale della Repubblica Serba di Bosnia ed Erzegovina il candidato premier.\nDi seguito la lista dei presidenti della Repubblica Serba di Bosnia ed Erzegovina dall'anno della sua costituzione, nel 1992."}
{"id": "3123029", "revid": "1272592", "url": "https://it.wikipedia.org/wiki?curid=3123029", "title": "Chiesa e convento di San Francesco (Biancavilla)", "text": ""}
{"id": "3123030", "revid": "1543377", "url": "https://it.wikipedia.org/wiki?curid=3123030", "title": "Leopoldo da Alpandeire", "text": "Frate cappuccino, \u00e8 venerato come beato dalla Chiesa cattolica.\nPass\u00f2 la maggior parte della sua vita come frate mendicante per le strade di Granada, citt\u00e0 in cui era conosciuto per la sua generosit\u00e0 verso i bisognosi. La sua disposizione a offrire consiglio e comprensione ha fatto s\u00ec che la devozione verso questo frate si sia estesa considerevolmente e sia frequente incontrare una stampa con la sua immagine nelle case andaluse. Viene considerato l'elemosiniere delle Tre Ave Maria.\nBiografia.\nGiovent\u00f9.\nNacque nella piccola localit\u00e0 di Alpandeire, villaggio situato nella comarca montana della Serran\u00eda de Ronda, nella provincia di M\u00e1laga.\nFu il maggiore di quattro fratelli, di cui tre maschi; uno di loro mor\u00ec giovane durante il servizio militare nella guerra di Cuba. La famiglia sebbene di condizione modesta, possedeva qualche capo caprino e coltivava da s\u00e9 terreni a cereali e mandorli.\nFrequent\u00f2 solo la scuola elementare senza dimostrare speciali capacit\u00e0. Fin da piccolo mostr\u00f2 un'inclinazione verso la religione, come dimostra l'aneddoto che segue. A dieci anni, mentre si trovava nei campi, a custodire un gregge di capre con altri bambini, il cielo cominci\u00f2 a rannuvolarsi minacciando un acquazzone. Sorsero varie idee sul da farsi. Il futuro Fra' Leopoldo propose di rifugiarsi in una grotta e recitare il rosario per sollecitare la protezione della Madonna, ma altri bambini non erano d'accordo e vollero dirigersi al villaggio il prima possibile. Alla fine si incamminarono verso Alpandeire senza implorare la protezione della Madonna, ma il ritorno fu interrotto da un fulmine che colp\u00ec e uccise il ragazzo che aveva proposto l'affrettato ritorno. Di questo tragico evento si parl\u00f2 lungamente e probabilmente influ\u00ec sulla sua futura decisione di farsi frate.\nTrascorse tutta la sua infanzia e giovent\u00f9 ad Alpandeire aiutando i genitori nel disbrigo dell'attivit\u00e0 agricola, salvo il periodo del servizio militare (1887-1888) che esplet\u00f2 nel reggimento di fanteria \"Pav\u00eda\" a Malaga.\nIngresso nell'Ordine cappuccino.\nDecise di dedicarsi alla vita religiosa dopo aver sentito predicare due cappuccini nella citt\u00e0 di Ronda, in occasione della beatificazione di Diego Jos\u00e9 da Cadice nel 1894. Dopo vari tentativi andati falliti, entr\u00f2 nei cappuccini nel 1899 come postulante nel convento di Siviglia. Nel 1900 emise i voti e ricevette il nome di fra Leopoldo da Alpandeire. Dopo le destinazioni di Antequera, Granada e di nuovo Siviglia, il 21 febbraio 1914 fu trasferito definitivamente al convento di Granada, dove risiedette per 42 anni.\nLa vita a Granada.\nPermase ininterrottamente a Granada dal 1914 al 1956. Trascorse la maggior parte del tempo come frate mendicante, percorrendo la citt\u00e0 a piedi ed entrando nelle abitazioni per chiedere offerte.\nA poco a poco la sua figura si fece popolare, numerose persone richiedevano il suo consiglio o intermediazione\ne lo si inizi\u00f2 a conoscere come \"l'umile elemosinante delle tre Ave Maria\", perch\u00e9 queste erano le preghiere che dedicava a chi gli chiedeva una benedizione.\nBeatificazione.\nUn tribunale di cinque medici analizz\u00f2 in Vaticano il caso di un malato che guar\u00ec invocando l'aiuto del frate cappuccino. Il tribunale emise all'unanimit\u00e0 parere favorevole nel febbraio del 2009.\nIl 12 settembre 2010 fu solennemente dichiarato beato in una messa celebrata in nome di papa Benedetto XVI da Angelo Amato, prefetto della Congregazione per le Cause dei Santi, officiata nella base militare di Armilla con la concelebrazione di Francisco Javier Mart\u00ednez, arcivescovo di Granada, Carlos Amigo Vallejo, cardinale e arcivescovo emerito di Siviglia, Antonio Ca\u00f1izares Llovera, prefetto della Congregazione per il Culto Divino e la Disciplina dei Sacramenti e del superiore dei cappuccini. Assistettero alla Messa moltissimi fedeli, stimati fra 60.000 e 120.000, che dopo la lettura della lettera di papa Benedetto XVI che iscrive Fra' Leopoldo nel libro dei beati hanno venerato la reliquia del Beato (il metatarso del piede destro) esposta in un ostentorio realizzato dall'orefice granadino Miguel Moreno."}
{"id": "3123033", "revid": "256896", "url": "https://it.wikipedia.org/wiki?curid=3123033", "title": "Puntius sachsii", "text": "Puntius sachsii, conosciuto comunemente come Barbus di Schubert, Puntius schuberti o barbo dorato \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nQuesta specie \u00e8 originaria delle acque dolci della zona di Singapore.\nDescrizione.\nMolto simile a \"Puntius semifasciolatus\", di cui si pensa sia un probabile antenato, si distingue per pochi piccoli particolari, riconoscibili solo a un occhio esperto. \nIl corpo ha la tipica forma allungata del genere \"Puntius\", piuttosto compresso ai fianchi. Le pinne hanno i vertici arrotondati, la coda \u00e8 elegantemente bilobata. \nLa livrea \u00e8 giallo argentea, in alcuni individui \u00e8 giallo dorato tendente all'arancione. Sul peduncolo caudale vi \u00e8 una macchia nera, cos\u00ec come sui fianchi, marezzati di nero in modo irregolare (ogni individuo ha una propria \"carta d'identit\u00e0\" con macchie in diverse posizioni). Le pinne sono tendenti giallo-rossastro. \nRaggiunge una lunghezza massima di 8 cm.\nRiproduzione.\nPresumibilmente come per \"P. semifasciolatus\".\nAlimentazione.\n\"Puntius sachsii\" ha dieta onnivora.\nAcquariofilia.\nPresente negli esercizi commerciali solitamente con il nome di \"Barbus schuberti\" dal nome del primo allevatore, lo statunitense Thomas Schubert. Altri studiosi considerarono la variet\u00e0 \"schuberti\" come frutto di incroci tra \"Puntius sachsi\" e \"P. semifasciolatus\". Oggi il mondo accademico ha completamente sconfessato l'esistenza di un'altra specie (non esistono fonti ufficiali riferite a \"Barbus schuberti\")."}
{"id": "3123041", "revid": "92723", "url": "https://it.wikipedia.org/wiki?curid=3123041", "title": "Leopoldo de Alpandeire", "text": ""}
{"id": "3123057", "revid": "122871", "url": "https://it.wikipedia.org/wiki?curid=3123057", "title": "ST BASIC", "text": ""}
{"id": "3123065", "revid": "92723", "url": "https://it.wikipedia.org/wiki?curid=3123065", "title": "Francisco Tom\u00e1s de San Juan Bautista M\u00e1rquez S\u00e1nchez", "text": ""}
{"id": "3123066", "revid": "1048993", "url": "https://it.wikipedia.org/wiki?curid=3123066", "title": "Wilfried David", "text": "Professionista dal 1968 al 1976, vinse una tappa al Tour de France e una alla Vuelta a Espa\u00f1a.\n\u00c8 morto nel 2015 all'et\u00e0 di 69 anni a seguito di un incidente stradale nel quale \u00e8 deceduta anche la moglie.\nCarriera.\nSi mise in luce nel 1968 quando, professionista da poco, riusc\u00ec ad aggiudicarsi la classifica finale del Giro del Belgio e una tappa alla Parigi-Nizza. Le stagioni successive non lo videro per\u00f2 confermare questi buoni risultati e ottenne solo qualche affermazione in kermesse e circuiti in Belgio, oltre a un paio di piazzamenti in tappe del Tour de France e del Tour de Suisse. Torn\u00f2 protagonista nel 1971, quando alla Vuelta a Espa\u00f1a riusc\u00ec ad aggiudicarsi una tappa e a chiudere secondo nella classifica generale, a meno di un minuto dal vincitore, il connazionale Ferdinand Bracke. Nel 1972 vinse solo una tappa al Tour de Suisse.\nTorn\u00f2 ad affermarsi nel 1973 con cinque vittorie tra cui il Tour de Romandie e la quindicesima tappa al Tour de France."}
{"id": "3123071", "revid": "196390", "url": "https://it.wikipedia.org/wiki?curid=3123071", "title": "Presidente della Republika Srpska", "text": ""}
{"id": "3123073", "revid": "309289", "url": "https://it.wikipedia.org/wiki?curid=3123073", "title": "Soltaniyeh (citt\u00e0)", "text": ""}
{"id": "3123074", "revid": "253269", "url": "https://it.wikipedia.org/wiki?curid=3123074", "title": "Stephen McNally", "text": "Biografia.\nAlla fine degli anni trenta, dopo aver esercitato per un certo periodo la professione forense, McNally inizi\u00f2 la carriera di attore sul palcoscenico e, sotto il suo vero nome, apparve in numerosi e celebri film del periodo della seconda guerra mondiale, come il musical \"For Me and My Gal\" (1942), accanto a Judy Garland e Gene Kelly, il drammatico \"Prigioniera di un segreto\" (1942), con Spencer Tracy e Katharine Hepburn, e l'avventura bellica \"Missione segreta\" (1944), con Robert Mitchum e Van Johnson. Specializzatosi in ruoli di secondo piano, spesso con personaggi rudi e sgradevoli, l'attore cambi\u00f2 definitivamente il proprio nome in Stephen McNally con l'interpretazione di Locky McCormick in \"Johnny Belinda\" (1948), accanto a Jane Wyman. A questo ruolo ne seguirono molti altri nei pi\u00f9 svariati generi, dal \"noir\" \"Doppio gioco\" (1949), in cui interpret\u00f2 il poliziotto Pete Ramirez al fianco di Burt Lancaster, al dramma sociale \"Uomo bianco, tu vivrai!\" (1950), accanto a Richard Widmark e Sidney Poitier, al western \"Winchester '73\" (1950) di Anthony Mann, con James Stewart. Fu proprio nel western che McNally si specializz\u00f2, diventandone uno degli interpreti pi\u00f9 assidui e popolari, sotto la direzione di abili artigiani del genere. Tra le sue migliori interpretazioni, sono da ricordare \"L'assalto al treno postale\" (1950), \"La rivolta degli Apaches\" (1951), \"Duello al Rio d'argento\" (1952), \"Proiettile in canna\" (1954).\nCon la sua maschera dai tratti marcati, McNally fu a suo agio sia nel ruolo dell'eroe che in quello del \"villain\". Durante gli anni cinquanta ebbe ancora ottime e prestigiose occasioni in thriller come \"Sabato tragico\" (1955), in cui interpret\u00f2 il rapinatore di banche Harper, e nel western psicologico \"La legge del capestro\" (1956), accanto a James Cagney. Nella seconda met\u00e0 del decennio l'attore inizi\u00f2 ad apparire assiduamente sul piccolo schermo, partecipando a show di intrattenimento e a serie western di grande popolarit\u00e0, come \"Carovane verso il West\", \"Gli uomini della prateria\" e \"Zane Gray Theater\". Dal 1961 al 1962 interpret\u00f2 il reporter Paul Marino in 35 episodi della serie \"Corruptors\", continuando un'intensa attivit\u00e0 televisiva per altri due decenni, con apparizioni nelle popolari serie \"I giorni di Bryan\" (1965-1968), \"Reporter alla ribalta\" (1968-1970), \"Sulle strade della California\" (1973-1977), \"Starsky &amp; Hutch\" (1975-1977) e \"Charlie's Angels\" (1979).\nSposato dal 1941 con Rita Wintrich, McNally ebbe otto figli. Dopo un'ultima apparizione televisiva nella serie \"I segreti di Midland Heights\" (1980), l'attore si ritir\u00f2 dalle scene e mor\u00ec a Beverly Hills il 4 giugno 1994, all'et\u00e0 di ottant'anni, per un attacco cardiaco.\nDoppiatori italiani.\nNelle versioni in italiano dei suoi film, Stephen McNally \u00e8 stato doppiato da:"}
{"id": "3123080", "revid": "339392", "url": "https://it.wikipedia.org/wiki?curid=3123080", "title": "Federazione calcistica della Republika Srpska", "text": ""}
{"id": "3123088", "revid": "701660", "url": "https://it.wikipedia.org/wiki?curid=3123088", "title": "Lungotevere De' Cenci", "text": "Il lungotevere De' Cenci \u00e8 il tratto di lungotevere che collega ponte Garibaldi al ponte Fabricio, a Roma, nei rioni Regola e Sant'Angelo.\nIl lungotevere prende nome dalla famiglia dei Cenci, che negli immediati pressi, sul Monte dei Cenci, aveva le proprie abitazioni e che fu protagonista di una tragica vicenda della Roma rinascimentale.\nSi trova tra il Campidoglio e l'Isola Tiberina; tra i principali monumenti, vi sono il moderno Tempio Maggiore di Roma, a cui \u00e8 annesso il museo della comunit\u00e0 ebraica di Roma; all'angolo con via del Tempio \u00e8 sito il villino Astengo, in stile liberty, realizzato nel 1914 su progetto di Ezio Garroni e con decorazioni di Giuseppe Zina."}
{"id": "3123089", "revid": "599013", "url": "https://it.wikipedia.org/wiki?curid=3123089", "title": "Antonio Jim\u00e9nez Quiles", "text": "Professionista dal 1954 al 1963, ottenne otto vittorie.\nCarriera.\nScalatore, fu due volte campione spagnolo di salita, specialit\u00e0 in cui giunse terzo nel 1961, mentre fu secondo nella prova in linea del 1957. Il suo risultato pi\u00f9 importante \u00e8 stato invece il secondo posto nella Vuelta a Espa\u00f1a del 1955. Nella corsa iberica ottenne inoltre una vittoria di tappa nel 1958."}
{"id": "3123092", "revid": "33921", "url": "https://it.wikipedia.org/wiki?curid=3123092", "title": "Aeroporto Federico Garc\u00eda Lorca Granada-Ja\u00e9n", "text": ""}
{"id": "3123093", "revid": "599013", "url": "https://it.wikipedia.org/wiki?curid=3123093", "title": "Kazunori Iio", "text": ""}
{"id": "3123094", "revid": "775372", "url": "https://it.wikipedia.org/wiki?curid=3123094", "title": "Casa dello studente", "text": "La casa dello studente, in Italia, \u00e8 una struttura edilizia dedicata all'accoglienza degli studenti universitari.\nSono gestite dalle regioni italiane tramite appositi enti per il diritto allo studio e talvolta finanziate con contributi regionali e del Fondo Sociale Europeo, al fine di garantire agli studenti universitari pi\u00f9 meritevoli, che studiano in localit\u00e0 distanti dai paesi o dalle citt\u00e0 in cui risiedono, la possibilit\u00e0 di ottenere un alloggio gratuito per uno o diversi anni accademici. L'ottenimento di questo privilegio \u00e8 subordinato a dei requisiti riferirti al reddito e al numero dei componenti del nucleo familiare dello studente e alla distanza del proprio paese o citt\u00e0 di residenza dalla sede universitaria frequentata.\nL'Ente procede alle assegnazioni dopo aver preso atto di questi tre parametri (reddito del nucleo familiare, componenti del nucleo familiare e distanza dal proprio paese dell'Universit\u00e0): allo scopo, stila una graduatoria provvisoria delle domande inoltrate prima dell'inizio dell'anno accademico, e ammette gli studenti, utilmente piazzati, ad alloggiare nelle varie stanze sulla base dei posti disponibili nella casa."}
{"id": "3123095", "revid": "1494169", "url": "https://it.wikipedia.org/wiki?curid=3123095", "title": "David L\u00f3pez", "text": ""}
{"id": "3123102", "revid": "287204", "url": "https://it.wikipedia.org/wiki?curid=3123102", "title": "Los Angeles Open 1977", "text": "Il Los Angeles Open 1977 \u00e8 stato un torneo di tennis giocato sul sintetico indoor a Los Angeles negli Stati Uniti. \u00c8 stata la 51\u00aa edizione del torneo, che fa parte del Colgate-Palmolive Grand Prix 1977. Si \u00e8 giocato dal 28 marzo al 3 aprile 1977.\nCampioni.\nSingolare.\n Stan Smith ha battuto in finale Brian Gottfried 6-4 2-6 6-3\nDoppio.\n Bob Hewitt / Frew McMillan hanno battuto in finale Robert Lutz / Stan Smith 6-3, 6-4"}
{"id": "3123105", "revid": "1924342", "url": "https://it.wikipedia.org/wiki?curid=3123105", "title": "All Shook Up (Elvis Presley)", "text": "All Shook Up \u00e8 un brano musicale composto da Otis Blackwell, e reso celebre da Elvis Presley.\nIl singolo di Presley raggiunse la vetta della classifica U.S. Pop il 13 aprile 1957, restandoci per otto settimane consecutive e della Official Singles Chart per sette settimane e la posizione n. 8 nei Paesi Bassi. Il disco and\u00f2 al numero 1 anche nella classifica R&amp;B per quattro settimane, diventando il secondo singolo di Presley ad ottenere tale risultato ed inoltre raggiunse la posizione numero 3 nella classifica country vincendo due dischi di platino. Il brano \u00e8 stato classificato alla posizione numero 352 nella lista delle 500 migliori canzoni di sempre redatta dalla rivista \"Rolling Stone\".\nDescrizione.\nOrigine e storia.\nBlackwell scrisse la canzone negli uffici della \"Shalimar Music\" nel 1956 dopo che Al Stanton, uno dei proprietari della \"Shalimar\", scuotendo una bottiglia di Pepsi Cola, sugger\u00ec che scrivesse una canzone basata sulla frase \"all shook up\" (\"scuotere\"). Il brano venne inciso da altri due artisti prima di Presley; David Hill, e Vicki Young, entrambi nel 1956.\nLa versione di Elvis Presley.\nIl 12 gennaio 1957, Elvis registr\u00f2 la canzone agli studi Radio Recorders di Hollywood. La take numero 10 fu scelta per la pubblicazione, e a marzo il brano debutt\u00f2 nella classifica di \"Billboard\" alla posizione numero 25. Entro tre settimane scalz\u00f2 dalla vetta \"Round and Round\" di Perry Como, e vi rimase per ben otto settimane. La canzone divenne anche il primo numero 1 di Elvis nel Regno Unito, restando in cima per sette settimane di fila."}
{"id": "3123106", "revid": "33893", "url": "https://it.wikipedia.org/wiki?curid=3123106", "title": "Introversione e estroversione", "text": ""}
{"id": "3123108", "revid": "729019", "url": "https://it.wikipedia.org/wiki?curid=3123108", "title": "ATP Nizza 1977", "text": "L'ATP Nizza 1977 \u00e8 stato un torneo di tennis giocato sulla terra rossa. \u00c8 stata la 6\u00aa edizione del torneo, che fa parte del Colgate-Palmolive Grand Prix 1977. Si \u00e8 giocato a Nizza in Francia dal 28 marzo al 3 aprile 1977.\nCampioni.\nSingolare maschile.\n Bj\u00f6rn Borg ha battuto in finale Guillermo Vilas 6\u20134, 1\u20136, 6\u20132, 6\u20130\nDoppio maschile.\n Ion \u021airiac / Guillermo Vilas hanno battuto in finale Chris Kachel / Chris Lewis 6-4, 6-1"}
{"id": "3123111", "revid": "1781168", "url": "https://it.wikipedia.org/wiki?curid=3123111", "title": "Tavolario", "text": "Tavolario era il nome che veniva dato a un corpo di tecnici (ingegneri e architetti), nominati dalla Citt\u00e0 di Napoli ma dipendenti dal Sacro regio consiglio, che nel Regno di Napoli erano incaricati di redigere perizie, apprezzi, mappe accurate del territorio. Essi possono essere considerati i padri del catasto. La competenza dei tavolari in una materia cos\u00ec tecnica era indiscussa. Anche quando subentr\u00f2 la legislazione napoleonica l'autore di un testo sulle servit\u00f9 prediali mise in copertina la sua cessata carica di tavolario.\nIl gran numero di atti redatti dai tavolari, che si qualificano con tale loro carica, e tuttora reperibili permette anche allo storico contemporaneo di accedere ad un grande numero di notizie.\nErano riuniti in un \"Collegium tabulariorum\" e la loro attivit\u00e0 era regolata da una serie di \"prammatiche\" che disciplinavano la loro elezione, i loro compiti, minacciava sospensioni e ammende.\nIn altri testi compaiono le \"suppliche\" alle autorit\u00e0."}
{"id": "3123112", "revid": "14258", "url": "https://it.wikipedia.org/wiki?curid=3123112", "title": "K\u00fc\u00e7\u00fck bayram", "text": ""}
{"id": "3123113", "revid": "729019", "url": "https://it.wikipedia.org/wiki?curid=3123113", "title": "Antoine Dignef", "text": "Professionista dal 1932 al 1942, vinse due tappe alla Vuelta a Espa\u00f1a.\nCarriera.\nForte scalatore, Dignef cominci\u00f2 a praticare ciclismo nel 1929 e pass\u00f2 professionista nel 1932, correndo individualmente. Al suo primo anno da professionista si fece notare vincendo tre tappe della Vuelta a Catalunya, che chiuse al quarto posto in classifica generale. Nella stagione successiva cominci\u00f2 a correre per la prima volta con una squadra. Vinse un'altra tappa della Vuelta a Catalunya piazzandosi terzo nella generale. Partecip\u00f2 al Giro d'Italia, nel quale fu costretto al ritiro, e al Tour de France, che concluse in ventiseiesima posizione.\nDopo essersi piazzato al secondo posto nel Giro del Belgio del 1934, Dignef nel 1935 partecip\u00f2 alla Parigi-Nizza dove si classific\u00f2 secondo vincendo una tappa. Fu ventesimo al Tour de France e partecip\u00f2 alla prima edizione della Vuelta a Espa\u00f1a, della quale vinse la prima tappa in assoluto. Fu perci\u00f2 il primo ciclista nella storia a indossare la maglia di leader della corsa spagnola, che mantenne un solo giorno per poi perderla in favore di Antonio Escuriet. Termin\u00f2 al terzo posto nella generale dopo aver vinto anche la quarta tappa.\nNel 1936 si classific\u00f2 sesto al Tour de Suisse. In quel periodo cominci\u00f2 per\u00f2 a diffondersi nel ciclismo l'uso del deragliatore, che permetteva ai ciclisti di pedalare anche in salita con minor fatica. Dignef non pot\u00e9 pi\u00f9 sfruttare le sue naturali capacit\u00e0 di scalatore per imporsi sugli avversari e per lui cominci\u00f2 un lento declino. Riusc\u00ec tuttavia a imporsi al Grote Scheldeprijs nel 1938 e in una tappa del Giro del Belgio nel 1939, oltre che in qualche corsa minore.\nDopo il suo ritiro avvenuto nel 1942 apr\u00ec un bar nella sua citt\u00e0 natale, Velm. Mor\u00ec nel 1991."}
{"id": "3123114", "revid": "76963", "url": "https://it.wikipedia.org/wiki?curid=3123114", "title": "Barrie Ingham", "text": "Biografia.\nNel 1957 ha sposato Tarne Phillips con cui \u00e8 rimasto fino alla morte; hanno avuto quattro figli.\nInizia a recitare attorno agli anni sessanta. Ha lavorato anche in alcuni musical, come ad esempio \"\" al fianco di Angela Lansbury."}
{"id": "3123117", "revid": "339392", "url": "https://it.wikipedia.org/wiki?curid=3123117", "title": "Sant'Eufebio", "text": ""}
{"id": "3123119", "revid": "110157", "url": "https://it.wikipedia.org/wiki?curid=3123119", "title": "Tennis South Invitational", "text": "Il Tennis South Invitational \u00e8 stato un torneo di tennis. Ha fatto parte dello USTLA Indoor Circuit nel 1974, del World Championship Tennis nel 1976 e del Grand Prix nel 1977. Era giocato a Jackson negli Stati Uniti su campi in sintetico indoor."}
{"id": "3123120", "revid": "256896", "url": "https://it.wikipedia.org/wiki?curid=3123120", "title": "Barbus fasciolatus", "text": "Barbus fasciolatus, conosciuto comunemente come barbo striato africano, \u00e8 un pesce d'acqua dolce appartenente alla famiglia Cyprinidae. \nDistribuzione e habitat.\nQuesta specie \u00e8 originaria delle acque dolci africane dei bacini idrografici dei fiumi Okavango, Zambesi (e relativo lago Kariba), Cunene, Congo, Luongo e Bangweulu. Abita acque molto vegetate e ben ossigenate, ma tranquille (preferendo canali, rive e lagune) spesso muovendosi sul fondo ma emergendo all'improvviso in superficie e in gruppo all'alba e al tramonto. Durante la stagione delle piogge effettua migrazioni. \nDescrizione.\nPresenta un corpo allungato, con profilo dorsale convesso. Gli occhi sono grandi con iride rossi, il peduncolo caudale \u00e8 affusolato. Le pinne sono arrotondate, la coda bilobata. La livrea varia dal rosa al bruno-rossastro, con dorso pi\u00f9 scuro e ventre bianco argenteo. Lungo i fianchi vi sono 11-13 fasce nere verticali. Le pinne sono rossastre. Raggiunge una lunghezza massima di 6\u00a0cm.\nComportamento.\nIl \"Barbus fasciolatus\" \u00e8 un pesce che vive in gruppo.\nRiproduzione.\nSi riproduce deponendo e fecondando le uova in una zona tranquilla e ricca di vegetali.\nPesca.\nCommestibile, anche se non ha valore commerciale.\nAlimentazione.\n\"Barbus fasciolatus\" ha dieta onnivora: si nutre prevalentemente di vegetali (alghe e detriti di piante acquatiche) ma non disdegna piccoli invertebrati acquatici \nAcquariofilia.\nNon \u00e8 una specie commerciata con assiduit\u00e0 in Italia, \u00e8 presente occasionalmente nei negozi di acquariofilia. "}
{"id": "3123126", "revid": "599013", "url": "https://it.wikipedia.org/wiki?curid=3123126", "title": "Kazuki Hiramoto", "text": ""}
{"id": "3123127", "revid": "1305772", "url": "https://it.wikipedia.org/wiki?curid=3123127", "title": "Balconing", "text": "Il balconing \u00e8 un'attivit\u00e0 che consiste nel saltare da un balcone o da una finestra posti a un piano elevato direttamente all'interno di una piscina o di un altro balcone. Tale attivit\u00e0 viene solitamente effettuata sotto l'effetto di alcool e droghe, e il salto viene filmato per poi essere caricato su siti web come YouTube o Google Video. Il termine \"balconing\" \u00e8 stato usato per la prima volta dal quotidiano spagnolo \"El Pa\u00eds\" che l'ha ripreso dai siti web dove venivano caricati i video dei salti.\nStoria.\nLa moda del \"balconing\" ha avuto inizio nelle isole Baleari di Ibiza e Maiorca nei primi anni duemila: dal 2005 al 2009 sono stati registrati almeno 10 casi di \"balconing\" ad estate. La massima diffusione si \u00e8 per\u00f2 avuta nell'estate 2010, con oltre trenta casi di \"balconing\". A causa della sua elevata pericolosit\u00e0 la pratica del \"balconing\" ha causato nel solo 2010 sei morti e undici feriti, la maggior parte dei quali sono stati turisti inglesi o tedeschi nel cui sangue sono state ritrovate tracce di alcool. Per arginare il diffondersi di tale pratica molti hotel delle Baleari hanno incrementato l'altezza dei parapetti dei balconi portandoli da 1,05 m a 1,10 m - 1,20 m. \nNella cultura di massa.\nNell'episodio \"Fuori controllo\" della serie televisiva \"Dr. House - Medical Division\", il protagonista Gregory House pratica il \"balconing\" lanciandosi nella piscina dalla terrazza della sua camera d'albergo."}
{"id": "3123129", "revid": "2186996", "url": "https://it.wikipedia.org/wiki?curid=3123129", "title": "Val Bettin", "text": "Ha iniziato a lavorare come attore e doppiatore sin dagli anni cinquanta, iniziando come attore radiofonico e attore teatrale.\nSmise queste attivit\u00e0 nel 2008.\nSi spos\u00f2 nel 1950 con la moglie Hildy, deceduta nel 2007."}
{"id": "3123131", "revid": "767487", "url": "https://it.wikipedia.org/wiki?curid=3123131", "title": "Tennis South Invitational 1977", "text": "Il Tennis South Invitational 1977 \u00e8 stato un torneo di tennis giocato sul sintetico indoor. \u00c8 stata la 5\u00aa edizione del torneo, che fa parte del Colgate-Palmolive Grand Prix 1977. Si \u00e8 giocato a Jackson negli Stati Uniti dal 4 al 10 aprile 1977.\nCampioni.\nSingolare maschile.\n Brian Teacher ha battuto in finale Bill Scanlon 6\u20133, 6\u20133\nDoppio maschile.\n Bob Hewitt / Frew McMillan hanno battuto in finale Phil Dent / Ken Rosewall 6\u20132, 7\u20136"}
{"id": "3123147", "revid": "466539", "url": "https://it.wikipedia.org/wiki?curid=3123147", "title": "Candy Candido", "text": "Biografia.\nInizi\u00f2 la sua carriera negli anni trenta e fin\u00ec attorno agli anni novanta. Nel corso della sua carriera ha doppiato soprattutto film della Disney. Sposato con l'attrice Anita Gordon, dalla quale ha avuto quattro figli, \u00e8 morto nel sonno per cause naturali, nel 1999, a 85 anni."}
{"id": "3123151", "revid": "478814", "url": "https://it.wikipedia.org/wiki?curid=3123151", "title": "Murcia Open (Grand Prix)", "text": "Il Murcia Open \u00e8 stato un torneo di tennis facente parte del Grand Prix giocato nel 1977 a Murcia in Spagna su campi in terra battuta."}
{"id": "3123152", "revid": "287204", "url": "https://it.wikipedia.org/wiki?curid=3123152", "title": "Drawing Circles", "text": "Drawing Circles \u00e8 il secondo album registrato in studio dalla metal band olandese, Textures, pubblicato dalla Listenable Records nel 2006.\nIl disco.\nUna migliore registrazione, una minor presenza di sezioni ambient e una pi\u00f9 accurata parte clean nella voce, differenzia Drawing Circles dal precedente lavoro, Polars. Questo album \u00e8 segnato dal debutto alla voce di Eric Kalsbeek. Dalla traccia \"Millstone\" viene prodotto un videoclip."}
{"id": "3123156", "revid": "1305772", "url": "https://it.wikipedia.org/wiki?curid=3123156", "title": "Santa Daria", "text": "Con il nome di Santa Daria si identificano:"}
{"id": "3123158", "revid": "473148", "url": "https://it.wikipedia.org/wiki?curid=3123158", "title": "Benedetto il Moro", "text": ""}
{"id": "3123160", "revid": "599013", "url": "https://it.wikipedia.org/wiki?curid=3123160", "title": "Naoya Kond\u014d", "text": ""}
{"id": "3123165", "revid": "478814", "url": "https://it.wikipedia.org/wiki?curid=3123165", "title": "Murcia Open 1977", "text": "Il Murcia Open 1977 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo, che fa parte del Colgate-Palmolive Grand Prix 1977. Si \u00e8 giocato a Murcia in Spagna dall'11 al 17 aprile 1977.\nCampioni.\nSingolare maschile.\n Jos\u00e9 Higueras ha battuto in finale Buster Mottram 6-4 6-0 6-3\nDoppio maschile.\n Patrice Dominguez / Fran\u00e7ois Jauffret hanno battuto in finale Patricio Cornejo / Hans Gildemeister 7-5, 6-2"}
{"id": "3123167", "revid": "767487", "url": "https://it.wikipedia.org/wiki?curid=3123167", "title": "Eleonora Giuliana di Brandeburgo-Ansbach", "text": "Biografia.\nEleonora Giuliana era una figlia del margravio Alberto II di Brandeburgo-Ansbach (1620\u20131667) e della sua seconda moglie Sofia Margherita (1634\u20131664), figlia del conte Gioacchino Ernesto di Oettingen-Oettingen.\nIl 31 ottobre 1682, ad Ansbach, spos\u00f2 il duca Federico Carlo di W\u00fcrttemberg-Winnental (1652\u20131698). In occasione del matrimonio, lo sposo fece coniare una medaglia commemorativa. Dal canto suo, il fratello di Eleonora Giuliana, Giovanni Federico, conobbe in quest'occasione il compositore Johann Sigismund Kusser, che in seguito lavor\u00f2 presso la corte di Ansbach.\nDopo essere rimasta vedova, Eleonora Giuliana fece ritorno nel 1710 nella sua patria d'origine, in cui venne aiutata dalla sua figlia pi\u00f9 giovane, che aveva sposato il nuovo duca di Brandeburgo-Ansbach, suo cugino, l'anno prima. Eleonora Giuliana fu intima amica del teologo August Hermann Francke e compose canti religiosi. Suo consigliere e capo di corte fu Philipp Friedrich von Geismar (1646\u20131701).\n\u00c8 sepolta nella Stiftskirche di Stoccarda."}
{"id": "3123170", "revid": "599013", "url": "https://it.wikipedia.org/wiki?curid=3123170", "title": "Daisuke Sakata", "text": ""}
{"id": "3123174", "revid": "110157", "url": "https://it.wikipedia.org/wiki?curid=3123174", "title": "Virginia Beach Open", "text": "Il Virginia Beach Open \u00e8 stato un torneo di tennis facente parte del Grand Prix giocato nel 1977 a Virginia Beach negli Stati Uniti su campi in terra battuta."}
{"id": "3123179", "revid": "327773", "url": "https://it.wikipedia.org/wiki?curid=3123179", "title": "Su-29", "text": ""}
{"id": "3123181", "revid": "767487", "url": "https://it.wikipedia.org/wiki?curid=3123181", "title": "Y\u016btar\u014d Abe", "text": ""}
{"id": "3123183", "revid": "767487", "url": "https://it.wikipedia.org/wiki?curid=3123183", "title": "Virginia Beach Open 1977", "text": "Il Virginia Beach Open 1977 \u00e8 stato un torneo di tennis giocato sul terra battuta. \u00c8 stata la 1\u00aa edizione del torneo, che fa parte del Colgate-Palmolive Grand Prix 1977. Si \u00e8 giocato a Virginia Beach negli Stati Uniti dal 19 al 25 aprile 1977.\nCampioni.\nSingolare maschile.\n Guillermo Vilas ha battuto in finale Ilie N\u0103stase 6-2 4-6 6-2\nDoppio maschile.\n Patrice Dominguez / Ray Ruffels hanno battuto in finale Francisco Gonz\u00e1lez / John McEnroe 6-4 6-3"}
{"id": "3123185", "revid": "125785598", "url": "https://it.wikipedia.org/wiki?curid=3123185", "title": "Noi credevamo", "text": "Noi credevamo \u00e8 un film del 2010 diretto da Mario Martone su sceneggiatura dello stesso regista e di Giancarlo De Cataldo, liberamente ispirato a vicende storiche realmente accadute e al romanzo omonimo di Anna Banti.\nAmbientato durante il Risorgimento, il film segue le vicende di tre giovani che si uniscono alla Giovine Italia animati da ideali patriottici e repubblicani.\nPresentato in concorso alla 67\u00aa Mostra internazionale d'arte cinematografica di Venezia, il film \u00e8 uscito nelle sale cinematografiche il 12 novembre 2010. Candidato a tredici David di Donatello, ne ha vinti sette, tra cui quelli per il miglior film e la miglior sceneggiatura.\nTrama.\nIl film, articolato in quattro capitoli (\"Le scelte\", \"Domenico\", \"Angelo\" e \"L'alba della nazione\"), racconta la storia di tre ragazzi del Cilento: Salvatore, con spirito patriota, Domenico, che crede nell'amicizia, e Angelo, votato all'azione violenta. Nel 1828 scelgono di prendere parte al movimento politico repubblicano della Giovine Italia di Giuseppe Mazzini. Le loro vite, in seguito a questa decisione, prenderanno strade diverse, ripercorrendo alcuni episodi della storia del Risorgimento italiano.\n1 - \"Le scelte\".\nNel 1828 in Cilento, dopo la restaurazione del governo borbonico, il giovane Salvatore Tambasco vede morire dei cospiratori della Carboneria, i fratelli Capozzoli, decapitati dall'esercito borbonico. Suo padre vuole che pensi alla propriet\u00e0 e alle terre, ma Salvatore condivide sentimenti repubblicani insieme a Domenico Lopresti e Angelo Cammarota. Costui frequenta la nobile Cristina Trivulzio di Belgiojoso, che ha gi\u00e0 finanziato una rivolta di carbonari fallita. Angelo prende contatti con Giuseppe Mazzini a Torino, fondatore della Giovine Italia, insieme a Salvatore, per attentare alla vita di Carlo Alberto. Salvatore dovrebbe ricevere un coltello da consegnare ad un compagno chiamato \"Procida\" (altri non \u00e8 che Antonio Gallenga), offertosi per l'attentato, mentre Angelo avrebbe tentato l'assalto a sorpresa contro l'esercito sabaudo. Tuttavia una cospirazione impedisce l'impresa, e Salvatore fugge in Cilento, per tornare alla sua tranquilla vita. Angelo lo insegue, credendo che sia il traditore, e al colmo dell'ira lo uccide.\n2 - \"Domenico\".\nSiamo intorno al 1850; Domenico \u00e8 arrestato dopo la dissoluzione della Repubblica Romana e rinchiuso nel carcere borbonico di Montefusco, nell'entroterra campano. Altri prigionieri di rilievo sono il napoletano Carlo Poerio e il pugliese Sigismondo di Castromediano, l'unico con cui Domenico, di carattere schivo e rude, ma schietto, riesca a simpatizzare. La vita del carcere \u00e8 durissima: i prigionieri non possono ricevere notizie degli eventi politici e sociali e tra i carcerati si diffonde un clima di ostilit\u00e0 a causa delle tensioni tra monarchici e mazziniani. Di queste divisioni interne le autorit\u00e0 politiche approfittano, favorendo ad arte la liberazione di Castromediano e alimentando cos\u00ec tra i prigionieri un clima di reciproca diffidenza. Il duca tuttavia fa presto ritorno in carcere e comunica ai compagni di cella che il Piemonte parteciper\u00e0 con un proprio contingente militare alla guerra di Crimea, scoppiata nel 1853.\n3 - \"Angelo\".\nLa prima parte \u00e8 ambientata a Londra nel 1857, dove ritroviamo un Angelo Cammarota invecchiato e deluso a causa delle occasioni perdute e che, abbandonato Mazzini, si unisce a Felice Orsini per attentare alla vita di Napoleone III, colpevole di avere causato la caduta della Repubblica Romana nel 1849. A Londra vive anche Mazzini, che ha un colloquio con Francesco Crispi e che partecipa alla veglia del morente rivoluzionario polacco Stanis\u0142aw Worcell. Proprio in questo frangente Angelo incontra dopo anni Gallenga, al quale cerca di strappare una rivelazione sul vero motivo del tradimento di Salvatore Tambasco. La scena si sposta a Parigi, dove Orsini, con Angelo e altri cospiratori, prepara degli ordigni esplosivi per uccidere Napoleone III davanti al teatro dell'Opera la sera del 14 gennaio 1858. Angelo per\u00f2 \u00e8 immediatamente scoperto, mentre le bombe degli altri cospiratori non uccidono l'imperatore, pur provocando comunque numerose vittime. In breve tempo anche gli altri attentatori sono arrestati e processati, ma solo Orsini e Cammarota sono condannati a morte (decapitato), mentre agli altri complici viene comminato l'ergastolo.\n4 - \"L'alba della nazione\".\n\u00c8 il 1862 e l'Italia \u00e8 ormai sovrana e unita, ma il meridione \u00e8 dilaniato dai briganti e dall'azione repressiva dell'esercito. Domenico, sempre pi\u00f9 anziano ma pur sempre combattivo, uscito dalla prigione, torna in Cilento e apprende che le terre di famiglia sono state confiscate dall'ex stato borbonico a beneficio di un ricco notaio locale, a causa della sua precedente attivit\u00e0 politica sovversiva. Ma il vero motivo del suo ritorno \u00e8 un altro. Garibaldi ha organizzato una nuova spedizione di volontari, dopo quella dei Mille di due anni prima; stavolta l'obiettivo \u00e8 liberare Roma dal dominio temporale del papa e Domenico \u00e8 diretto in Calabria per unirsi ai volontari in marcia verso il Lazio. Durante il percorso, casualmente, incontra il giovane Saverio, riconoscendo in lui il figlio del suo amico Salvatore, anch'egli pronto a unirsi ai garibaldini. Tuttavia il drappello di Garibaldi, arrivato sull'Aspromonte, subisce un'imboscata da parte dell'esercito italiano. Domenico e i suoi compagni d'avventura sono catturati e il giorno seguente Saverio \u00e8 fucilato insieme ad altri due giovani con l'accusa di diserzione. Domenico si salva, ma ormai si sente troppo deluso e amareggiato per partecipare agli eventi futuri del Paese. Il film si conclude al palazzo Carignano di Torino, sede del primo parlamento del Regno, con un monologo interiore dello stesso protagonista che medita sull'Unit\u00e0 realizzata da uomini di potere per i propri interessi, senza un autentico coinvolgimento del popolo.\nProduzione.\nRiprese.\nIl regista preciser\u00e0 in un articolo scritto su \"L'Espresso\": \u00abHo girato \"Noi credevamo\" mirando a ci\u00f2 che \u00e8 sotto la pelle della storia, ho cercato di cogliere il clima esistenziale vissuto da ragazzi diventati uomini e mai piegati sotto il peso di una lotta disperata, quei mazziniani antenati dei partigiani, dei movimenti degli anni '60 e '70, dei democratici che in Italia conoscono una storia drammaticamente altalenante, tra faticate vittorie e continue sconfitte. Giravo per Londra con la macchina fotografica alla ricerca dei luoghi vissuti dai cospiratori italiani in esilio, che avrei raccontato sullo schermo\u00bb.\nIl parco nazionale del Cilento e Vallo di Diano in provincia di Salerno \u00e8 stato uno dei set principali della pellicola, in particolar modo le riprese hanno riguardato Roscigno Vecchia, Pollica, Castellabate e Camerota. Altre location del film risorgimentale sono i due castelli dauni di Bovino e Deliceto, in cui sono state ricostruite alcune scene del carcere irpino di Montefusco. Il film \u00e8 anche in parte stato supportato dalla regione Puglia. La maggior parte del film \u00e8 stata per\u00f2 realizzata in Piemonte, con il sostegno finanziario e logistico della locale Film Commission e con molte scene realizzate nel Pinerolese (anche gran parte degli episodi francesi e inglesi sono girati in Piemonte).\nColonna sonora.\nLa colonna sonora del film comprende musiche da opere di Giuseppe Verdi (\"Don Carlo\", \"Rigoletto\", \"Il corsaro\", \"Attila\", \"Ernani\", \"Otello\", \"Macbeth\", \"I masnadieri\", \"I vespri siciliani\"), Gioacchino Rossini (\"Elisabetta, Regina d'Inghilterra\", \"Guglielmo Tell\") e Vincenzo Bellini (\"Il pirata\"), eseguite dall'Orchestra Sinfonica Nazionale della Rai diretta da Roberto Abbado. I titoli di coda sono accompagnati dal canto popolare \"Camicia rossa\". Per la scelta dei brani, avvenuta assieme ad Abbado, Cesare Mazzonis e Michele Dall'Ongaro, Martone ha voluto musiche \"di carattere introspettivo, struggenti, meditative\", evitando \"scelte trionfalistiche, ovvie\" gi\u00e0 legate al comune immaginario risorgimentale.\nDistribuzione.\nIl film \u00e8 stato presentato in anteprima il 7 settembre 2010 alla 67\u00aa Mostra internazionale d'arte cinematografica di Venezia, dove ha concorso per il Leone d'Oro, in una versione dalla durata di 205 minuti. Questa versione \u00e8 stata proiettata anche in occasione dell'anteprima torinese del film, tenutasi il 13 settembre al Teatro Carignano.\nLa pellicola \u00e8 stata distribuita nelle sale cinematografiche italiane a partire dal 12 novembre 2010 da 01 Distribution, in una versione ridotta di 170 minuti.\nAccoglienza.\nIncassi.\nIl film ha incassato complessivamente \u20ac 1.5 milioni al botteghino italiano (di cui \u20ac 124.000 durante il primo fine settimana di programmazione), a fronte di un budget di \u20ac 7 milioni."}
{"id": "3123187", "revid": "797136", "url": "https://it.wikipedia.org/wiki?curid=3123187", "title": "Sunil Chhetri", "text": "\u00c8 stato eletto Calciatore indiano dell'anno dalla federcalcio indiana per cinque volte, nel 2007, 2011, 2013, 2014 e 2017. Con la nazionale maggiore indiana ha vinto la Coppa Nehru nel 2007, nel 2009 e nel 2012, l'AFC Challenge Cup nel 2008 e la Coppa della federazione calcistica dell'Asia meridionale nel 2011.\nCarriera.\nClub.\nChhetri ha iniziato la sua carriera nel 2002 con il Mohun Bagan, in cui ha segnato otto reti in tre stagioni nonostante il club finisse sempre nella met\u00e0 inferiore della classifica. Le successive tre stagioni le ha trascorse nel JCT FC dove ha segnato un totale di venti gol di cui dodici in una sola stagione, quella in cui il club \u00e8 arrivato secondo in classifica. Questo gli fece conquistare il premio \"Player of the Year\". Successivamente ha giocato per l'East Bengal e ha segnato sette reti in una stagione. Per la stagione 2009-10, ha firmato un contratto di due anni con il Dempo.\nNel 2010 ha firmato un contratto con i Kansas City Wizards ma non vi ha mai giocato alcuna partita ufficiale. Nel 2011 \u00e8 tornato nel campionato indiano, prima nel Prayag United, poi nel club in cui aveva cominciato, il Mohun Bagan. Il 5 luglio 2012 firma un contratto con lo Sporting Lisbona. La societ\u00e0 per\u00f2 lo far\u00e0 aggregare alla squadra B.Nel gennaio 2013 \u00e8 stato ceduto in prestito nel suo paese natale ai Churchill Brothers.\nA novembre 2021 gli \u00e8 stato conferito il Khel Ratna Award, il pi\u00f9 alto riconoscimento sportivo dell'India, diventando il primo calciatore a ottenere questo riconoscimento.\nNazionale.\nChhetri esord\u00ec con l'Under-20 indiana il 30 marzo 2004 nella vittoria per 1-0 contro il Pakistan Under-23 ai Giochi del Sud-est asiatico in Pakistan. Il 3 aprile seguente segn\u00f2 una doppietta nella partita vinta per 4-1 contro il Buthan Under-23.\nIl 12 giugno 2005 debutt\u00f2 con la nazionale maggiore andando in gol nell'incontro amichevole pareggiato per 1-1 a Peshawar contro il . Esord\u00ec nei tornei internazionali nella Coppa Nehru del 2007, in cui gioc\u00f2 contro Pakistan, Cambogia (realizzando una doppietta nella vittoria per 6-0), Siria (segn\u00f2 un gol nella sconfitta per 2-3) e Kirghizistan (un gol nella vittoria per 3-0). Nel 2007 disput\u00f2 ambedue le partite di primo turno delle qualificazioni AFC al , andando in gol sia all'andata che al ritorno contro il , che elimin\u00f2 l'India.\nDisput\u00f2 poi la Coppa della federazione calcistica dell'Asia meridionale del 2008, in cui affront\u00f2 Nepal, Bhutan, Myanmar e Tagikistan, andando in gol contro il Nepal e contro il Buthan. Nella AFC Challenge Cup del 2008 segn\u00f2 quattro reti, tra cui una tripletta nella finale vinta contro il per 4-1. Il risultato consent\u00ec all'India di qualificarsi alla fase finale della Coppa d'Asia 2011.\nNella Coppa Nehru del 2009 segn\u00f2 contro il Kirghizistan e trasform\u00f2 in rete uno dei tiri di rigore della vittoriosa finale contro la . Due anni dopo, Coppa d'Asia 2011, realizz\u00f2 un gol nella partita persa per 5-2 contro il e un gol nella partita persa per 4-1 contro la .\nNominato capitano per le partite di qualificazione alla AFC Challenge Cup 2012, il 16 novembre 2011 segn\u00f2 due gol nella gara amichevole vinta per 3-2 contro la al Salt Lake Stadium di Calcutta. L'11 dicembre seguente segn\u00f2 un gol nella finale della Coppa della federazione calcistica dell'Asia meridionale del 2011, stabilendo un record con 7 segnature in un'edizione del torneo.\nNella Coppa Nehru del 2012 segn\u00f2 di testa nei minuti di recupero del secondo tempo contro la Siria, nel primo match del torneo, conclusosi con la vittoria dell'India per 2-1. Realizz\u00f2 poi una doppietta contro le (un gol su calcio di rigore) vinto per 3-0. Nella finale contro il segn\u00f2 il gol del pareggio (2-2) su calcio di rigore. Ai tiri di rigore l'India vinse per 5-4, con Chhetri a segno (secondo tiro).\nL'11 ottobre 2017, segnando un gol e fornendo un assist nella gara vinta per 4-1 contro , aiut\u00f2 la sua nazionale a qualificarsi alla fase finale della Coppa d'Asia 2019. Fu il capitano dell'India che ottenne una striscia di 13 partite senza sconfitte. Insieme con Ali Daei, Sun Jihai e Phil Younghusband fu uno dei quattro calciatori scelti per effettuare i sorteggi della fase finale della Coppa d'Asia 2019.\nPartecip\u00f2 con i compagni alla Coppa Intercontinentale 2018, torneo amichevole organizzato in India nel giugno di quell'anno. Segn\u00f2 due gol all'esordio contro nella gara vinta per 5-0, poi una doppietta nella partita vinta per 3-0 contro il , in occasione della quale ottenne la propria centesima presenza in nazionale. Segn\u00f2 anche contro la nella partita persa per 1-2. Nella finale del 10 giugno contro il Kenya segn\u00f2 i due gol (2-0) che decisero la partita e diedero il trofeo all'India. L'ultimo dei due fu per Chhetri il 64\u00ba gol in nazionale, cifra che gli consent\u00ec di issarsi al secondo posto, a pari merito con Lionel Messi, tra i goleador in attivit\u00e0 con tutte le nazionali del mondo, dietro a Cristiano Ronaldo (81 reti). Con 8 gol fu il capocannoniere della manifestazione.\nEsord\u00ec nella fase finale della Coppa d'Asia 2019 il 6 gennaio 2019 contro la , realizzando una doppietta nella vittoria per 4-1 che gli consent\u00ec di superare, con un totale di 68 gol in nazionale, Lionel Messi nella graduatoria dei marcatori delle nazionali di calcio.\nNell'estate del 2019 partecip\u00f2 alla Coppa Intercontinentale, competizione amichevole organizzata in India. Anche se la nazionale indiana si classific\u00f2 ultima nel girone, Chhetri fu il capocannoniere del torneo con 3 gol."}
{"id": "3123189", "revid": "767487", "url": "https://it.wikipedia.org/wiki?curid=3123189", "title": "Alan King Tennis Classic 1978", "text": "L'Alan King Tennis Classic 1978 \u00e8 stato un torneo di tennis giocato sul cemento. \u00c8 stata la 7\u00aa edizione dell'Alan King Tennis Classic, che fa parte del Colgate-Palmolive Grand Prix 1978. Si \u00e8 giocato a Las Vegas negli USA, dal 24 al 30 aprile 1978.\nCampioni.\nSingolare.\n Harold Solomon ha battuto in finale Corrado Barazzutti che si \u00e8 ritirato sul punteggio di 6\u20131, 3\u20130, ritiro\nDoppio.\n \u00c1lvaro Fillol / Jaime Fillol hanno battuto in finale Bob Hewitt / Ra\u00fal Ram\u00edrez 6\u20133, 7\u20136"}
{"id": "3123194", "revid": "767487", "url": "https://it.wikipedia.org/wiki?curid=3123194", "title": "Alan King Tennis Classic 1977", "text": "L'Alan King Tennis Classic 1977 \u00e8 stato un torneo di tennis giocato sul cemento. \u00c8 stata la 6\u00aa edizione dell'Alan King Tennis Classic, che fa parte del Colgate-Palmolive Grand Prix 1977. Si \u00e8 giocato a Las Vegas negli USA, dal 25 aprile al 1\u00ba maggio 1977.\nCampioni.\nSingolare.\n Jimmy Connors ha battuto in finale Ra\u00fal Ram\u00edrez 6\u20134, 5\u20137, 6\u20132\nDoppio.\n Robert Lutz / Stan Smith hanno battuto in finale Bob Hewitt / Ra\u00fal Ram\u00edrez 6\u20133, 3\u20136, 6\u20134"}
{"id": "3123196", "revid": "120942720", "url": "https://it.wikipedia.org/wiki?curid=3123196", "title": "Pubblicazioni in italiano del Punitore", "text": "Elenco delle storie del Punitore (Punisher) apparse in lingua italiana."}
{"id": "3123203", "revid": "1313191", "url": "https://it.wikipedia.org/wiki?curid=3123203", "title": "Fregoso", "text": "I Fregoso o Campofregoso furono una famiglia nobile della repubblica di Genova e della Liguria in generale, divisa in numerosi rami, i cui membri si distinsero in numerose occasioni storiche; molti di essi ricoprirono la carica di doge, alcuni furono anche signori di Sarzana; altri infine detennero vari feudi, terre e titoli lungo l'arco dell'Appennino Ligure, come la contea di Sant'Agata Feltria della quale fu titolare Agostino Fregoso.\nStoria.\nOriginari della omonima localit\u00e0 della Val Polcevera, sulla collina sopra Rivarolo, furono mercanti intraprendenti, attivi nelle vicende politiche cittadine a partire dal XIII secolo, con Rolando, castellano di Voltaggio, Gavi e Portovenere.\nLa famiglia ebbe una forte influenza sulla vita politica genovese e ben tredici esponenti dei Fregoso divennero dogi; il primo di essi fu Domenico, ma il pi\u00f9 famoso fu certamente Paolo, personaggio emblematico di una storia politica dominata dall'ambizione e dal calcolo delle circostanze che fu in generale una caratteristica della famiglia.\nOltre ai dogi altri personaggi si distinsero in vari campi, militari come Abramo, Agostino e Cesare, letterati come Antoniotto o ecclesiastici come Federigo.\nLa famiglia Fregoso perse la sua importanza politica nella prima met\u00e0 del XVI secolo con la fine del dogato di Ottaviano, imprigionato dagli spagnoli e morto in carcere a Ischia. \nNel 1528 fu incorporata negli alberghi De Fornari e De Ferrari; riprese il proprio nome nel 1576, ma da allora non ebbe pi\u00f9 alcuna importanza storica.\nArma.\n\"Spaccato dentato di nero e d'argento\"."}
{"id": "3123205", "revid": "210951", "url": "https://it.wikipedia.org/wiki?curid=3123205", "title": "Campofregoso", "text": ""}
{"id": "3123207", "revid": "110157", "url": "https://it.wikipedia.org/wiki?curid=3123207", "title": "D\u00fcsseldorf Grand Prix", "text": "Il D\u00fcsseldorf Grand Prix \u00e8 stato un torneo di tennis facente parte del Grand Prix giocato dal 1968 al 1977 a D\u00fcsseldorf in Germania su campi in terra battuta."}
{"id": "3123218", "revid": "287204", "url": "https://it.wikipedia.org/wiki?curid=3123218", "title": "David Lopez", "text": ""}
{"id": "3123219", "revid": "154893", "url": "https://it.wikipedia.org/wiki?curid=3123219", "title": "Edmondo Mortimer, 5\u00ba Conte di March", "text": ""}
{"id": "3123221", "revid": "1543377", "url": "https://it.wikipedia.org/wiki?curid=3123221", "title": "Digital Research", "text": "Digital Research, Inc. (abbreviata DR o DRI; in origine Intergalactic Digital Research) \u00e8 stata un'azienda statunitense creata da Gary Kildall per sviluppare e commercializzare il suo sistema operativo CP/M ed i prodotti ad esso correlati. DR fu la prima grande industria legata al software nel mondo dei microcomputer. Digital Research non \u00e8 da confondere con Digital Equipment Corporation: le due societ\u00e0 non erano affiliate. DRI fu fondata nel 1971 a Pacific Grove, California e fu acquistata nel 1991 da Novell, interessata alla linea di sistemi operativi della societ\u00e0.\nIl sistema operativo CP/M.\nI sistemi operativi della societ\u00e0, di cui il primo \u00e8 stato il CP/M per i computer basati sui processori Intel 8080 e Zilog Z80, furono lo standard de facto di quel periodo, dato che l'MS-DOS e Windows arrivarono molto tempo dopo. L'offerta di prodotti di DR includeva il CP/M originale e le sue versioni derivate, tra cui il DR-DOS, compatibile con l'MS-DOS, e l'MP/M, un CP/M multi-utente. Il primo sistema operativo a 16 bit fu il CP/M-86, che non riusc\u00ec ad imporsi sull'MS-DOS. Seguirono poi il Concurrent CP/M, una versione monoutente dell'MP/M-86 che supportava le \"console virtuali\" da cui potevano essere lanciate simultaneamente pi\u00f9 applicazioni. Versioni successive di questo sistema, che iniziarono gradualmente a supportare le applicazioni MS-DOS ed il file system File Allocation Table (FAT), furono denominate Concurrent DOS, Concurrent DOS XM e Concurrent DOS 386.\nCP/M-86 e DOS.\nQuando IBM inizi\u00f2 a lavorare sul suo PC, chiese a DR di sviluppare una versione del CP/M per il microprocessore Intel 8086 da usarsi come sistema operativo standard per le nuove macchine. La societ\u00e0, che possedeva il S.O. dominante dell'epoca, non era molto convinta dell'accordo che IBM le proponeva: il pagamento di una licenza fissa di 250.000 dollari indipendentemente dal numero di copie del S.O. che fossero state realizzate. DR voleva invece un accordo basato sul pagamento di una royalty per ogni singola copia realizzata. Visto che le trattative procedevano a rilento, IBM contatt\u00f2 anche Microsoft, la quale cap\u00ec invece l'importante opportunit\u00e0 di poter offrire non solo un S.O. ma anche altri software (come il BASIC) per i nuovi PC di IBM. IBM si accord\u00f2 con Microsoft e, quando i PC IBM arrivarono sul mercato, il loro S.O. era il PC-DOS, sviluppato a partire dall'86-DOS che Microsoft aveva acquistato per questa operazione. Questo sistema fu poi distribuito nel 1982 come MS-DOS per i computer IBM compatibili. Questa fu la mossa che port\u00f2 Microsoft alla lenta ascesa verso il predominio nel mondo del software per computer. Questa storia \u00e8 descritta con dettaglio nella serie di PSB \"Triumph of the Nerds\" e nelle memorie degli amici e dei collaboratori di Gary Kildall su \"The Computer Chronicles\".\nQuando usc\u00ec il PC-DOS, Kildall not\u00f2 come questo fosse molto simile al suo CP/M. Contatt\u00f2 quindi IBM e, dopo una lunga trattativa, si accord\u00f2 con essa affinch\u00e9 offrisse una variante del CP/M per l'8086 denominata CP/M-86 come alternativa del PC-DOS. In seguito DR cre\u00f2 un clone dell'MS-DOS che chiam\u00f2 DR-DOS: questo S.O. costrinse Microsoft a migliorare il suo DOS. La competizione fra il DR-DOS e l'MS-DOS \u00e8 uno dei pi\u00f9 controversi capitoli nella storia dei microcomputer. Microsoft offriva delle licenze con ottimi termini ai costruttori di PC che intendessero vendere l'MS-DOS con ogni processore che essi spedivano, rendendo anti-economico per loro offrire entrambi i sistemi. Questa pratica port\u00f2 nel 1994 ad una causa antitrust contro Microsoft, che port\u00f2 all'obbligo di interrompere la pratica della licenza per-processore. DRI (e successivamente Caldera Systems, che aveva acquistato i diritti del DR-DOS da Novell) accus\u00f2 Microsoft di annunciare versioni vaporware del suo MS-DOS per superare in vendite il DR-DOS. Microsoft inoltre si rifiut\u00f2 di supportare il DR-DOS su Windows: in una versione beta di Windows 3.1 inser\u00ec del codice che verificava se stesse girando su DR-DOS e, in caso affermativo, visualizzava un messaggio di avviso. Altre versioni di Windows andavano deliberatamente in crash se si accorgevano di girare su DR-DOS, dando cos\u00ec l'impressione che il DR-DOS fosse instabile. Queste attivit\u00e0 di boicottaggio vennero alla luce durante il susseguente procedimento legale in cui furono svelate delle email dell'esecutivo di Microsoft da cui si apprendeva che questo comportamento faceva parte di un piano per far uscire DR dal mercato dei sistemi operativi. Caldera riprese in mano la causa nel 1996, ma le parti si accordarono prima: Microsoft pag\u00f2 a Caldera 150 milioni di dollari e quest'ultima distrusse tutti i documenti inerenti alla causa. Anche se costosa, questa soluzione elimin\u00f2 la prova pi\u00f9 schiacciante del comportamento monopolistico di Microsoft, permettendo alla societ\u00e0 di controllare e dominare questo settore del mercato senza altri concorrenti di rilievo.\nProdotti vari.\nPoco dopo l'introduzione dell'Intel 80286 DR present\u00f2 un sistema operativo sistema real-time radicalmente nuovo, inizialmente chiamato DOS-286 e poi FlexOS, che permetteva di usare le nuove capacit\u00e0 di indirizzamento offerte dalla CPU grazie alle quali si poteva ottenere un ambiente multi-tasking pi\u00f9 flessibile. C'era un piccolo ma potente gruppo di API del sistema, ognuna con una variante sincrona ed una asincrona. Erano supportate le pipe e tutte le risorse con un nome potevano venir indicate tramite Alias impostando delle variabili d'ambiente. Questo sistema, sviluppato per i dispositivi POS, fu adottato dall'IBM 4690 OS.\nDR produsse per i propri sistemi diversi compilatori ed interpreti per numerosi linguaggi di programmazione, tra cui il C, il Pascal, il COBOL, il Forth, il PL/I, il PL/M, il BASIC ed il Logo. Fu prodotta anche una versione per microcomputer dello standard grafico GKS chiamato GSX, in seguito usato come base per l'interfaccia grafica GEM. Meno noti sono le loro applicazioni, tra cui una piccola \"suite\" di programmi con GUI per il GEM.\nI successi del DR-DOS portarono Novell ad interessarsi alla societ\u00e0, che acquis\u00ec nel 1991. In seguito, l'amministratore delegato di Novell, Ray Noorda, cambi\u00f2 per\u00f2 idea, decidendo di non entrare in competizione con Microsoft nel settore dei sistemi operativi per desktop e l'esperienza di DRI in tale campo non fu sfruttata.\nLa fine della societ\u00e0.\nNel 1994 Noorda lasci\u00f2 Novell. Nello stesso anno il suo gruppo, Canopy Group, finanzi\u00f2 la fondazione di Caldera Systems che nel 1996 acquis\u00ec da Novell l'intero assetto dei diritti di DRI, compresi quelli del DR-DOS. Dopo l'acquisizione, Caldera denunci\u00f2 Microsoft per condotta monopolistica nel mercato dei sistemi operativi e per l'erezione di barriere software atte ad impedire l'uso di Windows su sistemi diversi dall'MS-DOS. La causa, giudicata nel 2000, ha visto riconosciute le accuse di Caldera e Microsoft \u00e8 stata condannata al pagamento di un risarcimento stimato in 150/200 milioni di dollari a Caldera."}
{"id": "3123223", "revid": "4175", "url": "https://it.wikipedia.org/wiki?curid=3123223", "title": "Yasenivtsi", "text": ""}
{"id": "3123235", "revid": "1833487", "url": "https://it.wikipedia.org/wiki?curid=3123235", "title": "Pietro Regalado", "text": "Biografia.\nFu uno dei promotori della regolare osservanza francescana in Spagna e fond\u00f2 numerosi romitori. Si distinse per le opere di carit\u00e0 in favore dei poveri e degli ammalati e nelle opere d'arte \u00e8 spesso raffigurato nell'atto di distribuire pane ai poveri.\nCulto.\nBeatificato da papa Innocenzo XI nel 1684, venne dichiarato santo da papa Benedetto XIV il 29 giugno 1746.\nLa sua memoria liturgica viene celebrata il 30 marzo."}
{"id": "3123238", "revid": "1305772", "url": "https://it.wikipedia.org/wiki?curid=3123238", "title": "Ford Racing 2", "text": "Ford Racing 2 \u00e8 un videogioco pubblicato nel 2003 per PC, Mac, PlayStation 2 e Xbox. \u00c8 il successore di \"Ford Racing\" e il predecessore di \"Ford Racing 3\".\nNel gioco sono presenti 32 vetture Ford e 16 diversi tracciati, sbloccabili nella modalit\u00e0 \"Ford Challenge\".\nSimbolo di FR2 \u00e8 la Ford GT disponibile nei colori rosso-bianco, bianco-blu, giallo-nero e arancione-azzurro.\nModalit\u00e0 di gioco.\nFord Challenge.\nIn questa modalit\u00e0 i videogiocatori si mettono alla prova in differenti sfide, una per ogni automobile presente nel gioco le quali vengono suddivise in differenti categorie.\nNon tutte le sfide sono immediatamente disponibili, ma necessitano di sbloccare un certo numero di sfide; \u00e8 il caso della celeberrima Ford GT che richiede 17 veicoli sbloccati prima di poter utilizzare l'auto simbolo di Ford Racing.\nUna volta portata a termine con successo una sfida, l'auto corrispondente \u00e8 disponibile nella modalit\u00e0 \"Collezione Ford\".\nCollezione Ford.\nCon \"Collezione Ford\" i piloti possono utilizzare i veicoli e i tracciati sbloccati nella modalit\u00e0 Ford Challenge. Una volta selezionata il tipo di gara si pu\u00f2 scegliere una delle auto collezionate, catalogate in differenti sezioni e con colori differenti.\nMultigiocatore.\n\u00c8 disponibile la modalit\u00e0 multigiocatore a schermo diviso, con due tipi di gare: Gara standard o Eliminazione.\nCircuiti.\nFord Racing 2 ha a disposizione 16 tracciati, suddivisi in diversi ambienti:"}
{"id": "3123247", "revid": "228587", "url": "https://it.wikipedia.org/wiki?curid=3123247", "title": "Liverpool (disambigua)", "text": "Il termine \u00e8 utilizzato in diversi ambiti:"}
{"id": "3123248", "revid": "729019", "url": "https://it.wikipedia.org/wiki?curid=3123248", "title": "D\u00fcsseldorf Grand Prix 1977", "text": "Il D\u00fcsseldorf Grand Prix 1977 \u00e8 stato un torneo di tennis giocato sul terra battuta. \u00c8 stata l'8\u00aa edizione del D\u00fcsseldorf Grand Prix, che fa parte del Colgate-Palmolive Grand Prix 1977. Si \u00e8 giocato a D\u00fcsseldorf in Germania, dal 16 al 22 maggio 1977.\nCampioni.\nSingolare.\n Wojciech Fibak ha battuto in finale Raymond Moore 6\u20131, 5\u20137, 6\u20132\nDoppio.\n J\u00fcrgen Fassbender / Karl Meiler hanno battuto in finale Paul Kronk / Cliff Letcher 6\u20133, 6\u20133"}
{"id": "3123249", "revid": "1494169", "url": "https://it.wikipedia.org/wiki?curid=3123249", "title": "Fillar", "text": ""}
{"id": "3123256", "revid": "767487", "url": "https://it.wikipedia.org/wiki?curid=3123256", "title": "Brussels Outdoor 1977", "text": "Il Brussels Outdoor 1977 \u00e8 stato un torneo di tennis giocato sulla terra battuta. \u00c8 stata la 7\u00aa edizione del Brussels Outdoor che fa parte del Colgate-Palmolive Grand Prix 1977. Si \u00e8 giocato a Bruxelles in Belgio dal 6 al 12 giugno 1977.\nCampioni.\nSingolare.\n Harold Solomon ha battuto in finale Karl Meiler 7\u20135, 3\u20136, 2\u20136, 6\u20133, 6\u20134\nDoppio.\n \u017deljko Franulovi\u0107 / Niki Pilic e Franti\u0161ek P\u00e1la / Bal\u00e1zs Tar\u00f3czy non hanno disputato la finale"}
{"id": "3123262", "revid": "599013", "url": "https://it.wikipedia.org/wiki?curid=3123262", "title": "\u00c1lex Falc\u00f3n", "text": ""}
{"id": "3123265", "revid": "300067", "url": "https://it.wikipedia.org/wiki?curid=3123265", "title": "Alex Falcon Melendez", "text": ""}
{"id": "3123268", "revid": "154893", "url": "https://it.wikipedia.org/wiki?curid=3123268", "title": "C10H16N5O13P3", "text": ""}
{"id": "3123269", "revid": "74801", "url": "https://it.wikipedia.org/wiki?curid=3123269", "title": "Filip Hjulstr\u00f6m", "text": "Biografia.\nFilip Hjulstr\u00f6m nacque in una piccolissima localit\u00e0 del V\u00e4rmland; divenne professore di geografia all'Universit\u00e0 di Uppsala nel 1944, svolgendo attivit\u00e0 di ricerca soprattutto nel campo dell'idrologia. L'interesse in ambito idrologico era nato gi\u00e0 da studente; la sua tesi di dottorato era stata dedicata al fiume svedese Fyris e conteneva alcuni dei primi studi quantitativi sui processi geomorfologici. In particolare Hjulstr\u00f6m ha studiato i rapporti fra le dimensioni del materiale trasportato e la velocit\u00e0 del corso d'acqua analizzando le sostanze portate in soluzione nei campioni di acqua prelevati dal Fyris, il fiume che scorreva nei pressi del dipartimento universitario presso il quale Hjulstr\u00f6m svolgeva le sue ricerche. Gli studi di Hjulstr\u00f6m sono stati continuati dai suoi discepoli (Anders Rapp, \u00c5ke Sundborg, Valter Axelsson, John O'Norrman) raccolti in quella che fu battezzata la \"Scuola di Uppsala di Geografia Fisica\".\nFilip Hjulstr\u00f6m fu membro di varie accademie: fu accolto fra le altre nell'Accademia Reale Svedese delle Scienze (1956) e nell'Accademia delle Scienze Bavarese.\nFilip Hjulstr\u00f6m fu padre dell'attore Lennart Hjulstr\u00f6m e nonno di Niklas e Carin Hjulstr\u00f6m."}
{"id": "3123270", "revid": "486946", "url": "https://it.wikipedia.org/wiki?curid=3123270", "title": "Clasti", "text": ""}
{"id": "3123271", "revid": "599013", "url": "https://it.wikipedia.org/wiki?curid=3123271", "title": "H\u00e9ctor Valenzuela", "text": ""}
{"id": "3123273", "revid": "300067", "url": "https://it.wikipedia.org/wiki?curid=3123273", "title": "H\u00e9ctor Valenzuela Hern\u00e1ndez", "text": ""}
{"id": "3123274", "revid": "300067", "url": "https://it.wikipedia.org/wiki?curid=3123274", "title": "Hector Valenzuela Hernandez", "text": ""}
{"id": "3123275", "revid": "287204", "url": "https://it.wikipedia.org/wiki?curid=3123275", "title": "Hector Valenzuela", "text": ""}
{"id": "3123276", "revid": "1115371", "url": "https://it.wikipedia.org/wiki?curid=3123276", "title": "PalaBubani", "text": "Il PalaBubani \u00e8, per dimensioni, il secondo palazzo dello sport della citt\u00e0 di Faenza.\nInaugurato nel 26 dicembre 1961 con l'amichevole internazionale di basket tra il Club Atletico Faenza e le francesi del Nizza, il PalaBubani \u00e8 stato la casa delle principali formazioni faentine di pallacanestro e di pallavolo, tra cui, fino al 2007 il Club Atletico Faenza. \nFino al 2019 poteva ospitare solo 99 persone, ma a seguito della ristrutturazione pu\u00f2 ospitarne pi\u00f9 di 800.\n\u00c8 intitolato all'ingegnere Dino Bubani, progettista della struttura e dirigente del Club Atletico Faenza per molti anni."}
{"id": "3123277", "revid": "121693871", "url": "https://it.wikipedia.org/wiki?curid=3123277", "title": "Gianfrancesco Lazotti", "text": ""}
{"id": "3123279", "revid": "599013", "url": "https://it.wikipedia.org/wiki?curid=3123279", "title": "Jos\u00e9 Pacheco (cestista)", "text": "Carriera.\nVenne reclutato da Don Ormrod, della University of New Haven, dove gioc\u00f2 dal 1966 al 1970. Nel 1985 \u00e8 stato introdotto nella hall of fame dell'universit\u00e0.\nCon ha partecipato ai Campionati del mondo del 1974, segnando 8 punti in 7 partite."}
{"id": "3123282", "revid": "300067", "url": "https://it.wikipedia.org/wiki?curid=3123282", "title": "Jose Pacheco", "text": ""}
{"id": "3123288", "revid": "1855146", "url": "https://it.wikipedia.org/wiki?curid=3123288", "title": "Lungotevere della Farnesina", "text": "Il lungotevere della Farnesina \u00e8 il tratto di lungotevere che collega piazza Trilussa a ponte Mazzini, a Roma, nel rione Trastevere.\nIl lungotevere prende nome dalla villa Farnesina, attuale sede dell'Accademia dei Lincei. Durante i lavori di costruzione del lungotevere, nel 1879, fu rinvenuto il sepolcro di Gaio Sulpicio Platorino, risalente al I secolo d.C.; dopo essere stato ricostruito, fu trasferito al museo nazionale romano delle Terme di Diocleziano."}
{"id": "3123292", "revid": "599013", "url": "https://it.wikipedia.org/wiki?curid=3123292", "title": "Richie Dalmau", "text": "\u00c8 il figlio di Raymond Dalmau e il fratello di Christian e Ricardo Dalmau."}
{"id": "3123293", "revid": "13261", "url": "https://it.wikipedia.org/wiki?curid=3123293", "title": "Agenzia esecutiva per la sanit\u00e0 pubblica", "text": ""}
{"id": "3123295", "revid": "300067", "url": "https://it.wikipedia.org/wiki?curid=3123295", "title": "Richie Dalmau Santana", "text": ""}
{"id": "3123299", "revid": "599013", "url": "https://it.wikipedia.org/wiki?curid=3123299", "title": "Ricardo Dalmau", "text": "\u00c8 il figlio di Raymond Dalmau e il fratello di Richie e Christian Dalmau."}
{"id": "3123313", "revid": "439868", "url": "https://it.wikipedia.org/wiki?curid=3123313", "title": "Chiesa di Cristo Re", "text": ""}
{"id": "3123314", "revid": "599013", "url": "https://it.wikipedia.org/wiki?curid=3123314", "title": "\u00c1ngelo Reyes", "text": ""}
{"id": "3123315", "revid": "300067", "url": "https://it.wikipedia.org/wiki?curid=3123315", "title": "\u00c1ngelo Reyes Canales", "text": ""}
{"id": "3123316", "revid": "287204", "url": "https://it.wikipedia.org/wiki?curid=3123316", "title": "Angelo Reyes Canales", "text": ""}
{"id": "3123317", "revid": "287204", "url": "https://it.wikipedia.org/wiki?curid=3123317", "title": "Angelo Reyes", "text": ""}
{"id": "3123318", "revid": "149587", "url": "https://it.wikipedia.org/wiki?curid=3123318", "title": "Chiesa del Cristo Re", "text": ""}
{"id": "3123321", "revid": "120051614", "url": "https://it.wikipedia.org/wiki?curid=3123321", "title": "KAR (formato di file)", "text": ".KAR \u00e8 un'estensione non ufficiale spesso attribuita ai file MIDI standard nei quali \u00e8 stato inserito del testo per rendere possibile il karaoke. L'estensione diversa serve a identificare facilmente i MIDI che contengono testi da quelli semplici. I lettori multimediali che non riconoscono l'estensione, ma che sono comunque forzati all'apertura del brano \".kar\", leggeranno il file come un semplice MIDI ignorando il testo."}
{"id": "3123322", "revid": "486946", "url": "https://it.wikipedia.org/wiki?curid=3123322", "title": "Chiesa del Sacro Cuore di Cristo Re (Roma)", "text": ""}
{"id": "3123325", "revid": "1305772", "url": "https://it.wikipedia.org/wiki?curid=3123325", "title": "Chajar\u00ed", "text": "Chajar\u00ed \u00e8 una citt\u00e0 dell'Argentina, situata nel dipartimento di Federaci\u00f3n della provincia di Entre R\u00edos. Secondo il censimento del 2001 la popolazione ammonta a 30.655 abitanti.\nToponimo.\nIl nome della citt\u00e0 deriva da una parola in lingua guaran\u00ed che significa \"ruscello del chaj\u00e1\". In origine questo era il nome della stazione ferroviaria locale scelto per la presenza in zona di torrenti e ruscelli vicino ai quali vivevano gruppi numerosi di \"chaj\u00e1s\" (uccelli tipici del territorio).\nStoria.\nFu fondata il 28 maggio 1872 con il nome di \"Villa Libertad\". L'insediamento non avvenne in maniera causale ma fu il risultato di un progetto sviluppato dal governo nazionale e da quello locale per popolare un'area del paese disabitata. Inizialmente la citt\u00e0 fu popolata per la maggior parte da immigrati italiani e a partire dal 1876 il governo incoraggi\u00f2 l'arrivo di nuovi coloni offrendo lotti di terreno coltivabili.\nNel 1889 si insedi\u00f2 il primo governo municipale. Nel 1934 il nome della citt\u00e0 fu cambiato in Chajar\u00ed, che era quello della stazione ferroviaria della citt\u00e0. La presenza della ferrovia fu molto importante per lo sviluppo dell'insediamento che anche dal punto di vista urbanistico si svilupp\u00f2 intorno allo scalo ferroviario. Nel 1942 la citt\u00e0 fu ufficialmente dichiarata \"municipio de primera categor\u00eda\".\nIl 21 gennaio 1948 la citt\u00e0 fu colpita da un terremoto di magnitudo 5,5 della scala Richter e di intensit\u00e0 pari al VI grado della scala Mercalli, l'epicentro del sisma fu localizzato circa 6 km a sud della cittadina.\nEconomia.\nLe attivit\u00e0 principali sono quelle agricole, la pi\u00f9 sviluppata \u00e8 la coltivazione degli agrumi che da lavoro sia come attivit\u00e0 agricola sia grazie alle altre attivit\u00e0 industriali collegate. Oltre alla coltivazione e all'esportazione della frutta hanno un ruolo importante anche le attivit\u00e0 legate allo sfruttamento delle foreste (legname) e l'allevamento. Il commercio e il turismo sono settori in espansione grazie alla stazione termale inaugurata nel 2001."}
{"id": "3123328", "revid": "767487", "url": "https://it.wikipedia.org/wiki?curid=3123328", "title": "Manuel Narv\u00e1ez", "text": ""}
{"id": "3123329", "revid": "300067", "url": "https://it.wikipedia.org/wiki?curid=3123329", "title": "Manuel Narv\u00e1ez Rivera", "text": ""}
{"id": "3123330", "revid": "287204", "url": "https://it.wikipedia.org/wiki?curid=3123330", "title": "Manuel Narvaez Rivera", "text": ""}
{"id": "3123331", "revid": "287204", "url": "https://it.wikipedia.org/wiki?curid=3123331", "title": "Manuel Narvaez", "text": ""}
{"id": "3123332", "revid": "123839748", "url": "https://it.wikipedia.org/wiki?curid=3123332", "title": "Semtex", "text": "Il Semtex \u00e8 un esplosivo al plastico di brevetto cecoslovacco, usato dall'Armata Rossa ed in generale dalle forze armate del Patto di Varsavia, oltre che da varie organizzazioni terroristiche tra il 1970 e il 1990.\nStoria.\nDurante la seconda guerra mondiale furono sviluppati vari tipi di esplosivi plastici, su basi di olio, vaselina e gomma naturale.\nUn nuovo esplosivo plastico fu inventato verso la fine degli anni cinquanta da Stanislav Brebera, un chimico della VCHZ Synthesia, nell'allora Cecoslovacchia. Originariamente battezzato col nome B1, fu in seguito denominato Semtex 1A da Semt\u00edn, un sobborgo di Pardubice nella attuale Repubblica Ceca, dove il composto fu per la prima volta prodotto a partire dal 1964, pi\u00f9 la parte \"ex\" per \"EXplosive\". Nel 1967 fu creata la versione Semtex H e dal 1987 la Semtex 10. La 1A era usata solo per usi interni della ex Repubblica Cecoslovacca, mentre la versione H era destinata all'esportazione, soprattutto per la bonifica di mine in Vietnam. La VCHZ cambi\u00f2 nome in seguito, per diventare la Explosia a.s., una sussidiaria della Synthesia.\nCaratteristiche.\nIl prodotto era molto simile agli altri esplosivi plastici gi\u00e0 all'epoca disponibili, specialmente il C-4, in quanto era facilmente modellabile ma, a differenza degli altri, era utilizzabile in un campo di temperature pi\u00f9 vasto poich\u00e9 rimaneva plastico tra i -40 e i +60 \u00b0C ed inoltre era anche impermeabile. L'esplosivo era anche visivamente diverso dal C-4, quasi bianco, mentre il Semtex \u00e8 rosso o arancio mattone.\nIl Semtex fu sviluppato per scopi militari ed \u00e8 definito dal produttore \"senza dubbi l'unico tipo di esplosivo plastico nel mondo\", anche se in realt\u00e0 molte nazioni hanno sviluppato proprie versioni, che variano per composizione e propriet\u00e0 detonanti.\nLa velocit\u00e0 di detonazione oscilla, in base alle varie percentuali delle composizioni, dai 8050-8250 m/s.\nImpiego.\nIl nuovo esplosivo fu ampiamente esportato, in particolare nel Vietnam del Nord, il cui governo ricevette 14 tonnellate durante la guerra del Vietnam. L'acquirente principale fu la Libia dove furono esportate circa 700 tonnellate tra il 1975 e il 1981 dalla Omnipol. Il Semtex \u00e8 stato anche utilizzato da terroristi islamici e dall'Irish Republican Army (IRA) e dall'Irish National Liberation Army nell'Irlanda del Nord.\nIl Semtex venne usato dai terroristi libici nel 1988 per l'attentato al volo Pan Am 103 che si schiant\u00f2 su Lockerbie (Scozia).\nLe esportazioni crollarono dopo che il nome fu ovunque associato agli attentati terroristici. Le esportazioni di Semtex furono progressivamente ristrette e dal 2002 tutte le vendite della Explosia sono controllate da un ente governativo della Repubblica Ceca. Nel 2001 la produzione annua di Semtex risultava approssimativamente di sole 10 tonnellate, quasi tutte di utilizzo nazionale e non esportato.\nUn quantitativo di Semtex-H fu acquistata da Cosa nostra agli inizi degli anni '80; parte di esso fu usato per l'attentato di via D'Amelio, in cui furono uccisi il giudice Paolo Borsellino e cinque agenti di scorta, e per la Strage del Rapido 904; nel febbraio del 1996, una parte di questo esplosivo fu ritrovata a San Giuseppe Jato e sequestrata dalla DIA di Palermo.."}
{"id": "3123334", "revid": "38120", "url": "https://it.wikipedia.org/wiki?curid=3123334", "title": "Speed Demon (Amalgam Comics)", "text": ""}
{"id": "3123337", "revid": "18323", "url": "https://it.wikipedia.org/wiki?curid=3123337", "title": "Becky Bloomwood", "text": ""}
{"id": "3123338", "revid": "455046", "url": "https://it.wikipedia.org/wiki?curid=3123338", "title": "Commissario europeo per il commercio", "text": "Il commissario europeo per il commercio \u00e8 un membro della Commissione europea. L'incarico \u00e8 attualmente affidato al lettone Valdis Dombrovskis, dopo le dimissioni dell'irlandese Phil Hogan.\nCompetenze.\nIl commissario dirige la politica commerciale dell'Unione europea, pertanto negozia gli accordi commerciali dell'Unione con i paesi terzi e ne monitora l'applicazione.\nAl Commissario per il commercio fa capo la Direzione generale per il commercio, attualmente diretta dall'irlandese David O'Sullivan.\nIl commissario attuale.\nL'incarico \u00e8 ricoperto dal 26 agosto 2020 da Valdis Dombrovskis, nominato \"ad interim\" e successivamente confermato come successore di Phil Hogan, dimessosi a seguito della sua partecipazione a un'affollata cena con alcuni membri del suo partito senza rispettare le misure di sicurezza introdotte per contenere la pandemia di Covid-19 in Europa."}
{"id": "3123341", "revid": "287204", "url": "https://it.wikipedia.org/wiki?curid=3123341", "title": "Lungotevere dei Fiorentini", "text": "Il lungotevere dei Fiorentini \u00e8 il tratto di lungotevere che collega piazza Pasquale Paoli a via Acciaioli, a Roma, nel rione Ponte.\nLa zona \u00e8 detta \"dei Fiorentini\" perch\u00e9 qui, nel XV secolo, si trasfer\u00ec tanta gente di Firenze, successivamente protetta dai papi Medici Leone X e Clemente VII, provenienti dal capoluogo toscano.\nIn quest'area i fiorentini avevano un proprio tribunale, le loro leggi, un consolato, un carcere e costruirono la loro chiesa nazionale (basilica di San Giovanni de' Fiorentini) e un convento, oggi distrutto. Leone X, inoltre, nel 1519 concesse ai concittadini la piccola chiesa di San Pantaleo \"juxta flumen\" (o \"di San Pantaleo Affine\", cio\u00e8 \"ad flumen\"), demolita dai fiorentini per la gran fabbrica di San Giovanni de' Fiorentini.\nNel 1863 era stato costruito un ponte, anch'esso detto \"dei Fiorentini\", che collegava gli attuali lungoteveri Sangallo e Gianicolense; fu demolito nel 1941, un anno prima della costruzione del nuovo ponte, dedicato al principe Amedeo di Savoia Aosta, poco distante dal precedente."}
{"id": "3123343", "revid": "599013", "url": "https://it.wikipedia.org/wiki?curid=3123343", "title": "De\u00e1n Borges", "text": ""}
{"id": "3123346", "revid": "300067", "url": "https://it.wikipedia.org/wiki?curid=3123346", "title": "Dean Borges Perez", "text": ""}
{"id": "3123347", "revid": "287204", "url": "https://it.wikipedia.org/wiki?curid=3123347", "title": "Dean Borges", "text": ""}
{"id": "3123348", "revid": "599013", "url": "https://it.wikipedia.org/wiki?curid=3123348", "title": "D\u00e9an Borges", "text": ""}
{"id": "3123350", "revid": "179980", "url": "https://it.wikipedia.org/wiki?curid=3123350", "title": "Al Nasr SC", "text": ""}
{"id": "3123352", "revid": "300067", "url": "https://it.wikipedia.org/wiki?curid=3123352", "title": "De\u00e1n Borges P\u00e9rez", "text": ""}
{"id": "3123353", "revid": "179980", "url": "https://it.wikipedia.org/wiki?curid=3123353", "title": "Al Nasr Sports Club", "text": ""}
{"id": "3123354", "revid": "300067", "url": "https://it.wikipedia.org/wiki?curid=3123354", "title": "Rub\u00e9n Col\u00f3n", "text": ""}
{"id": "3123355", "revid": "34926505", "url": "https://it.wikipedia.org/wiki?curid=3123355", "title": "Provincia del Khorezm", "text": ""}
{"id": "3123356", "revid": "300067", "url": "https://it.wikipedia.org/wiki?curid=3123356", "title": "Rub\u00e9n Col\u00f3n de Alba", "text": ""}
{"id": "3123357", "revid": "300067", "url": "https://it.wikipedia.org/wiki?curid=3123357", "title": "Ruben Colon de Alba", "text": ""}
{"id": "3123358", "revid": "287204", "url": "https://it.wikipedia.org/wiki?curid=3123358", "title": "Ruben Colon", "text": ""}
{"id": "3123359", "revid": "34926541", "url": "https://it.wikipedia.org/wiki?curid=3123359", "title": "Provincia del Khw\u0101rizm", "text": ""}
{"id": "3123360", "revid": "1543377", "url": "https://it.wikipedia.org/wiki?curid=3123360", "title": "Cripple Creek", "text": "Cripple Creek \u00e8 un centro abitato (\"city\") degli Stati Uniti d'America, capoluogo di contea della contea di Teller dello Stato del Colorado. Nel censimento del 2000 la popolazione era di 1.115 abitanti.\nGeografia fisica.\nSecondo i rilevamenti dell'United States Census Bureau, Cripple Creek si estende su una superficie di 2,9 km\u00b2.\nCultura.\nLa cittadina del Colorado ha ispirato Robbie Robertson del gruppo The Band alla composizione della canzone country rock \"Up on Cripple Creek\", pubblicata nell'album The Band del 1969."}
{"id": "3123361", "revid": "599013", "url": "https://it.wikipedia.org/wiki?curid=3123361", "title": "Jos\u00e9 Agosto Muriel", "text": ""}
{"id": "3123364", "revid": "287204", "url": "https://it.wikipedia.org/wiki?curid=3123364", "title": "Jose Agosto Muriel", "text": ""}
{"id": "3123365", "revid": "287204", "url": "https://it.wikipedia.org/wiki?curid=3123365", "title": "Jose Agosto", "text": ""}
{"id": "3123370", "revid": "767487", "url": "https://it.wikipedia.org/wiki?curid=3123370", "title": "Orlando Marrero", "text": ""}
{"id": "3123372", "revid": "300067", "url": "https://it.wikipedia.org/wiki?curid=3123372", "title": "Orlando Marrero Lorenzo", "text": ""}
{"id": "3123375", "revid": "767487", "url": "https://it.wikipedia.org/wiki?curid=3123375", "title": "Bravi piccoli uomini", "text": "Bravi piccoli uomini (\"Modiga mindre m\u00e4n\") \u00e8 un film del 1965 diretto da Leif Krantz."}
{"id": "3123377", "revid": "767487", "url": "https://it.wikipedia.org/wiki?curid=3123377", "title": "Rafael Hern\u00e1ndez", "text": ""}
{"id": "3123378", "revid": "300067", "url": "https://it.wikipedia.org/wiki?curid=3123378", "title": "Rafael Hern\u00e1ndez Moore", "text": ""}
{"id": "3123379", "revid": "287204", "url": "https://it.wikipedia.org/wiki?curid=3123379", "title": "Rafael Hernandez Moore", "text": ""}
{"id": "3123380", "revid": "287204", "url": "https://it.wikipedia.org/wiki?curid=3123380", "title": "Rafael Hernandez", "text": ""}
{"id": "3123382", "revid": "599013", "url": "https://it.wikipedia.org/wiki?curid=3123382", "title": "Jos\u00e9 Nieves", "text": ""}
{"id": "3123383", "revid": "300067", "url": "https://it.wikipedia.org/wiki?curid=3123383", "title": "Jos\u00e9 Nieves Rodr\u00edguez", "text": ""}
{"id": "3123385", "revid": "300067", "url": "https://it.wikipedia.org/wiki?curid=3123385", "title": "Jose Nieves Rodriguez", "text": ""}
{"id": "3123386", "revid": "287204", "url": "https://it.wikipedia.org/wiki?curid=3123386", "title": "Jose Nieves", "text": ""}
{"id": "3123388", "revid": "767487", "url": "https://it.wikipedia.org/wiki?curid=3123388", "title": "La ragazza senza storia", "text": "La ragazza senza storia (\"Abschied von gestern\") \u00e8 un film del 1966 diretto da Alexander Kluge."}
{"id": "3123390", "revid": "125127763", "url": "https://it.wikipedia.org/wiki?curid=3123390", "title": "Letteratura galiziana dei secoli bui", "text": "La produzione letteraria in lingua gallega fu praticamente nulla durante i secoli XVI, XVII e XVIII, ragion per cui questo lungo periodo viene denominato dei secoli oscuri o bui (in galiziano \"S\u00e9culos Escuros\").\nContesto storico.\nAlcuni studi fanno supporre che il cronista Fern\u00e3o Lopes (XV sec.) sia l'ultimo scrittore medievale appartenente alla letteratura galiziano-portoghese. A partire da questo momento, i sistemi letterari galiziani e portoghesi verranno a separarsi sviluppandosi in modo autonomo.\nNonostante tutto, la scomparsa della scuola trobadorica galiziano-portoghese medievale non ebbe luogo in maniera brusca. Di fronte all'opinione tradizionale che dava poco valore a questi testi, gli attuali storici della letteratura galiziana rivendicano il valore dei poeti della cosiddetta impropriamente \"scuola galiziano-castigliana\" (\"Escola galego-castel\u00e1\") - unicamente presenti nel \"Cancionero de Baena\" - e anche nel \"Cancioneiro Geral\" di Garc\u00eda de Resende (1511), in Portogallo. Entrambe le considerazioni mostrano, nell'opera di autori come l'Arcidiacono di Toro o Mac\u00edas \"O Namorado\", una volont\u00e0 di superare questi luoghi comuni trovadorici, sia rielaborandoli, sia cercando nuovi modi che vanno ben al di l\u00e0 del convenzionalismo dell'amor cortese. In questo modo, gli epigoni trovadorici significano molto pi\u00f9 che un periodo di transizione dove, a causa delle circostanze socio-politiche, il galiziano verr\u00e0 a cedere il suo ruolo di lingua letteraria all'emergente castigliano. Diverse sono le circostanze che motivano un simile processo:\nIn primo luogo, durante lo sviluppo delle guerre trastamariste (1370), l'alta nobilt\u00e0 galiziana appoggia Pietro I nel suo tentativo di salire la trono di Castiglia. Tuttavia, il vincitore di questo conflitto bellico fu il suo rivale, Enrico di Trast\u00e1mara (Enrico II di Castiglia). In seguito a ci\u00f2, Enrico sostitu\u00ec parte della nobilt\u00e0 galiziana con quella castigliana, processo battezzato dagli storici come la \"prima sostituzione nobiliare\". La storia si ripeter\u00e0 poco pi\u00f9 di un secolo dopo. In una nuova guerra per la successione al trono castigliano, la nobilt\u00e0 galiziana appoggi\u00f2 Giovanna la Beltraneja (ereditiera legittima), ma il vittoria arrise al Isabella I di Castiglia, conosciuta anche come Isabella la Cattolica. Dopo la guerra, i Re Cattolici imposero una politica che assicurasse loro il predominio del potere reale in Galizia; si tratta del cosiddetto, da padre Zurita, \"processo di addomesticamento del Regno di Galizia\", mediante il quale la nobilt\u00e0 galiziana rester\u00e0 totalmente \"decapitata\" (\"descabezada\") e, il che \u00e8 determinante per la letteratura, senza capacit\u00e0 di produrre un sistema letterario in lingua gallega. Il galiziano continu\u00f2 ad essere la lingua abituale di tutta la popolazione, ma non usato dall'alta nobilt\u00e0, contrariamente alla classe fidalga emergente che ancora conservava, fino a che questa non scomparve, l'uso della lingua galiziana in ambiti informali, come si pu\u00f2 vedere nei racconti di Ram\u00f3n Otero Pedrayo. \nE se la nobilt\u00e0 [laica] venne ad essere sostituita, non diversa fu la sorte di quella ecclesiastica. Mentre i vescovi galiziani esercitavano i loro incarichi in altri luoghi della penisola iberica, in particolare a Siviglia, in Galizia giungevano vescovi castiglianofoni che favorivano i nobili castigliani. La nobilt\u00e0 ecclesiastica impiegava il latino, salvo nei rapporti interpersonali tra i vescovi e in alcuni usi amministrativi, in cui veniva impiegato il castigliano. Ci\u00f2 si verificava ugualmente anche quando qualche galiziano era a capo delle diocesi galiziane.\nAnche se tutti questi fattori sono importanti, forse il fattore fondamentale che spiega la decadenza politica della Galizia - e quindi delle lettere galleghe, in diretta relazione con i fattori anzidetti - \u00e8 il fatto che il paese gallego abbia raggiunto l'epoca moderna senza un monarca suo proprio, soprattutto, senza la presenza di istituzioni proprie. Sebbene mantenga il carattere di \"regno\", la Galizia passa a formare parte della corona di Castiglia senza che venga ad esistere nessuna istituzione autonoma che possa servire da contrappeso alla politica centralizzatrice; al contrario, le nuove istituzioni che si creano - \"Capitan\u00eda General\", \"Real Audiencia\" - non faranno altro che assicurare questa dipendenza rispetto alla corte. Esclusa dai centri decisionali, la Galizia passa ad essere una semplice provincia che assiste, da una posizione marginale, l'emergere della monarchia spagnola incentrata sul regno di Castiglia.\nTroviamo, a partire dal secolo XVI, quindi, una lingua galiziana senza centri di potere che le possano servire da base e priva del prestigioso sistema letterario di cui godeva durante il medioevo. Nonostante questo, in questi \"secoli bui\" troveremo comunque manifestazioni letterarie.\nLa poesia dei \"Secoli Oscuri\".\nLa prima manifestazione poetica dei Secoli Bui viene fatta risalire all'anno 1506. Si tratta di una composizione fatta in omaggio al consorte della regina Giovanna I di Castiglia (popolarmente conosciuta come Giovanna la Pazza (\"Xoana a Tola\"), Filippo il Bello, per celebrare lo sbarco della coppia nella citt\u00e0 di La Coru\u00f1a. Di questa \"cantiga\", Xos\u00e9 Mar\u00eda \u00c1lvarez Bl\u00e1zquez disse che: \nQuesto studioso attribuisce in pi\u00f9 a questa composizione una finalit\u00e0 politica. In realt\u00e0, il re Ferdinando II di Aragona, \"il Cattolico\", non favorir\u00e0 molto la nobilt\u00e0 galiziana. Infatti, sua moglie, fu colei che porter\u00e0 a termine il processo cosiddetto di \"addomesticamento e castrazione del Regno di Galizia\". In quanto ai nobili galiziani, questi non vedevano di malocchio, \"a priori\", il governo di tale monarca, dal momento che si poteva pensare a un cambiamento (che non si ebbe) nelle relazioni tra Galizia e Castiglia.\nAl XVI secolo risale anche un ipotetico ciclo di romances in cui vi si racconta la storia della morte del maniscalco Pardo de Cela. Di questa serie di composizioni oggigiorno si conservano solo due testimonianze scritte, tra cui degno di nota \u00e8 il cosiddetto \"Lamento della Frouseira\", composto tra il 1530 e il 1540, e attribuito erroneamente al poeta portoghese Lu\u00eds de Cam\u00f5es. In questo tipo di composizioni emerge e si idealizza la figura di questo personaggio storico, che sembra caratterizzato come un signore feudale sottomesso alla volont\u00e0 della regina Isabella I di Castiglia, \"la Cattolica\", difensore della terra, che solo potr\u00e0 essere sconfitto attraverso il tradimento da parte di coloro che gli sono vicini. Questa stessa immagine sar\u00e0 raccolta da Ram\u00f3n Cabanillas e Ant\u00f3n Vilar Ponte nella sua opera drammatica \"O Mariscal\" (1926). Nelle due creazioni poetiche citate si narra il momento della tragica morte del Mariscal (maniscalco) e di suo figlio, giustiziati dalla Corona di Castiglia. Del secolo XVI \u00e8 anche il \"Sonetto di Monterrei\".\nSi parla anche di \"La Araucana\" (1589), composizione poetica di Isabel Castro e Andrade (contessa di Altamira), come di un'altra testimonianza letteraria dei \"S\u00e9culos Escuros\" risalente sempre al XVI. Ma, in realt\u00e0, questa composizione \u00e8 scritta in lingua portoghese e, pertanto, conformemente al canone stabilito nel 1963 da Ricardo Carvalho Calero (vale a dire che \"\u00e8 letteratura galiziana solo quella scritta in gallego\"), apparterrebbe alla letteratura portoghese, non a quella gallega. Alla letteratura galiziana invece vanno annoverati una serie di sonetti la cui autorialit\u00e0 e allo stesso modo contesa, dei quali attualmente conserviamo solo uno.\nInoltre, nei canzonieri musicali spagnoli dei secoli XV e XVI ancora si conservano canzoni \"paralel\u00edsticas\" simili a quelle della lirica trovadorica. Allo stesso modo possiamo constatare nei canzonieri del Palazzo Reale, di Madrid, di Uppsala, di Luis de Mil\u00e1n, di Juan V\u00e1zquez e altri ancora. Esistono in totale pi\u00f9 di venti \"canzoncine\" che ricordano le \"Cantigas de amigo\".\nAl XVI secolo - intorno al 1594 - sappiamo che risale la \"Canci\u00f3n galega en loor de don Diego das Mari\u00f1as Parragu\u00e9s\", composizione di autore sconosciuto (forse Gaspar de Teves), la cui funzione \u00e8 quella di lodare il personaggio che fu il primo galiziano a raggiungere il grado di Capitano Generale di Galizia. Il testo \u00e8 composto di undici stanze, forma strofica questa che raggiunse il suo apogeo nel Secolo d'Oro. Tale poesia si trova nel libro che pass\u00f2 per le mani di Diego Sarmiento de Acu\u00f1a (Conte di Gondomar), e conteneva composizioni in lingua castigliana.\nNel 1612 venne pubblicato un canzoniere delle \"Exequias \u00e1 Ra\u00ed\u00f1a Margarida\" (\"Esequie alla Regina Margherita\"), nel quale si raccolgono composizioni elegiache tra cui un lamento per la morte della regina Margherita d'Austria. Alla pubblicazione di questa opera era incaricata la \"Real Audiencia\" del Regno di Galizia. Vi si trovano due sonetti scritti in lingua galiziana, uno di Xo\u00e1n G\u00f3mez Tonel e l'altro della raccolta di Pedro V\u00e1zquez de Neira. Ad ogni modo, non saranno gli unici testi di questi autori ad apparire in questo libro di poesie: G\u00f3mez Tonel scrisse sette poesie in spagnolo e sette in latino; V\u00e1zquez de Neira, da parte sua, compose tre sonetti in latino, tre in spagnolo e pi\u00f9 un altro in cui utilizza queste due lingue. A tale proposito, commentava Xes\u00fas Alonso Montero il fatto curioso che ognuno dei due prolifici poeti in spagnolo scrivessero a quel tempo sonetti in gallego. Pertanto, i vari studiosi, tra i quali il professore Xos\u00e9 Mar\u00eda Dobarro Paz, arrivarono alla conclusione che l'utilizzo del galiziano in queste due poesie risponde a motivi estetici. Cos\u00ec, la lingua galiziana sarebbe stata utilizzata in questo caso con la stessa finalit\u00e0 con la quale si usa un determinato tipo di metro, di rima o di figure retoriche.\nDel 1617 \u00e8 datata una composizione anonima dove si narra il sacco di Cangas da parte dei turchi. Anche anonimo \u00e8 un canto [dedicato] al monte Medulio di cui Xos\u00e9 Mar\u00eda \u00c1lvarez Bl\u00e1zquez resta incerto se sia da datare al XVII o XVIII secolo.\nSi ritiene siano antecedenti al 1630 le \"D\u00e9cimas ao ap\u00f3stolo Santiago\", di frate Mart\u00edn Torrado che, bench\u00e9 mai stampate, furono molto popolari ai suoi tempi. In esse si trova la diatriba in merito al fatto se l'apostolo Santiago (Giacomo) avrebbe dovuto essere l'unico patrono \"delle Spagne\" o se, diversamente, avrebbe dovuto condividere questo onore con Santa Teresa di Ges\u00f9.\nNel 1697 furono pubblicati i nove \"romances\" scritti in galiziano contenuti nel volume commemorativo delle \"Festas Minervais\" celebrate in quell'anno. Della presenza della lingua galiziana in queste \"Festas Minervais\" Xes\u00fas Alonso Montero afferma che si tratta di una apparenza aneddotica e, come succede per il volume delle \"Exiquias \u00e1 Ra\u00ed\u00f1a Margarida\", la sua finalit\u00e0 sarebbe pi\u00f9 che altro estetica. Eppure, come indica Ram\u00f3n Mari\u00f1o Paz, si tratta di testi ben lontani dal \"romance\" galiziano popolare, il quale \u00e8 facilmente spiegabile, se teniamo conto che furono scritte da intellettuali di grande levatura, tra i quali lo stesso Mari\u00f1o sottolinea Joseph Gil de Taboada e Fabi\u00e1n Pardi\u00f1as Vilardefrancos. D'altra parte, secondo Anxo Tarr\u00edo, sembra che le \"Festas Minervais\" vengano celebrante a cominciare dal 1536, in omaggio al propulsore dell'Universit\u00e0 di Santiago di Compostela, Alonso III de Fonseca, soprannominato \"il Grande\". Ma nella maggior parte dei casi non si \u00e8 conservato nessun volume simile a quello del 1697, per cui potrebbero esistere pi\u00f9 composizioni in lingua galiziana di cui attualmente non abbiamo conoscenza.\nArrivati al XVIII secolo, troviamo un poema in cui si narra la battaglia di Rande, datato al 1702 e attribuito a Padre Feixoo.\nNell'anno 1707 ebbero luogo nella citt\u00e0 di Ourense delle celebrazioni per commemorare la nascita del principe Luigi Giacobbe, figlio di Filippo V e di Maria Luisa di Savoia. Oltre a questi festeggiamenti, fu redatto un volume commemorativo nel quale si trova un \"romance\" anonimo scritto in lingua galiziana, dedicato alla \"Vergine della Preghiera\" (\"Virxe da Reza\") e attribuito da Xos\u00e9 Mar\u00eda \u00c1lvarez Bl\u00e1zquez a Noguerol e Camba.\nInoltre, si ha notizia che il galiziano fosse presente nelle feste celebrate a Santiago di Compostela per commemorare la canonizzazione di Pio V, in quanto si sa che nel volume commemorativo si trovavano composizioni in italiano, galiziano e spagnolo. Nel corso di questo secolo XVIII, secondo Ram\u00f3n Mari\u00f1o Paz, il volume delle \"Sagradas Flores del Parnaso\", pubblicato a Madrid nel 1723, annoverava due glosse in galiziano.\nUn delle produzioni letterarie pi\u00f9 rilevanti di questi \"Secoli Bui\" \u00e8 il \"Coloquio de 24 Gallegos R\u00fasticos\", di Frei Mart\u00edn Sarmiento, composto da 1201 \"coplas\", redatto tra il 1746 e il 1747, dove si narra in versi la morte e la sepoltura di Filippo V e l'incoronazione di suo figlio Ferdinando VI. Pi\u00f9 che un grande valore letterario, il \"Coloquio\" ha un enorme valore didattico, in quanto con frequenza appaiono enormi elenchi di enumerazioni dove si raccolgono i sinonimi di uno stesso vocabolo. Questo metodo sar\u00e0 utilizzato successivamente da Xo\u00e1n Manuel Pintos (1853) nel suo libro \"A Gaita Gallega\".\n\u00c8 anche del XVIII secolo, un \"romance\" dalla vena umoristica di Mar\u00eda Francisca de Isla e Losada e diretto a Diego Antonio Cernadas de Castro (conosciuto come \"O cura di Fru\u00edme\", in it. \"Il Curato di Fru\u00edme\"), datato tra il 1774 e il 1777. \u00c8 probabile che questa stessa autrice avesse scritto pi\u00f9 testi in galiziano, a parte questo.\nIl modo particolare \"O Cura de Fru\u00edme\" fu autore di un ridotto numero di composizioni in galiziano, pubblicate a Madrid tra il 1778 e il 1781.\nInfine, Manuel Murgu\u00eda diede notizia di tre poesie di Jos\u00e9 Cornide scritte in galiziano e che non arrivarono ad essere pubblicate durante la vita dell'autore.\nIl teatro dei Secoli Oscuri.\nSebbene dei \"Secoli Bui\" si conservino pochi testi drammatici scritti in galiziano, si sa che l'attivit\u00e0 teatrale nella Galizia in questo lungo periodo di tempo fu importante. Il teatro costituiva uno dei pi\u00f9 importanti elementi di svago, una delle principali valvole di sfogo per i problemi quotidiani. Il teatro, dunque, avrebbe svolto un ruolo simile a quello che attualmente svolgono la televisione, il cinema, gli sport di massa o internet.\nA differenza di quello che succede oggi, il teatro in Galizia era seguito specialmente dalle classi popolari. Sappiamo che tanto in Portogallo quanto nel regno di Castiglia esistevano luoghi dove le persone di tutte le estrazioni sociali si riunivano (senza mescolarsi) per assistere alle rappresentazioni drammatiche (rispettivamente i \"p\u00e1tios\" e i \"corrales\"). Non abbiamo conoscenza di dove, nel caso galiziano, si trovassero questi tipi di locali, ma ci\u00f2 nonostante, il teatro popolare, \u00e8 ampiamente documentato nel nostro paese. Attraverso due documenti dell'epoca, e i lavori come le \"Notas Viejas Galicianas\" (1925-1926) di Pablo P\u00e9rez-Constanti, abbiamo la certezza del fatto che la rappresentazione drammatica costituiva un evento socio-culturale nelle citt\u00e0 e nelle zone rurali galiziane. Queste rappresentazioni erano eseguite da compagnie teatrali, le quali dovevano esibirsi prima di tutto davanti al sindaco (\"alcalde\") e a una rappresentazione di \"traballadores\" (lavoratori) del \"concello\" (\"comune, municipio\") dove avrebbero poi dovuto avere luogo queste messinscene, onde all'occorrenza poter censurare parti o intere opere teatrali, se ci\u00f2 fosse stato necessario. Sappiamo inoltre che, nelle zone rurali, erano i propri vicini obbligati a interpretare i personaggi delle opere rappresentate, sotto la sanzione di forti multe e altro tipo di rappresaglie nel caso qualcuno di loro si rifiutasse.\nMa, nonostante tutta questa attivit\u00e0 teatrale, si conservano pochissime testimonianze di drammi scritti in lingua galiziana.\nPer es. inserito nella \"Comedia de la invenci\u00f3n de la sortija\" c'\u00e8 un \"entrem\u00e9s\" in galiziano, a cui si pu\u00f2 aggiungere il \"Di\u00e1logo de Alberte e Bieito\", datato intorno al 1595 e proveniente dal circolo del Conte di Gondomar. Si tratta di un piccolo documento che mette in vedenza, tuttavia, la presenza di un teatro scritto, ma non stampato, ogni volta che il suo destino fosse la rappresentazione - per una o poche volte - di carattere estemporaneo.\nTuttavia, il pezzo pi\u00f9 conosciuto \u00e8 l'originale di Gabriel Feixoo de Ara\u00faxo, \"A Contenda dos Labradores de Caldelas\". Anche se quest'opera risale all'anno 1671, la sua esistenza fu conosciuta solo nel 1953, anno in cui il poliedrico Ferm\u00edn Bouza-Brey cur\u00f2 questa \"operetta\" con il titolo di \"Entrem\u00e9s famoso sobre da Pesca do R\u00edo Mi\u00f1o\". In essa, si racconta, in versi, di un conflitto tra galiziani e portoghesi a causa dello sfruttamento della pesca nel fiume Mi\u00f1o. Lo scontro fu dovuto all'intenzione di un fidalgo portoghese di non rispettare gli accordi secolarmente stabiliti e di volere che i portoghesi facessero due retate per ognuna di quella che facevano i galiziani. Considerata l'impossibilit\u00e0 di poter risolvere il problema con il dialogo, i galiziani, capeggiati da un personaggio chiamato Borgorio, fanno valere con la forza i loro diritti. Infine, l'opera si conclude con l'avvenuta riconciliazione tra galiziani e portoghesi e con un ballo che sigilla la nuova pace raggiunta tra i due popoli fratelli. \nUn altro pezzo teatrale di cui si conserva la testimonianza scritta \u00e8 il l'anonimo \"Entrem\u00e9s do Portugu\u00e9s\". Questa opera, che risale al XVIII secolo, rimase inedita fino al 1985, anno in cui viene ad essere curata e pubblicata da Jos\u00e9 Luis Pensado. Questa volta ci troviamo di fronte a un \"entrem\u00e9s\", di taglio popolare. L'esistenza di quest'opera fa supporre che ci fosse una certa tradizione \"entremes\u00edstica\" in Galizia, qualcosa che gi\u00e0 pensavano sei anni prima della sua apparizione, nel 1979, Manuel Lourenzo e Francisco Pillado, nel loro libro \"O Teatro Galego\". Questa tradizione \"entremes\u00edstica\" non \u00e8 assolutamente strana, dato che l'opera principale di ogni rappresentazione dovrebbe essere accompagnata da \"loas\" ed \"entremeses\".\nRiassumendo, si pu\u00f2 dire che l'\"Entrem\u00e9s do Portugu\u00e9s\" si apre con una disputa tra un portoghese, un francese e in pi\u00f9 un andaluso, che gareggiano su chi di loro sia il pi\u00f9 bello, il pi\u00f9 valente e il pi\u00f9 abile nel maneggiare la spada. Durante l'accessa discussione, sopraggiunge un galiziano, che viene da Castiglia. Chiedono cos\u00ec al galiziano di fare da giudice e decidere quali di loro sia quello che ha miglior presenza, e questi accetta a condizione che gli sia dato del danaro. Una volta che tutti e tre (il portoghese, l'andaluso e il francese) hanno pagato quanto richiesto, nelle loro rispettive monete, il galiziano sentenzia di essere lui il migliore. Gli altri tre fanno causa comune con l'intenzione di uccidere il galiziano, ma questi non solo riesce a difendersi ma umilia il portoghese (soprattutto), l'andaluso e il francese. \nI \"vilancicos de Nadal e Reis\".\nDurante i secoli XVII, XVIII, e anche nella prima met\u00e0 del XIX, circolavano una grande quantit\u00e0 di \"vilancicos de Nadal e Reis\" scritti in lingua galiziana. Si trattava di creazioni in versi, con strofe brevi, musicate, e con una certa aria popolare, composte normalmente da musicisti di grande levatura.\nLe cattedrali di Mondo\u00f1edo e Santiago di Compostela annoverano una grande tradizione per ci\u00f2 che riguarda l'elaborazione di queste \"panxoli\u00f1as\", \"aninovos\"...\nInoltre, i \"vilancicos de Nadal e Reis\" scritti in galiziano andarono ben oltre le frontiere della Galizia, e venivano cantati nelle cattedrali come quella di Toledo o Siviglia (cosa non strana, se si tiene conto che, durante questi anni, la curia hispalense annoverava un grande numero di vescovi galiziani). \nIn seguito a ci\u00f2, circolava l'aneddoto riguardo al fatto che in questi luoghi, nell'ascoltare questi canti religiosi in galiziano (e associando la Galilea con la Galizia) si arriv\u00f2 a credere che il Messia fosse stato originario della Galizia.\nI principali cultori del genere, il cui nome \u00e8 conosciuto, furono Carlos Pati\u00f1o, Frate Francisco de Santiago, Gabriel D\u00edaz, Frate Xer\u00f3nimo Gon\u00e7alves e Manuel Bravo de Velasco.\nLa prosa nei Secoli Oscuri.\nNel corso dei secoli XV, XVI e XVII circolavano alcuni testi in prosa scritti in lingua galiziana che includevano falsificazioni storiche, fatti redigere da persone appartenenti alla nobilt\u00e0 desiderose di legittimare la signoria della propria stirpe, similmente agli antichi libri di lignaggio, imitandone anche la lingua medievale. Tra tutte queste falsificazioni, emerge la \"Historia de Don Servando\" (1625-1635), fatta redigere, sicuramente, da Xo\u00e1n Fern\u00e1ndez Bo\u00e1n e Ara\u00faxo.\nCi sono casi che non sono falsificazioni, come il \"Theatro Moral y Pol\u00edtico de la Noble Academia Compostelana\", redatta per ordine di Pablo Mendoza de los R\u00edos.\nNel 2009 venne rinvenuto un manoscritto intitolato \"Historia da Santa Igrexa de Iria Flavia\" datato tra il 1713 e il 1735, di notevole estensione, il cui autore \u00e8 Pedro Otero Romero Torres, ed \u00e8 una versione della \"Cr\u00f3nica de Santa Mar\u00eda de Iria\" (1468)."}
{"id": "3123391", "revid": "599013", "url": "https://it.wikipedia.org/wiki?curid=3123391", "title": "Carlos Lanauze", "text": ""}
{"id": "3123392", "revid": "300067", "url": "https://it.wikipedia.org/wiki?curid=3123392", "title": "Carlos Lanauze Montalvo", "text": ""}
{"id": "3123397", "revid": "1543377", "url": "https://it.wikipedia.org/wiki?curid=3123397", "title": "Victor (Colorado)", "text": "Victor \u00e8 un centro abitato (\"city\") degli Stati Uniti d'America, situato nella contea di Teller dello Stato del Colorado. Nel censimento del 2000 la popolazione era di 445 abitanti.\nGeografia fisica.\nSecondo i rilevamenti dell'United States Census Bureau, Victor si estende su una superficie di 0,7 km\u00b2."}
{"id": "3123398", "revid": "438678", "url": "https://it.wikipedia.org/wiki?curid=3123398", "title": "Il Socrate", "text": "Il Socrate (\"Le Socrate\") \u00e8 un film del 1968 diretto da Robert Lapoujade."}
{"id": "3123400", "revid": "125138845", "url": "https://it.wikipedia.org/wiki?curid=3123400", "title": "Pedro Obiang", "text": "Biografia.\n\u00c8 il nipote del Presidente della Guinea Equatoriale Teodoro Obiang Nguema Mbasogo.\nCaratteristiche tecniche.\n\u00c8 un centrocampista centrale, con ottime doti fisiche, dotato di visione di gioco e predisposizione al possesso palla.\nCarriera.\nClub.\nNato in Spagna da genitori originari di Ebebiy\u00edn in Guinea Equatoriale, cresce nelle giovanili dell'Atletico Madrid.\nSampdoria.\nNel luglio 2008 la Sampdoria lo acquista per la cifra di 130.000 \u20ac. Nelle due stagioni successive gioca titolare negli Allievi Nazionali e nella Primavera sempre come sotto-leva. Dalla stagione 2010-2011 il nuovo mister della Sampdoria, Domenico Di Carlo, lo convoca per il ritiro estivo di Moena e lo inserisce nella rosa della prima squadra blucerchiata. Il 12 settembre 2010 esordisce in Serie A subentrando al 57' a Vladimir Koman nella partita Juventus-Sampdoria (3-3).\nPoco prima della partita ha firmato un contratto quinquennale con la squadra blucerchiata. Il 16 dicembre 2010 esordisce in Europa League in Debrecen-Sampdoria (2-0). Nella stagione successiva, con la Sampdoria retrocessa in Serie B, riesce a trovare pi\u00f9 continuit\u00e0 in prima squadra, venendo schierato titolare diverse volte sia da Atzori prima che da Iachini poi. Conclude la stagione con 29 presenze di Campionato e 4 dei play-off promozione, vinti proprio dalla Samp.\nL'anno seguente con l'arrivo di Ferrara come allenatore viene spostato da centrocampista arretrato ad interno di centrocampo, cosa che verr\u00e0 confermata anche dal mister successivo Delio Rossi. Il 27 gennaio 2013 realizza il suo primo gol in carriera e in Serie A nella partita Sampdoria-Pescara 6-0. Il 6 marzo 2013 rinnova il proprio contratto con la formazione blucerchiata fino al 30 giugno 2017. La sua prima stagione in Serie A da titolare si conclude con 34 presenze e 1 gol.\nLa stagione seguente Pedro, anche a causa di alcuni problemi fisici che lo fanno spesso giocare con dolore, disputa un Campionato altalenante (27 presenze in A e 2 in Coppa Italia) perdendo il posto da titolare nella formazione blucerchiata. Nel campionato 2014-2015 segna tre reti: la prima il 19 ottobre al 38\u00ba della sfida Cagliari-Sampdoria 2-2, un'altra il 21 dicembre sbloccando il risultato di Samp-Udinese 2-2 e l'ultima il 1\u00ba febbraio nella sconfitta esterna contro il Torino per 5-1. Complessivamente con la maglia della Sampdoria in cinque anni, mette insieme 139 presenze e 4 gol.\nWest Ham.\nIl 10 giugno 2015 la Sampdoria annuncia la cessione a titolo definitivo del giocatore al West Ham per 6,5 milioni di euro, ricavandone una grossa plusvalenza dato che nel 2008 era stato pagato soli 130.000 euro. Fa il suo esordio in Premier League il 15 agosto 2015 contro i futuri campioni d'Inghilterra del Leicester. Sempre contro il Leicester avviene l'esordio in EFL Cup (22 settembre 2015). Il 9 gennaio 2016 arriva l'esordio in FA Cup contro il Wolverhampton Wanderers. Il 28 luglio 2016 gioca la sua prima partita con il West Ham nelle competizioni europee. Il 4 febbraio 2017 arriva la prima rete con la maglia del West Ham in Premier League, nella gara vinta contro il Southampton.\nSassuolo.\nIl 24 luglio 2019 il ufficializza il suo acquisto dal per circa 8 milioni di euro. Il 25 agosto fa il suo secondo debutto nel campionato italiano nella partita in casa del Torino, persa per 2-1. Il 5 gennaio 2020 segna il primo gol con i neroverdi in Genoa-Sassuolo (2-1). Conquistatosi il posto da titolare, nell\u2019estate del 2021 \u00e8 costretto a fermarsi per diversi mesi a causa di una miocardite.\nNazionale.\nPur possedendo sia il passaporto della Guinea Equatoriale, sia quello della Spagna, ha deciso di giocare nelle selezioni giovanili iberiche. Il 13 gennaio 2009 Obiang riceve la sua prima convocazione nell'Under-17 spagnola per uno stage a Madrid.\nIl 24 febbraio 2009 esordisce in una gara ufficiale dell'Under-17 iberica nel match Spagna-Romania 2-0 subentrando al 40\u00ba minuto ad Alex; esordisce, invece, dal primo minuto nel match di ritorno disputato il 26 febbraio e conclusosi 0-0. Il 20 gennaio 2011 Pedro viene convocato per la prima volta dall'Under-19 iberica per uno stage alla Ciudad del F\u00fatbol di Las Rozas de Madrid.\nIl 14 marzo 2011 Pedro \u00e8 stato convocato per la prima volta dall'Under-20 spagnola per sostenere uno stage alla Ciudad del F\u00fatbol di Las Rozas de Madrid. Il 31 gennaio 2013 il CT. della Nazionale Under-21 della Spagna, Julen Lopetegui, lo convoca per disputare la partita amichevole Belgio-Spagna del 5 febbraio, nella quale Pedro compie il suo esordio giocando la partita dal 1\u00ba minuto. Come da regolamento FIFA, tuttavia, la scelta definitiva, dopo il compimento del ventunesimo anno di et\u00e0, potr\u00e0 arrivare all'eventuale convocazione da parte della Nazionale maggiore.\nNel novembre 2018 sceglie di rappresentare la Guinea Equatoriale, con cui debutta il 17 del mese stesso contro il Senegal.\nStatistiche.\nPresenze e reti nei club.\n\"Statistiche aggiornate al 21 maggio 2021.\""}
{"id": "3123402", "revid": "1543377", "url": "https://it.wikipedia.org/wiki?curid=3123402", "title": "Woodland Park (Colorado)", "text": "Woodland Park \u00e8 un centro abitato (\"city\") degli Stati Uniti d'America, situato nella contea di Teller dello Stato del Colorado. Nel censimento del 2000 la popolazione era di 6.515 abitanti.\nGeografia fisica.\nSecondo i rilevamenti dell'United States Census Bureau, Woodland Park si estende su una superficie di 14,7 km\u00b2."}
{"id": "3123404", "revid": "339392", "url": "https://it.wikipedia.org/wiki?curid=3123404", "title": "Mba Obiang", "text": ""}
{"id": "3123405", "revid": "125194094", "url": "https://it.wikipedia.org/wiki?curid=3123405", "title": "Obiang", "text": ""}
{"id": "3123407", "revid": "599013", "url": "https://it.wikipedia.org/wiki?curid=3123407", "title": "Andris Blicavs", "text": "\u00c8 il marito di Karen Ogden e il fratello di Ilze Blicavs. Anche la figlia Sara \u00e8 cestista.\nCarriera.\nCon l' ha disputato i Giochi olimpici del 1976 e due edizioni dei Campionati del mondo (1974, 1978)."}
{"id": "3123408", "revid": "124123", "url": "https://it.wikipedia.org/wiki?curid=3123408", "title": "Quinto Marcio Re (console 118 a.C.)", "text": "Biografia.\nFiglio del Quinto Marcio Re, pretore nel 144 a.C., cui si deve la costruzione dell'acquedotto dell'Acqua Marcia. Divenne console nel 118 a.C. insieme a Marco Porcio Catone. Durante il suo mandato guid\u00f2 le legioni romane nella Gallia Cisalpina, in una spedizione contro gli Stoni (o Stoeni), una trib\u00f9 di ceppo ligure stanziata nel Trentino ai piedi delle Alpi. La vittoria conseguita venne celebrata nel 117 a.C. con un trionfo menzionato nei Fasti triumphales. Nel 118 a.C. venne inoltre fondata la colonia di \"Narbo Martius\", l'odierna Narbonne, che secondo alcuni deve appunto il suo nome al console in carica in quell'anno, e che diverr\u00e0 la capitale della provincia romana della Gallia Narbonense."}
{"id": "3123409", "revid": "599013", "url": "https://it.wikipedia.org/wiki?curid=3123409", "title": "John Maddock", "text": "Carriera.\nCon l' ha disputato i Giochi olimpici del 1976 e due edizioni dei Campionati del mondo (1974, 1978)."}
{"id": "3123410", "revid": "1543377", "url": "https://it.wikipedia.org/wiki?curid=3123410", "title": "Otis (Colorado)", "text": "Otis \u00e8 un centro abitato (\"town\") degli Stati Uniti d'America, situato nella contea di Washington dello Stato del Colorado. Nel censimento del 2000 la popolazione era di 534 abitanti.\nGeografia fisica.\nSecondo i rilevamenti dell'United States Census Bureau, Otis si estende su una superficie di 1,1 km\u00b2."}
{"id": "3123411", "revid": "300067", "url": "https://it.wikipedia.org/wiki?curid=3123411", "title": "Russell Simon", "text": ""}
{"id": "3123412", "revid": "1869172", "url": "https://it.wikipedia.org/wiki?curid=3123412", "title": "Lungotevere Flaminio", "text": "Il lungotevere Flaminio \u00e8 il tratto di lungotevere che collega piazzale delle Belle Arti al ponte Duca d'Aosta, a Roma, nel quartiere Flaminio, all'interno del Municipio Roma II.\nCaratteristiche.\nSi tratta di un ampio viale caratterizzato dalla presenza di alcune palazzine d'epoca e di centri sportivi siti lungo il fiume Tevere, come ad esempio quello della fondazione Cavalieri di Colombo, progettato da Bruno Ernesto Lapadula nel 1934.\nTra le varie palazzine presenti sul lungotevere, una delle pi\u00f9 prestigiose dell'intera citt\u00e0 \u00e8 la palazzina Furmanik, costruita tra il 1941 e il 1942 su progetto di Mario De Renzi e caratterizzata da una serie di logge a sbalzo lungo tutta la facciata principale."}
{"id": "3123413", "revid": "300067", "url": "https://it.wikipedia.org/wiki?curid=3123413", "title": "Tony Barnett", "text": ""}
{"id": "3123415", "revid": "292162", "url": "https://it.wikipedia.org/wiki?curid=3123415", "title": "Bruno Ernesto Lapadula", "text": ""}
{"id": "3123418", "revid": "767487", "url": "https://it.wikipedia.org/wiki?curid=3123418", "title": "Robbie Cadee", "text": "Carriera.\nCon l' ha disputato i Giochi olimpici del 1976.\nCome allenatore ha guidato l' ai Giochi olimpici del 1988 e a due edizioni dei Campionati del mondo (1986, 1990)."}
{"id": "3123426", "revid": "13261", "url": "https://it.wikipedia.org/wiki?curid=3123426", "title": "Ufficio delle pubblicazioni ufficiali delle Comunit\u00e0 europee", "text": ""}
{"id": "3123432", "revid": "525063", "url": "https://it.wikipedia.org/wiki?curid=3123432", "title": "Great Western Forum", "text": ""}
{"id": "3123437", "revid": "1573940", "url": "https://it.wikipedia.org/wiki?curid=3123437", "title": "Dacono", "text": "Dacono \u00e8 un centro abitato (\"city\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 4.152 abitanti.\nGeografia fisica.\nSecondo i rilevamenti dell'United States Census Bureau, Dacono si estende su una superficie di 7,1 km\u00b2."}
{"id": "3123441", "revid": "1414688", "url": "https://it.wikipedia.org/wiki?curid=3123441", "title": "Shane Rose", "text": ""}
{"id": "3123442", "revid": "119005228", "url": "https://it.wikipedia.org/wiki?curid=3123442", "title": "Fort Lupton", "text": "Fort Lupton \u00e8 un centro abitato degli Stati Uniti situato nella contea di Weld, nello stato del Colorado. In base al censimento del 2000 la popolazione era di 6.787 abitanti.\nGeografia fisica.\nSecondo i rilevamenti dell'United States Census Bureau, Fort Lupton si estende su una superficie di 10,4 km\u00b2."}
{"id": "3123445", "revid": "767487", "url": "https://it.wikipedia.org/wiki?curid=3123445", "title": "Ault (Colorado)", "text": "Ault \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 1.432 abitanti.\nGeografia fisica.\nSecondo i rilevamenti dell'United States Census Bureau, Ault si estende su una superficie di 1,7 km\u00b2."}
{"id": "3123446", "revid": "599013", "url": "https://it.wikipedia.org/wiki?curid=3123446", "title": "Sonja Johnson", "text": ""}
{"id": "3123449", "revid": "767487", "url": "https://it.wikipedia.org/wiki?curid=3123449", "title": "Eaton (Colorado)", "text": "Eaton \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 2.690 abitanti.\nGeografia fisica.\nSecondo i rilevamenti dell'United States Census Bureau, Eaton si estende su una superficie di 5,0 km\u00b2."}
{"id": "3123458", "revid": "1543377", "url": "https://it.wikipedia.org/wiki?curid=3123458", "title": "Firestone (Colorado)", "text": "Firestone \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 1.908 abitanti.\nGeografia fisica.\nSecondo i rilevamenti dell'United States Census Bureau, Firestone si estende su una superficie di 13,9 km\u00b2."}
{"id": "3123460", "revid": "599013", "url": "https://it.wikipedia.org/wiki?curid=3123460", "title": "Lucinda Fredericks", "text": ""}
{"id": "3123462", "revid": "125627658", "url": "https://it.wikipedia.org/wiki?curid=3123462", "title": "Frederick (Colorado)", "text": "Frederick \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 2.467 abitanti.\nGeografia fisica.\nSecondo i rilevamenti dell'United States Census Bureau, Frederick si estende su una superficie di 33,7 km\u00b2.\nStoria.\nNel 2018 la cittadina \u00e8 stata teatro degli omicidi della famiglia Watts."}
{"id": "3123463", "revid": "768068", "url": "https://it.wikipedia.org/wiki?curid=3123463", "title": "Ah! vous dirai-je, maman", "text": "Ah! Vous dirai-je, Maman (Ah! Vi dir\u00f2 mamma), \u00e8 un celebre canto popolare francese di 12 misure risalente alla met\u00e0 del Settecento. La melodia \u00e8 alla base di numerose canzoni per bambini in molte lingue, nonch\u00e9 un classico per i carillon e giocattoli per bambini. Questo brano tradizionale affascin\u00f2 particolarmente Wolfgang Amadeus Mozart durante uno dei suoi viaggi in Francia, tanto che nel 1778 il compositore austriaco ne riprese il tema nelle sue \"Dodici Variazioni in Do maggiore KV265\". Il brano \u00e8 molto semplice e presenta anche uno schema esecutivo libero, sebbene quello tradizionale sia AABA. In quest'ultimo caso, la prima parte \u00e8 costituita da un ritornello, a cui segue un breve e piccolo sviluppo per poi ritornare definitivamente al tema principale.\nIl tema di \"Ah! Vous dirai-je, Maman\" \u00e8 stato utilizzato anche da Camille Saint-Sa\u00ebns nel suo \"Carnevale degli animali\" nel brano \"Fossili\". \nTesto.\nIl testo della filastrocca francese esiste in varie forme, di cui la seguente \u00e8 una delle pi\u00f9 comuni:\nLa confidence na\u00efve.\nIl testo della filastrocca per bambini \u00e8 in realt\u00e0 tratto da un'altra canzone d'amore anonima, \"La confidence na\u00efve\" (\"La confidenza ingenua\")."}
{"id": "3123466", "revid": "1522738", "url": "https://it.wikipedia.org/wiki?curid=3123466", "title": "Cleveland Brown, Jr.", "text": ""}
{"id": "3123468", "revid": "109991389", "url": "https://it.wikipedia.org/wiki?curid=3123468", "title": "Volmari Iso-Hollo", "text": ""}
{"id": "3123470", "revid": "1226", "url": "https://it.wikipedia.org/wiki?curid=3123470", "title": "Nave pirata", "text": ""}
{"id": "3123471", "revid": "599013", "url": "https://it.wikipedia.org/wiki?curid=3123471", "title": "Megan Jones", "text": ""}
{"id": "3123472", "revid": "1543377", "url": "https://it.wikipedia.org/wiki?curid=3123472", "title": "Garden City (Colorado)", "text": "Garden City \u00e8 un centro abitato (\"town\") degli Stati Uniti d'America della contea di Weld nello Stato del Colorado. La popolazione era di 357 persone al censimento del 2000. Con una superficie totale meno di un miglio quadrato, \u00e8 interamente circondato dalle citt\u00e0 di Greeley ed Evans.\nStoria.\nGarden City \u00e8 stata fondata il 2 agosto 1938 come base per i saloon e i negozi di liquori per i residenti della vicina Greeley, che all'epoca era una \"dry city\". Poco dopo l'abrogazione del proibizionismo negli Stati Uniti, nel giugno 1935, gli elettori di Greeley, con una maggioranza di 356 voti, hanno votato nelle elezioni locali per rendere Greeley \"dry (a secco)\" e vietare la vendita, la fabbricazione, il trasporto o il possesso di liquore nei limiti della citt\u00e0 di Greeley. La mattina seguente alle elezioni, due negozi di liquori a Greeley sono stati chiusi dal capo della polizia. Il Greeley Tribune ha pubblicato diversi articoli su Wet Town, una citt\u00e0 che \u00e8 stata incorporata sul bordo meridionale di Greeley. In quest'area si trovavano 10 acri, nota all'epoca come Ray's Cottage Camp, di propriet\u00e0 della sig.ra A.F. Ray. La legge per l'incorporazione di una citt\u00e0 al tempo necessitava di una petizione 30 o pi\u00f9 residenti che erano anche proprietari per entrare a far parte della contea di Weld. La signora Ray ha venduto le sue cabine e un sacco del suo Cottage Camp per un minimo di $100.00 in modo che Garden City potesse soddisfare i criteri di petizione. Secondo gli articoli scritti del Tribune, l'incorporazione di Garden City \u00e8 stata contestata e ha trovato non validi due volte, ma Garden City venne finalmente incorporata al terzo tentativo nel 1938. Secondo il documento di incorporazione in archivio presso il Clerk's Office, l'incorporazione era data al 2 agosto 1938. \nGeografia fisica.\nGarden City \u00e8 situata a (40.394766, -104.688634).\nSecondo lo United States Census Bureau, ha un'area totale di 0,1 miglia quadrate (0,26\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 357 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 46,50% di bianchi, il 2,52% di nativi americani, l'1,68% di asiatici, il 47,62% di altre razze, e l'1,68% di due o pi\u00f9 etnie. Ispanici o latinos di qualunque razza erano il 68,35% della popolazione."}
{"id": "3123474", "revid": "1516566", "url": "https://it.wikipedia.org/wiki?curid=3123474", "title": "Gilcrest", "text": "Gilcrest \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2019 la popolazione era di 938 abitanti, mentre nel 2010 erano .\nOrigini del nome.\nUn ufficio postale chiamato Gilcrest venne aperto nel 1907. La comunit\u00e0, che in origine si chiamava Nantz o Nantes, prende il nome dal banchiere e uomo d'affari W.K. Gilcrest.\nGeografia fisica.\nSecondo i rilevamenti dell'United States Census Bureau, Gilcrest si estende su una superficie di 1,9 km\u00b2."}
{"id": "3123477", "revid": "1543377", "url": "https://it.wikipedia.org/wiki?curid=3123477", "title": "Grover (Colorado)", "text": "Grover \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 153 abitanti.\nGeografia fisica.\nSecondo i rilevamenti dell'United States Census Bureau, Grover si estende su una superficie di 1,3 km\u00b2."}
{"id": "3123478", "revid": "599013", "url": "https://it.wikipedia.org/wiki?curid=3123478", "title": "Clayton Fredericks", "text": ""}
{"id": "3123480", "revid": "125622001", "url": "https://it.wikipedia.org/wiki?curid=3123480", "title": "Episodi di Castle (terza stagione)", "text": "La terza stagione della serie televisiva Castle, composta inizialmente da 22 episodi, poi portati a 24, \u00e8 stata trasmessa in prima visione negli Stati Uniti d'America da ABC dal 20 settembre 2010 al 16 maggio 2011.\nIn Italia la stagione \u00e8 stata trasmessa in prima visione satellitare da Fox Life dal 1\u00ba marzo al 2 agosto 2011, mentre in chiaro \u00e8 stata trasmessa da Rai 2 dal 10 settembre 2011 all'11 febbraio 2012.\nLa posta in palio.\nTrama.\n\u00c8 autunno a New York e Castle non si \u00e8 fatto sentire dall'inizio dell'estate quando \u00e8 partito con la ex moglie Gina per terminare il suo libro. Beckett, Ryan ed Esposito stanno indagando sull'omicidio di una donna. L'indagine si complica quando, entrando in un appartamento, i tre trovano una donna morta sul suo letto e Castle con in mano l'arma del delitto. Beckett \u00e8 quindi costretta ad arrestare lo scrittore con l'accusa di omicidio. Durante l'interrogatorio, Castle rivela alla detective di aver ricevuto una richiesta d'aiuto dalla vittima, cos\u00ec Beckett gli racconta del primo omicidio e gli domanda se potessero esserci delle relazioni tra le due, ma Castle non riesce a darle alcuna risposta. Dopo esser stato scagionato dalle accuse torna a casa, dove avr\u00e0 una conversazione con sua figlia che gli far\u00e0 comprendere il perch\u00e9 del malumore di Beckett, dopodich\u00e9 si recher\u00e0 sulla scena del delitto dell'ultima vittima. Intanto Beckett scopre che una delle vittime aveva il numero 227 scritto sulla mano, mentre Ryan ed Esposito scoprono che entrambe le vittime hanno ricevuto una chiamata prima di morire dalla stessa persona che, in seguito, si scoprir\u00e0 morta dalla stessa arma delle prime due nel suo appartamento e, con lui sulla scena del crimine, troveranno ancora una volta Castle. Da questo momento Castle ricomincer\u00e0 a fare indagini con Beckett e seguiranno una serie di indagini sulle persone vicine alle vittime fin quando non troveranno il movente ed i colpevoli. Alla fine dell'episodio si ristabiliranno i rapporti tra Beckett e Castle che torneranno a fare coppia ancora una volta.\nPremonizioni o coincidenze?\nTrama.\nUna famosa medium viene rinvenuta uccisa dentro al suo divano-letto i primi sospetti ricadono su dei clienti che potrebbero dirsi insoddisfatti, fra cui uno scagnozzo della mafia ma che ha un alibi e non si pu\u00f2 dire propriamente insoddisfatto. Le indagini si spostano verso i criminali che la medium ha fatto arrestare tramite le sue \"visioni\" ma nessuno di essi sembra poter essere collegato ad essa, anche perch\u00e9 nessuno di essi \u00e8 stato arrestato grazie a queste visioni. Castle crede che la medium aveva realmente questi poteri mentre Beckett, pi\u00f9 realista, dice di no. Intanto Martha sta pensando di lasciare Chat, nonostante una proposta di matrimonio; quando per\u00f2 cerca di mettere in pratica la sua intenzione i figli dell'uomo le danno una brutta notizia: Chat \u00e8 morto.\nSotto la pistola.\nTrama.\nLa squadra omicidi deve risolvere il caso dell'omicidio di un garante per le cauzioni. Beckett pensa inizialmente che il responsabile sia uno dei criminali con cui la vittima aveva contatti per lavoro, ma si viene a scoprire uno scenario intrigante e sconvolgente : la vittima aveva infatti nascosto nel calzino un foglio con uno strano disegno, che Castle capisce essere la mappa di un tesoro. Entrano in gioco vari personaggi, tutti alla ricerca del tesoro, che consiste in una grande somma di pietre preziose rubata anni prima dal compagno di cella di uno dei clienti della vittima e mai ritrovata. La moglie della vittima, un prete, un anziano ex-carcerato e Mike Royce, ex-poliziotto mentore ed ex-fidanzato di Beckett, sono tutti a conoscenza della mappa ma nessuno \u00e8 stato finora in grado di decifrarla. Alla fine capiscono che la mappa contiene la scritta in codice \"Sotto la pistola\", e tutti si trovano al cimitero dove il tesoro \u00e8 nascosto. Si scoprir\u00e0 l'assassino, ma Beckett \u00e8 comunque costretta ad arrestare Royce, che ha profondamente deluso la sua fiducia arrivando a rapire un uomo per decifrare la mappa.\nViaggio nel tempo.\nTrama.\nUn uomo viene trovato morto, vestito con i soli boxer, dentro Central Park: la causa della morte \u00e8 un colpo di pistola che, in seguito all'autopsia, si scoprir\u00e0 essere stato sparato da una pistola a pietra focaia. Castle si sbizzarrisce in ipotesi di viaggiatori del tempo ma, quando Esposito e Ryan scoprono dove sono finiti i vestiti della vittima, cio\u00e8 addosso ad un barbone, le indagini portano ad un club che la vittima frequentava, un ritrovo per steampunk. I sospetti sono tanti ma le prove poche, la squadra dovr\u00e0 trovare il bandolo della matassa e snodarla in fretta.\nAnatomia di un omicidio.\nTrama.\nIl corpo di una giovane donna viene rinvenuto all'interno di una bara durante un funerale ebreo. Il corpo viene identificato con quella di una dottoressa, Valery Monroe, in servizio presso un ospedale di New York, un controllo sulle ultime ricerche fatte dal cellulare della vittima portano a scoprire che voleva prenotare un albergo presso Katonah, nel frattempo Ryan ed Esposito scoprono che prendeva tutte le mattine un caff\u00e8 in un bar a 20 isolati di distanza da dove abitava ma nella direzione opposta all'ospedale dove lavorava. Lanie intanto scopre la causa della morte, un'embolia provocata da una iniezione di aria nella giugulare, quindi i sospetti ricadono nell'ambito lavorativo e il primo della lista \u00e8 un infermiere: Greg McClintock che per\u00f2 ha un alibi per l'ora della morte ed inoltre riferisce di aver visto la dottoressa andare via con un uomo quando ha finito il turno. Esposito scopre perch\u00e9 si recasse sempre in quel bar, si trova vicino ad un Hotel che ospita un ex, ma ancora molto potente e ricco, guerrigliero e trafficante di droga, Cesar Calderon detto il diavolo. Le indagini portano a pensare che sia lui l'omicida ma anche l'infermiere torna in auge quando si scopre che ha un'intera galassia di donne, tutte dei medici, che gli gravitano attorno e che, in maniera del tutto inconsapevole, gli stanno dando una mano per far evadere il suo vero amore Amy Porter.\nL'apparenza inganna.\nTrama.\nUn serial killer che sembrava essersi eclissato tempo prima fa una nuova vittima. Il primo sospettato \u00e8 un tecnico orticolo ma ha un alibi e riferisce di essere stato minacciato da una guardia del condominio. La squadra deve fare in fretta per fermare il triplo omicida, nome affibbiato al killer, anche affidandosi ad un galeotto. Accettano la richiesta di quest'ultimo: libert\u00e0 in cambio dell'omicida, ma purtroppo il killer \u00e8 proprio lui, che prende Castle in ostaggio e minaccia di ucciderlo. Ma poi lo lascia in vita e scappa.\nIl mestiere dell'attore.\nTrama.\nUno spogliarellista viene ucciso con un colpo di pistola alla testa dopo un addio al nubilato, la prima sospettata \u00e8 la sua ex fidanzata che, oltre ad essere invitata alla festa, ha subito un'ordinanza restrittiva. La mancanza di un alibi sembra far pensare che sia lei la colpevole ma non tutto oro \u00e8 ci\u00f2 che luccica, infatti durante la visione dei lavori che ha fatto in precedenza, la vittima era un aspirante attore, aveva interpretato il capo di una banda di motociclisti che potrebbe essersi risentito della sua \"interpretazione\". Oltre a lui salta fuori un altro sospetto, uno spogliarellista di un locale in cui la vittima lavorava saltuariamente, Hans ma anche lui ha un alibi che riferisce di una fidanzata di mezza et\u00e0, una donna molto ricca che ha lasciato la vittima perch\u00e9 gli aveva chiesto un prestito. Le cose per\u00f2 sono pi\u00f9 complicate del previsto.\nUn delitto illuminante.\nTrama.\nIn un parco di New York viene trovato il corpo di un operaio della metropolitana, l'uomo \u00e8 morto a causa di tre colpi di pistola. Dopo la perquisizione alla casa della vittima la squadra pensa che stesse cercando qualcuno ma l'interrogatorio del superiore e di un collega portano ad una nuova ma inconsistente pista, quella del lavoro. Le indagini prendo la giusta piega quando Castle e Beckett interrogano un assicuratore amico del morto, facevano parte entrambi di una associazione di ornitologi. L'operaio stava controllando la scoperta dell'amico quando \u00e8 stato ucciso ma, oltre a confermare la scoperta dell'amico, ha anche visto il rapimento di un bambino.\nIncontri ravvicinati di tipo omicida.\nTrama.\nQuando il corpo di una donna uccisa in una maniera orribile, come se fosse stata esposta al vuoto dello spazio, porta Castle a ipotizzare che sia stata rapita dagli alieni, Beckett cerca delle spiegazioni pi\u00f9 \"terrestri\". Chi avr\u00e0 ragione lo spettrale Castle oppure la pi\u00f9 razionale Beckett? Quando appariranno degli \"Uomini in Nero\" sembra che abbia ragione lo scrittore ma le cose sono pi\u00f9 terrestri di quanto Castle possa fantasticare.\nOmicidio d'annata.\nTrama.\nUn pescatore fa affiorare dall'East River il corpo di un uomo, un ex scommettitore compulsivo. All'inizio i sospetti ricadono su una persona che ha acquistato la tessera sindacale della vittima ma l'alibi lo scagiona, questa scoperta fa pensare al team che la vittima sia ricaduta nel vizio, sospetto rafforzato dal fatto che il conto in banca del morto \u00e8 stato prosciugato da un ex allibratore. Ma il denaro non serviva per appianare un debito di gioco bens\u00ec per comprare un vecchio bar che Castle conosce bene visto che ha scritto l\u00ec il suo primo libro, la Vecchia Tana. Beckett e Castle quindi si recano al Bar per interrogare l'attuale barista che aveva cercato, in concorrenza alla vittima e a una impresa di Franchising, di comprare il locale. Durante l'interrogatorio il barista svela l'esistenza di un locale sotterraneo che la vittima utilizzava come ufficio, dove Beckett trova dei proiettili conficcati nel muro, la scoperta porta ad un nuovo sospetto ma anche lui ha un alibi. Quando entra in gioco anche una casa d'aste le indagini prendono una piega totalmente inaspettata.\nNikki Heat.\nTrama.\nIl corpo della proprietaria di un'agenzia per cuori solitari milionari viene ritrovato in un vicolo, trafitto da delle sbarre di una inferriata, proprio quando il team sta esaminando il luogo del delitto l'attrice che interpreter\u00e0 la Detective Beckett sul grande schermo appare sul posto, seguir\u00e0 la detective per un periodo. Alla vittima mancano le chiavi dell'ufficio che ad un controllo risulta sottosopra mentre gli interrogatori delle coppie che si sono conosciute tramite la vittima, a cui partecipa anche l'attrice a dispetto di uno scocciato Castle che non la ritiene all'altezza di interpretare la sua musa, portano alla scoperta che era andata via con uomo dopo una festa a sorpresa a lei dedicata. Ryan ed Esposito scoprono parlando con la segretaria della donna uccisa che essa da tempo non accettava pi\u00f9 iscrizioni e che questa scelta stava facendo andare a rotoli l'attivit\u00e0 e che aveva appena lasciato il suo fidanzato, la stessa persona che era venuto a prenderla al termine della festa. L'alibi per\u00f2 regge e la squadra deve ricominciare da capo. La scoperta di una chiave nascosta nell'ufficio porta una nuova pista per le indagini ma anche la scoperta che stesse pagando un investigatore privato apre la porta a nuove vie per trovare qualche sospetto. La scoperta di cosa apre la chiave nascosta: un'intercapedine all'interno di vecchio Juke-Box che nasconde una borsa piena di soldi, borsa che appartiene ad una ex cliente. Ex cliente che non risponde alle domande durante l'interrogatorio, cosa che la rende molto sospetta. Durante l'indagine Beckett comincia ad essere intimidita dall'attrice mentre Castle si ricrede sulle sue doti, le indagini portano intanto a scoprire un sospetto, il marito della proprietaria della borsa ma ha un alibi inattaccabile: era a Hong Kong. Quando il detective privato si volatilizza le indagini tornano ad un punto morto ma alla fine il caso giunge ad una conclusione.\nAbracadabra.\nTrama.\nUn mago, proprietario di un negozio di illusionismo, viene ritrovato morto all'interno di una teca piena d'acqua, simile a quella utilizzata da Houdini durante i suoi numeri. A prima vista sembra un suicidio ma l'assistente esclude questa eventualit\u00e0 e dice che i problemi finanziari che affliggevano il negozio erano superati, inoltre riferisce che la vittima aveva cambiato le abitudini, usciva prima dal lavoro e arrivava stanco al mattino al negozio ed ha subito anche una aggressione da parte di una persona che l'aveva querelato, querela per\u00f2 rigettata. Il querelante \u00e8 il primo sospettato dell'omicidio ma la persona ha un alibi; il secondo sospettato appare sulla scena ma come un trucco da prestigiatore sparisce anche lui dalla lista. Ma come un buon trucco di magia che rispetti salta fuori un nuovo, possibile, sospetto, un illusionista molto famoso che usava i trucchi e le macchine sceniche inventate dalla vittima. La scoperta del laboratorio della vittima, luogo dove \u00e8 avvenuto l'omicidio, e del fatto che aveva un fratello gemello mette sulla buona strada le indagini: L'illusionista aveva simulato un incidente aereo in cui rimane ucciso un milionario che era per\u00f2 pieno di debiti. L'omicida viene incastrato poi utilizzando il fratello gemello che, scambiandolo per la vittima, confessa.\nPassato e presente.\nTrama.\nIl detective occupatosi di investigare sull'omicidio di Johanna Beckett, madre di Kate, viene ucciso davanti agli occhi di quest'ultima e di Castle prima che possa fornire alcun indizio riguardante vicende accadute 19 anni addietro, ovvero sette anni prima dell'omicidio di Johanna Beckett.\nLe indagini si avviano con l'interrogatorio di un ex compagno d'accademia e amico del detective ucciso (Raglan): Beckett e Castle apprendono un primo oscuro retroscena. Durante il servizio di pattuglia, a quanto riferisce l'amico di Raglan, quest'ultimo si occupava di trasportare droga per conto di Vulcan Simons, un importante spacciatore. Si stabilisce presto il collegamento fra Vulcan Simons e Johanna Beckett: la madre di Kate, assieme ad altri, aveva infatti fondato un'associazione con il fine di cacciare degli spacciatori da un quartiere di New York. Portato in centrale il sospettato stuzzica Beckett che reagisce facendosi cos\u00ec togliere il caso che viene affidato a Ryan ed Esposito che, esaminando i filmati del palazzo dove il killer ha sparato, riescono a trovare una pista: l'uomo per entrare ha rubato un tesserino magnetico ma nel farlo ha toccato con una mano la donna a cui lo ha rubato; i due detective possono cos\u00ec risalire alle impronte digitali dell'assassino: Al Lockwood che adesso ha puntato Beckett che nel frattempo sta riesaminando assieme a Castle il caso della madre. Durante questo riesame notano i negativi di un vicolo, il luogo del delitto della madre di Beckett, cosa che porta chiedersi se non c'\u00e8 un collegamento fra quel luogo e un caso che la madre stava studiando prima di essere uccisa.\nIl caso era quello di un agente dell'FBI ucciso di fronte all'entrata di un club, sons of palermo (I figli di Palermo), che faceva da copertura per la mafia; Raglan per quell'omicidio arrest\u00f2 un uomo della mafia che confess\u00f2 per evitare la pena di morte ma in realt\u00e0 era sia un testimone che una vittima di un tentato rapimento, l'interrogatorio fa nascere una nuova pista anche per l'omicidio Raglan: sembra che l'agente rapisse, assieme ad altri due poliziotti, dei mafiosi per chiedere un riscatto, uno di loro \u00e8 l'amico di Raglan che per\u00f2 confessa solo il rapimento dei mafiosi ma non l'omicidio della madre di Beckett. Mentre stanno indagando il braccio armato del misterioso nemico di Beckett rapisce i due sue collaboratori e li sta per uccidere. Castle e Beckett trovano il posto dove Ryan e Esposito sono tenuti ma sono bloccati da una guardia armata. I due fingono di essere ubriachi per distrarlo ma Castle, accorgendosi che l'uomo non ci sta cascando blocca Kate che sta per prendere la pistola e le da il primo bacio appassionato,Beckett risponde con un secondo bacio. I due riescono a distrarre la guardia e possono intervenire salvando Ryan e Esposito ed arrestando il killer.\nUn colpo di... fortuna.\nTrama.\nIl vincitore di una lotteria della Florida viene ritrovato morto nel suo appartamento, i primi indizi fanno pensare ad un furto.\nChiodo scaccia chiodo.\nTrama.\nBeckett indaga sulla morte di una donna dell'Alta Societ\u00e0, ma sulla scena del crimine incontra Castle, che scopre essere un amico del marito della vittima, Damien Westlake, che \u00e8 stato il suo mentore ai tempi dell'universit\u00e0. Castle vuole convincere Beckett che Damien, sospettato anni prima anche dell'omicidio del proprio padre, non \u00e8 un assassino. Beckett gli chiede di smettere di lavorare al caso per l'eccessivo coinvolgimento emotivo. Castle riesce a provare che Damien non \u00e8 l'assassino di sua moglie, che \u00e8 stata uccisa dalla nuova compagna dell'ex marito Simon, ma purtroppo \u00e8 costretto ad ammettere che Damien non \u00e8 del tutto innocente.\nMessa in scena (La cospirazione - parte 1).\nTrama.\nCastle e Beckett indagano sull'assassinio di un tassista siriano. Durante le indagini, scoprono che in un box affittato a nome della vittima ci sono tracce di radioattivit\u00e0, per questo sospettano che la vittima fosse parte di una cellula terroristica che ha costruito una bomba radioattiva. L'agente della Sicurezza Nazionale Mark Fallon \u00e8 chiamato a condurre le indagini, ma Castle pensa che il tassista sia stato incastrato e non sia il reale costruttore della bomba. Quando Castle e Beckett vengono estromessi dalle indagini, decidono di indagare da soli e seguono una pista che li porta in un deposito, dove trovano la bomba, ma rimangono imprigionati in una cella frigorifera senza vie di fuga.\nConto alla rovescia.\nTrama.\nBeckett e Castle, quasi morti per congelamento, vengono trovati grazie a Ryan ed Esposito. Riescono a convincere Fallon che il tassista non era un terrorista, e che il reale colpevole \u00e8 un suo collega, un ex soldato americano che vuole punire il suo Paese per le sofferenze vissute in guerra. Gli agenti catturano il vero terrorista, che per\u00f2 non vuole rivelare dov'\u00e8 la vera bomba. Fallon, Castle e Beckett riescono a trovare grazie all'aiuto di un Console siriano i complici, che hanno rapito la moglie del tassista e l'hanno costretta a trasportare la bomba nel centro di Manhattan. In una corsa all'ultimo minuto, Castle e Beckett trovano il furgone con la bomba, mancano pochi minuti all'esplosione. Non c'\u00e8 tempo per l'arrivo degli artificieri, quindi Castle all'ultimo secondo stacca tutti i fili, salvando se stesso, Beckett e l'intera citt\u00e0. Al ritorno alla Centrale, Castle sta per chiedere a Beckett di uscire, ma l'arrivo del fidanzato Josh lo blocca.\nCiak, si muore.\nTrama.\nMentre viene girata una scena di una soap-opera viene ritrovata la sceneggiatrice della serie dentro un armadio, uccisa a colpi d'ascia. Nel cast non si fatica a trovare qualcuno intenzionato a mettere fine o a nascondere le sue idee per il futuro della serie televisiva. Nel frattempo la madre di Castle riprende una relazione finita tanti anni prima con uno dei personaggi della soap-opera, nonch\u00e9 sospettato. Alla fine tutti i componenti del cast, per un motivo o per l'altro, chiariscono i loro rapporti con la vittima portando Castle e Beckett a capire chi \u00e8 il vero assassino.\nIl giurato numero sette.\nTrama.\nNel corso di un processo per omicidio un giurato, Joe McKusick, muore. Kate e Castle indagando scoprono che la sua morte \u00e8 fortemente collegata con il caso di cui era giurato e che tutto fa parte di un disegno pi\u00f9 grande. L'accusato del processo iniziale, Otis Williams, \u00e8 innocente e Joe lo sapeva. I detective scoprono che Otis \u00e8 stato incastrato dai potenti amici dei parenti della vittima.\nLa guerra dei Nick.\nTrama.\nIl cadavere di un giornalista viene trovato quasi carbonizzato nel forno di una pizzeria. Il proprietario del locale, detto \"Nick\", condivide il soprannome con altri quattro pizzaioli che hanno le loro pizzerie proprio agli angoli dello stesso incrocio e che da sempre sono in lotta per la clientela. Sebbene la prima pista porti Kate e Castle a pensare ad un articolo troppo negativo su uno dei locali, scopriranno che una delle quattro pizzerie funge anche da spaccio di droga e che il giornalista ucciso aveva scoperto troppo.\nMorte in piscina.\nGuest star: Liam Hemsworth\nTrama.\nUn capace e promettente nuotatore, Zack Lindsey, viene tramortito e poi annegato nella vasca in cui si allenava. Il ragazzo sembra essere senza macchia ma le serie ristrettezze economiche portano Beckett e Castle a pensare che si fosse messo nei guai. Scoprono infatti nella sua stanza fiale di steroidi anabolizzanti nonostante le analisi di laboratorio affermino che non facesse uso di doping. Le indagini proseguono e vedono Zack implicato in una serie di furti d'auto, anche a danni di amici. Nel frattempo Castle invita il suo amico Alex a seguirlo sul campo con Backett, all'inizio contrariata, ma quando il pupillo ci prover\u00e0 con quest'ultima, Castle si ingelosir\u00e0.\nAmare e morire a Los Angeles.\n\"Guest star\": Gene Simmons Dominic Purcell\nTrama.\nL'istruttore e mentore di Beckett, Mike Royce, viene assassinato mentre era a New York. Le indagini di Kate fanno pensare ad un passeggero dello stesso volo di Mike che lo aveva seguito. Il capitano Montgomery \u00e8 deciso a toglierle il caso e lei chiede di poter usufruire di alcune ferie arretrate. Con Castle vola a Los Angeles e, nascondendosi dietro una visita agli Studios dove stanno girando il film ispirato al suo libro, indaga sulla sua vita nella citt\u00e0. Nel frattempo Ryan ed Esposito scoprono che i proiettili che hanno ucciso Mike si sono sciolti rendendo di fatto impossibile delle analisi. Informalmente e aiutati dal detective della polizia di Los Angeles, Kate e Castle trovano il colpevole.\nBella da morire.\nTrama.\nIl cadavere di Amber Middleberry viene trovato sulle apparecchiature di scena di un concorso di bellezza a cui stava partecipando. Nel competitivo mondo delle reginette di bellezza sono tanti quelli che avrebbero voluto la sua morte. Vengono per\u00f2 scoperte foto in cui lei ha posato nuda con delle minacce scritte sul retro facendo pensare che venisse ricattata e il ritrovamento del corpo senza vita del suo fidanzato complica le cose. Il magnate e creatore del concorso viene scoperto essere collegato con le fotografie dal momento che risulta essere suo il letto su cui Amber giace nuda, ma ancora una volta il sospettato si rivela non essere l'autore dei delitti.\nFuori combattimento.\nTrama.\nKate continua ad indagare sull'omicidio della madre. Castle incontra il padre di Kate che gli chiede di convincerla ad abbandonare il caso, altrimenti verr\u00e0 uccisa. Nell'investigazione si scopre l'esistenza di un terzo poliziotto, l'unico testimone indiretto ancora vivo. Ryan e Esposito scoprono che il suddetto poliziotto \u00e8 proprio il capitano Montgomery del dodicesimo distretto. Egli utilizza Kate come esca e in un hangar incontra i killer responsabili di tutto ci\u00f2. Con loro ha uno scontro, spara e viene ucciso. L'ultima scena si tiene al funerale del capitano Montgomery. Mentre Kate pronuncia il discorso, Castle nota uno scintillio non molto lontano, che si rivela essere il mirino di un fucile di precisione manovrato da un cecchino: troppo tardi. Kate viene colpita. La stagione si chiude con Castle che confessa il suo amore a Kate, pregandola di non morire."}
{"id": "3123481", "revid": "1543377", "url": "https://it.wikipedia.org/wiki?curid=3123481", "title": "Hudson (Colorado)", "text": "Hudson \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 1.565 abitanti.\nGeografia fisica.\nSecondo i rilevamenti dell'United States Census Bureau, Hudson si estende su una superficie di 6,1 km\u00b2."}
{"id": "3123484", "revid": "6923", "url": "https://it.wikipedia.org/wiki?curid=3123484", "title": "Glenn Doman", "text": "Insieme a Carl Delacato, ha sviluppato una propria teoria sulla cura dei bambini con lesioni cerebrali, pubblicata nel 1960 sul Journal of the American Medical Association; tale teoria tuttavia \u00e8 priva di basi e prove scientifiche. Ha poi fondato gli \"Institutes for the Achievement of Human Potential\" (Istituti per lo sviluppo del potenziale umano) a Filadelfia, attraverso i quali ha diffuso le proprie idee e i propri metodi, formando i genitori su come applicarli.\nIl metodo Doman.\nNel 1974 Doman ha pubblicato il libro \"What To Do About Your Brain-injured Child\" (\"Che cosa fare per il vostro bambino cerebroleso\"), in cui descriveva le idee e le tecniche usate negli \"Institutes for the Achievement of Human Potential\", gli istituti da lui fondati dove vengono applicate le sue teorie. Il sottotitolo del libro, \"or your Brain-damaged, Mentally Retarded, Mentally Deficient, Cerebral-Palsied, Epileptic, Autistic, Athetoid, Hyperactive, Attention Deficit Disordered, Developmentally Delayed, Down's Child\", elenca le molte condizioni considerate \"lesioni cerebrali\" da Doman: danni cerebrali, ritardi mentali, deficienze, paralisi cerebrali, epilessie, autismo, atetosi, sindrome da deficit di attenzione e iperattivit\u00e0, ritardi nello sviluppo, sindrome di Down.\nSecondo il neurochirurgo Temple Fay, il cervello del bambino si evolverebbe attraverso le fasi dello sviluppo dell'evoluzione, da quello del pesce a quello dei rettili ed infine dei mammiferi, ricalcando la cosiddetta \"teoria della ricapitolazione\" elaborata da Ernst Haeckel, ormai abbandonata dalla biologia. Doman si \u00e8 comunque ispirato a questi princip\u00ee, ritenendo che un danno cerebrale bloccherebbe l'\"evoluzione\" del cervello.\nLa terapia di Doman si basa sulla teoria della neuroplasticit\u00e0, ossia la capacit\u00e0 intrinseca del cervello di crescere sia funzionalmente che anatomicamente; secondo Doman la medicina tradizionale tenta di curare i bambini cerebrolesi con farmaci che possono avere effetti collaterali negativi.\nMancanza di basi scientifiche.\nLe teorie di Doman sono prive di validazione scientifica: la \"American Academy of Pediatrics\" ha lanciato avvertimenti riguardo tali teorie. Esse si basano su convenzioni superate e costituiscono una estrema semplificazione riguardo allo sviluppo del cervello.\nLa stessa efficacia del metodo non \u00e8 supportata da alcuna prova, e il suo uso appare quindi ingiustificato: l'unico documento scientifico pubblicato da Doman, nel 1960, contiene molti errori metodologici ed esagerazioni dei risultati; lo studio non aveva alcun gruppo di controllo, pertanto non era in grado di confrontare i progressi ottenuti con quelli che sarebbero naturalmente avvenuti nei bambini nel tempo, come frutto dell'accrescimento. Quando un gruppo di scienziati indipendenti confront\u00f2 i progressi fatti da bambini non trattati con i risultati di Doman, questi ultimi \u00abnon apparivano singolarmente rilevanti\u00bb.\nSostenitori e collaboratori.\nSi afferma che Linus Pauling sia sostenitore e collaboratore degli Istituti, in ragione delle sue teorie sulla medicina ortomolecolare. Nel 1978 present\u00f2 una relazione sul \"miglioramento ortomolecolare di sviluppo umano\", in una conferenza sullo sviluppo neurologico umano co-sponsorizzato dalla IAHP e da NASA/Ames Research Center. Nel suo discorso di apertura, elogi\u00f2 i suoi ospiti per l'alimentazione e le dosi di vitamina C: \"Ammiro molto il lavoro che \u00e8 stato fatto in questi Istituti.\"\nGli \"Istituti per il raggiungimento del potenziale umano\".\nGli \"Institutes for the Achievement of Human Potential\" sono stati fondati da Doman nel 1955 a Wyndmoor, un sobborgo di Filadelfia.\nNei primi anni il programma di cura veniva effettuato ricoverando i pazienti presso gli istituti, ma presto si \u00e8 cominciato a formare i genitori affinch\u00e9 essi facessero svolgere gli esercizi a casa, senza ricovero."}
{"id": "3123485", "revid": "1543377", "url": "https://it.wikipedia.org/wiki?curid=3123485", "title": "Johnstown (Colorado)", "text": "Johnstown \u00e8 un centro abitato (\"town\") degli Stati Uniti d'America, situato nella contea di Weld dello Stato del Colorado. Nel censimento del 2000 la popolazione era di 3.827 abitanti.\nGeografia fisica.\nSecondo i rilevamenti dell'United States Census Bureau, Johnstown si estende su una superficie di 3,0 km\u00b2."}
{"id": "3123487", "revid": "599013", "url": "https://it.wikipedia.org/wiki?curid=3123487", "title": "Aristocrat Ranchettes", "text": "Aristocrat Ranchettes \u00e8 un centro abitato (\"census-designated place\") degli Stati Uniti d'America, situato nella contea di Weld dello stato del Colorado. Nel censimento del 2000 la popolazione era di 1.254 abitanti.\nGeografia fisica.\nSecondo i rilevamenti dell'United States Census Bureau, Aristocrat Ranchettes si estende su una superficie di 4,8 km\u00b2."}
{"id": "3123489", "revid": "15756", "url": "https://it.wikipedia.org/wiki?curid=3123489", "title": "Episodi di Hawaii Five-0 (prima stagione)", "text": "La prima stagione della serie televisiva Hawaii Five-0 \u00e8 stata trasmessa in prima visione negli Stati Uniti d'America da CBS dal 20 settembre 2010 al 16 maggio 2011.\nLa stagione ha debuttato in Italia su Rai 2 il 6 marzo 2011, terminando il 18 dicembre 2011; l'emittente italiana ha trasmesso i primi dieci episodi in prima visione assoluta in lingua italiana. Nella Svizzera italiana la stagione ha invece debuttato su RSI LA2 il 10 aprile 2011, terminando il 4 settembre 2011; dal 29 maggio 2011 l'emittente svizzera ha trasmesso la stagione in prima visione assoluta in italiano a partire dall'undicesimo episodio.\nRitorno sull'isola.\nTrama.\nIl tenente comandante Steve McGarrett, dopo la morte del padre, torna alle Hawaii per indagare sulla sua morte. Il governatore gli propone un accordo: gli d\u00e0 piena immunit\u00e0 e mezzi per cercare l'assassino del padre, in cambio lui deve formare una task force con cui poter combattere la criminalit\u00e0 crescente sull'isola.\nSteve forma cos\u00ec una squadra, chiamando subito a farne parte Danny Williams (il responsabile dell'indagine sulla morte del padre di Steve), un detective che si \u00e8 recentemente trasferito sull'isola per poter stare vicino alla figlia, che vive con l'ex moglie e il patrigno. Entra presto nel gruppo anche Chin Ho Kelly, un ex poliziotto dell\"Hawaii Police Department\", espulso dal corpo dopo essere stato accusato, ingiustamente, di corruzione. Il padre di Steve \u00e8 stato il suo mentore, e una delle poche persone a credere fermamente nella sua innocenza; proprio per questo Chin aiuta volentieri Steve con le indagini. Infine c'\u00e8 Kono Kalakaua, la cugina di Chin, un'ex campionessa di surf e neo diplomata all'accademia di polizia.\nFamiglia.\nTrama.\nIn seguito al rapimento di un ex esperto della sezione cyber-terrorismo della NSA, avvenuto in una cittadina delle Hawaii, la squadra cerca in tutti i modi di rintracciarlo ed evitare cos\u00ec una possibile fuga di informazioni riservate.\nBande rivali.\nTrama.\nUna guerra fra bande diventa sempre pi\u00f9 pericolosa arrivando anche a mettere in pericolo le vite di alcuni civili durante una partita di football all'interno di una scuola. Le indagini rivelano una curiosa partnership tra alcune bande locali e altre continentali.\nL'evaso.\nTrama.\nLa Five-O indaga sull'evasione di un pericoloso detenuto che sembra essere interessato a due giovani innamorati vincitori di una enorme somma in TV. Si scopre che l'uomo della coppia era un compagno dell'evaso e che prima di scomparire aveva nascosto i loro soldi. Dopo la quasi morte della donna, lui rapisce l'ex compagno per riavere i soldi ma viene ucciso dalla 5-O mentre l'altro viene arrestato ma perdonato dalla compagna che era all'oscuro del suo passato. Intanto Steve riceve la visita di sua sorella a cui non ha mai perdonato il suo problema con la legge ma con il perdono della donna per l'amato, riesce a capire e la perdona fidandosi di lei.\nScomparse.\nTrama.\nVengono rapite le figlie dell'ambasciatore statunitense nelle Filippine. Una di loro viene ritrovata morta. Dopo aver fermato per colpa di una falsa pista un mercato di prostitute, la squadra scopre che l'ambasciatore e la moglie sapevano del rapimento ma non ne avevano fatto parola per patto con un'organizzazione specializzata nei rapimenti. Allora si scopre che i rapitori erano dei terroristi filippini che volevano le armi americane in viaggio per il loro Stato per fare un attentato. Dopo una sparatoria e un combattimento tra Steve e il capo dell'organizzazione terroristica, l'ambasciatore viene salvato e la figlia liberata.\nFiglio.\nTrama.\nDurante una gara di surf, viene ucciso un surfista con un colpo d'arma da fuoco a distanza. L'uomo \u00e8 un conoscente di Kono e amico del padre di un suo vecchio compare: Ben. Ben e Kono si rincontrano ma lui viene sospettato perch\u00e9 aveva tutti i motivi: l'uomo voleva costruire nel parco in cui viveva con una tranquilla comunit\u00e0 di surfisti e in pi\u00f9 lo aveva fatto unico erede in caso di morte del suo patrimonio. Intanto Steve e Danny inseguano la traccia dei Kapo, un'organizzazione che vuole difendere dagli stranieri le isole Hawaiane. Loro sono innocenti ma si indaga su loro due ex membri che si scoprono essere i responsabili della morte pagati dal padre di Ben. L'uomo non era infatti il vero padre del ragazzo ma Bene era il figlio della vittima. In pi\u00f9 la vittima aveva comprato il terreno al quale lui era interessato. Alla fine Ben e Kono vanno in mare con altri surfisti per il ricordo della vittima e gettano le sue ceneri in mare.\nCompagni d'armi.\nTrama.\nSteve e la squadra devono indagare sull'omicidio di una donna apparentemente uccisa dal marito. Lui viene trovato vicino a lei con un coltello, ma essendo un ex Navy SEAL riesce a scappare e a rifugiarsi con 7 ostaggi su di una importante nave in pensione a Pearl Harbor. Lui non ricorda cosa \u00e8 successo ma giura di non essere l'assassino. Steve, credendogli, sale di nascosto sulla nave e prova a trattare. Intanto Kono \u00e8 con la figlia della donna morta, che era sotto al divano durante l'omicidio ma, essendo shockata, non rivela nulla. Facendola disegnare, Kono riesce a scoprire che l'assassino della madre non \u00e8 il padre della piccola ma \u00e8 un uomo che non conosceva: i due stavano litigando, parlando una lingua che la piccola non conosce. Si scopre che la madre si chiamava Irina ed era una donna russa, scappata dopo il parto in Germania dal marito (un uomo violento che la picchiava) e che adesso vuole riprendersi la figlia. Ci riesce, ma l'aereo su cui sono dopo il rapimento viene bloccato da Kono e Danny che la salvano, riportandola dal padre.\nFede.\nTrama.\nUna tranquilla giornata alle Hawaii si trasforma in un incubo quando viene ritrovato il cadavere di un poliziotto, che si scopre essere un ex collega di Danny ai tempi in cui lavora al dipartimento di Honolulu.\nUn amico.\nTrama.\nUn membro di una squadra di agenti di sicurezza al lavoro durante una conferenza di beneficenza viene assassinato proprio quando stava per rivelare i dettagli di un tentativo di attenta ai danni di un dittatore.\nVicini di casa.\nTrama.\nUn furgone blindato viene assaltato da quattro rapinatori nel centro di Waikiki. I Five-0 recuperano il denaro ma capiscono di dover affrontare un piano pi\u00f9 complesso.\nTsunami.\nTrama.\nSparisce il direttore del centro per il controllo degli tsunami e poco dopo arrivano alle boe di controllo dei dati che indicano uno tsunami, ma questi continuano a cambiare. Il team entra in azione. Scopre che il direttore \u00e8 stato sequestrato, per immettere nel sistema dati falsi pur di far evacuare l'isola e poter colpire il deposito della polizia dove erano conservati 28 milioni di dollari. Lo stesso deposito da cui avevano preso i 10 milioni di dollari per salvare Chin da una bomba, e quando vengono convocati dal governatore pensano sia perch\u00e9 dopo i controlli si sono accorti dell'ammanco; invece i soldi ci sono tutti e vengono solo ringraziati."}
{"id": "3123492", "revid": "1877829", "url": "https://it.wikipedia.org/wiki?curid=3123492", "title": "Michele dei Santi", "text": "Biografia.\nNato in Catalogna, rimase presto orfano di padre e nel 1603 abbracci\u00f2 la vita religiosa tra i trinitari del convento di Barcellona: ader\u00ec poi al ramo riformato degli scalzi.\nDiffusasi la fama delle sue doti mistiche, fu superiore della casa di Valladolid, citt\u00e0 sede della corte di Spagna, e fu consigliere spirituale di Filippo III.\nCulto.\nBeatificato nel 1779 da papa Pio VI, venne proclamato santo da papa Pio IX l'8 giugno 1862 (festa della Pentecoste), assieme a Paolo Miki e ai compagni martiri del Giappone.\nLa sua memoria liturgica viene celebrata il 10 aprile."}
{"id": "3123493", "revid": "270833", "url": "https://it.wikipedia.org/wiki?curid=3123493", "title": "Ouvrage Schoenenbourg", "text": ""}
{"id": "3123495", "revid": "111319", "url": "https://it.wikipedia.org/wiki?curid=3123495", "title": "Jos\u00e9 Jabardo", "text": "Carriera.\nProfessionista per due soli anni, nel 1941 e nel 1942, ha corso sempre da individuale ottenendo un solo successo in carriera: la terza tappa della Vuelta a Espa\u00f1a del 1942 da Murcia a Valencia di 248 chilometri. Nella corsa iberica colse i migliori risultati: fu terzo nel 1941 e sesto l'anno seguente. Ottenne anche un secondo posto alla Vuelta a Navarra del 1941 e un terzo alla Subida al Naranco del 1942."}
{"id": "3123499", "revid": "240491", "url": "https://it.wikipedia.org/wiki?curid=3123499", "title": "Hillevi Rombin", "text": "Biografia.\nCresciuta a Uppsala, Uppland prima di competere al concorso Miss Svezia era stata campionessa di decathlon in Svezia. Dopo aver vinto il titolo di Miss Universo 1955, la Rombin lasci\u00f2 il proprio paese per trasferirsi ad Hollywood per adempiere al contratto con la Universal Pictures, parte del premio di Miss Universo. L\u00ec, studi\u00f2 recitazione insieme a John Gavin, Clint Eastwood e Barbara Eden. La Universal fece recitare la Rombin in piccolissime parti in un paio di film, come \"The Benny Goodman Story\" (1955) ed in \"Istanbul\" (1957).\nTuttavia, prima di riuscire ad intraprendere una vera e propria carriera nel cinema, Hillevi Rombin rinunci\u00f2 preferendo sposarsi con l'attore G. David Schine nel 1957, da cui ebbe sette figli. Il loro matrimonio dur\u00f2 quaranta anni, prima che i due morissero insieme, in un incidente aereo accorso nel 1996, in cui perse la vita anche uno dei loro figli, al comando del velivolo."}
{"id": "3123500", "revid": "38120", "url": "https://it.wikipedia.org/wiki?curid=3123500", "title": "Silver Racer", "text": ""}
{"id": "3123509", "revid": "889336", "url": "https://it.wikipedia.org/wiki?curid=3123509", "title": "Miriam Stevenson", "text": "Biografia.\n\u00c8 stata la prima Miss USA ad ottenere il titolo di Miss Universo, battendo trentadue concorrenti e ottenendo il titolo la sera del 24 luglio 1954 a Long Beach in California. In precedenza, Miriam Stevenson era stata eletta Miss South Carolina 1953.\nDopo l'anno di regno trascorso a Hollywood, Miriam Stevenson torn\u00f2 nella Carolina del Sud, dove dopo aver completato gli studi, ebbe l'opportunit\u00e0 di condurre alcune trasmissioni televisive per una rete affiliata alla NBC, la WIS-TV. Proprio in quella circostanza, la Stevenson conobbe il suo futuro marito, Donald Upton, con cui ha avuto due figli."}
{"id": "3123514", "revid": "287204", "url": "https://it.wikipedia.org/wiki?curid=3123514", "title": "Antonio Andr\u00e9s Sancho", "text": "Professionista dal 1935 al 1947, vinse tre tappe alla Vuelta a Espa\u00f1a."}
{"id": "3123518", "revid": "1714743", "url": "https://it.wikipedia.org/wiki?curid=3123518", "title": "Amalia di J\u00fclich-Kleve-Berg", "text": "Biografia.\nEra figlia di Giovanni III di Kleve, duca di J\u00fclich-Kleve-Berg, e di Maria di J\u00fclich e Berg.\nDopo la morte della terza moglie Jane Seymour, a Enrico VIII d'Inghilterra venne proposto di sposare una principessa tedesca del casato di Cleves. Furono prese in considerazione Amalia e la sorella Anna. Al pittore Hans Holbein venne commissionato di ritrarre le due sorelle. I dipinti vennero mostrati al re che scelse, quindi, tra le due Anna.\nSuccessivamente la famiglia di Amalia tent\u00f2 di accasarla con un membro della dinastia Baden ma il progetto matrimoniale non si concluse.\nAmalia fu autrice di un libro di canzoni che \u00e8 attualmente conservato nella biblioteca nazionale tedesca a Berlino; alcune copie si trovano nella biblioteca pubblica di Francoforte e nella biblioteca universitaria di Francoforte."}
{"id": "3123532", "revid": "287204", "url": "https://it.wikipedia.org/wiki?curid=3123532", "title": "Yang Wei", "text": ""}
{"id": "3123533", "revid": "120695585", "url": "https://it.wikipedia.org/wiki?curid=3123533", "title": "Christiane Martel", "text": "Biografia.\nChristiane Martel visse a lungo a Ch\u00e2tellerault, ove vinse anche il titolo di Miss Ch\u00e2tellerault 1952. \u00c8 stata la seconda Miss Universo nella storia del concorso, in rappresentanza della Francia, bench\u00e9 non fosse una detentrice ufficiale del titolo di Miss Francia.\nPoco dopo il suo regno, la Martel inizi\u00f2 una carriera di attrice di film internazionali come \"Yankee Pasha\", \"So This Is Paris\", la versione del 1956 di \"Coraz\u00f3n salvaje\", \"\u00a1Viva el Amor!\", \"Rosa Blanca\" e \"Leoni al sole\", ultima sua apparizione, risalente al 1961.\nMartel fu brevemente sposata con Ronnie Marengo, da cui divorzi\u00f2 nel 1955, risposandosi in seguito con Miguel Alem\u00e1n Velasco, che diventer\u00e0 in seguito governatore di Veracruz, e figlio di Miguel Alem\u00e1n Vald\u00e9s, ex Presidente del Messico. Da Velasco, Christiane Martel ha avuto due figli.\nLe sue ultime apparizioni televisive risalgono proprio alle sue partecipazioni al concorso di Miss Universo in veste di giurata nel 1993 e nel 2007, ovvero i due anni in cui il concorso si \u00e8 tenuto in Messico, nazione in cui la Martel risiede."}
{"id": "3123534", "revid": "44939", "url": "https://it.wikipedia.org/wiki?curid=3123534", "title": "Autostrade in Olanda", "text": ""}
{"id": "3123535", "revid": "272884", "url": "https://it.wikipedia.org/wiki?curid=3123535", "title": "Lovro Von Mata\u010di\u0107", "text": ""}
{"id": "3123541", "revid": "547034", "url": "https://it.wikipedia.org/wiki?curid=3123541", "title": "Juan Gimeno", "text": "Professionista dal 1934 al 1948, nel 1945 si laure\u00f2 campione di Spagna e vinse una tappa alla Vuelta a Espa\u00f1a riuscendo a concludere la corsa al terzo posto; nello stesso anno fu inoltre secondo nella classifica finale della Volta Ciclista a Catalunya.\nCarriera.\nJuan Gimeno ottenne numerose vittorie soprattutto in brevi corse a tappe spagnole. Fu inoltre terzo alla Volta a Catalunya del 1936, secondo al Trofeo Masferrer del 1940, e per due volte terzo alla Vuelta a Levante nel 1947 e 1948."}
{"id": "3123557", "revid": "8596", "url": "https://it.wikipedia.org/wiki?curid=3123557", "title": "Spiccioli di cielo", "text": ""}
{"id": "3123585", "revid": "1841661", "url": "https://it.wikipedia.org/wiki?curid=3123585", "title": "Miss Paraguay", "text": "Miss Paraguay \u00e8 un concorso di bellezza femminile che si tiene annualmente in Paraguay dal 1957. Il concorso selezionava le partecipanti per i concorsi internazionali come Miss Universo, Miss Mondo, Miss International e Miss Terra, sino al 2004, anno in cui \u00e8 stato istituito il concorso \"Miss Universo Paraguay\". Attualmente Miss Paraguay invia le proprie delegate soltanto ai concorsi Reinado Internacional del Caf\u00e9 e Miss Globe International.\nAlbo d'oro.\nMiss Universo Paraguay.\nLa rappresentante paraguaiana per Miss Universo \u00e8 stata selezionata sino al 2004 attraverso Miss Paraguay, ed in seguito attraverso l'apposito concorso Miss Universo Paraguay."}
{"id": "3123593", "revid": "2062599", "url": "https://it.wikipedia.org/wiki?curid=3123593", "title": "Tabun", "text": "Il Tabun \u00e8 un agente chimico tipo gas nervino.\nStoria.\nLa molecola venne scoperta dal chimico tedesco Gerhard Schrader nel 1936, come pesticida per l'azienda tedesca I.G. Farben (Leverkusen). Dal 1942 venne prodotto industrialmente e utilizzato dalla Wehrmacht in bombe e granate.\nDescrizione.\nIn condizioni standard si trova allo stato liquido, \u00e8 volatile, inodore e incolore. A causa di queste sue caratteristiche, \u00e8 molto difficile da individuare senza adeguati strumenti.\nEssendo molto semplice da produrre in gran quantit\u00e0, le nazioni in via di sviluppo sovente iniziano i loro programmi di militarizzazione chimica e lo sviluppo di arsenali chimici con il Tabun. Questo gas \u00e8 apparso per la prima volta in un conflitto durante la guerra Iran-Iraq, ove fu utilizzato per uccidere migliaia di soldati iraniani fino al 1988.\nL'entit\u00e0 del danno causato da parte del gas dipende da diversi fattori quali temperatura, vento, pressione atmosferica, concentrazione e modalit\u00e0 con la quale si entra in contatto col gas. I sintomi di esposizione a piccole quantit\u00e0 di gas Tabun includono irritazione del tratto intestinale e naso che cola; esposizione a quantit\u00e0 maggiori producono crampi intestinali, vomito, irrigidimento del diaframma ed infine morte.\nIl Tabun, come la maggior parte degli agenti nervini, inibisce l'enzima acetilcolinesterasi, che permette al neurotrasmettitore acetilcolina di legarsi al suo sito attivo. L'accumulo di acetilcolina causa crampi di entit\u00e0 crescente fino al collasso muscolare e la conseguente morte del soggetto.\nIn caso di esposizione al Tabun, \u00e8 importante somministrare tempestivamente l'antidoto; dopodich\u00e9, la pelle della vittima deve essere lavata con una soluzione al 10% di carbonato di sodio e acqua saponata; gli occhi devono essere invece lavati con acqua pulita. \u00c8 importante anche fare un'iniezione intramuscolare di farmaci atti a rilassare i muscoli per contrastare l'azione contrattile dell'acetilcolina."}
{"id": "3123595", "revid": "86599", "url": "https://it.wikipedia.org/wiki?curid=3123595", "title": "1752 Van Herk", "text": ""}
{"id": "3123599", "revid": "1149807", "url": "https://it.wikipedia.org/wiki?curid=3123599", "title": "GT Racers", "text": "GT Racers \u00e8 un videogioco sviluppato da Liquid Games e distribuito nel 2004. L'obiettivo del giocatore \u00e8 quello di scalare la Classifica Piloti, competendo con altri agguerriti concorrenti in dieci gare diurne e notturne attraverso cinque citt\u00e0: Berlino, Londra, Parigi, Tokyo e New York. Prima di cominciare il gioco si possiedono solamente alcuni degli undici veicoli da corsa, che si potranno sbloccare in seguito vincendo il campionato ai vari livelli di difficolt\u00e0 (\"Facile\", \"Medio\" e \"Difficile\"); al contrario, le citt\u00e0 sono disponibili tutte sin dall'inizio. La caratteristica modalit\u00e0 \"Editor Nome Vettura\" permette al giocatore di modificare il nome delle vetture presenti nel gioco, con le quali si pu\u00f2 gareggiare in \"Gara Rapida\" e in \"Campionato\". Nella modalit\u00e0 \"Opzioni\" \u00e8 possibile modificare il volume audio e quello degli effetti, mentre nei \"Riconoscimenti\" si possono leggere i nomi delle persone che hanno contribuito alla realizzazione del gioco."}
{"id": "3123607", "revid": "599013", "url": "https://it.wikipedia.org/wiki?curid=3123607", "title": "Enea Zuffi", "text": "Biografia.\nNacque a Torino in via San Quintino 34 da Enea Zuffi (il padre portava il suo stesso nome) e Alice Drake.\nCarriera.\nA livello di club ha giocato in entrambe le squadre calcistiche di Torino, il Torino e la Juventus.\nCon la Nazionale italiana di calcio ha partecipato al torneo olimpico di Stoccolma 1912, disputando due incontri: il turno di qualificazione del torneo ufficiale contro la Finlandia e la semifinale del torneo di consolazione contro l'Austria."}
{"id": "3123634", "revid": "81195", "url": "https://it.wikipedia.org/wiki?curid=3123634", "title": "My Life As Liz", "text": ""}
{"id": "3123638", "revid": "599013", "url": "https://it.wikipedia.org/wiki?curid=3123638", "title": "Giovanni Manzella", "text": "Carriera.\nManzella debutta con la Casertana a 16 anni, e con la squadra campana rimarr\u00e0 fino al 1952, anno in cui si trasferisce al .\nNella squadra jonica giocher\u00e0 fino al 1964, per dodici stagioni di cui sei dal 1954 al 1960 in serie B, detenendo il record di giocatore con il maggior numero di presenze nella squadra ionica: 271 gare (155 in Serie B e 116 in Serie C) in cui a messo a segno 3 gol.\nNell'ultima stagione con i colori del Taranto ebbe la fascia di capitano.\nA fine carriera pass\u00f2 al , in Serie D, e dopo al Francavilla Fontana."}
{"id": "3123641", "revid": "239497", "url": "https://it.wikipedia.org/wiki?curid=3123641", "title": "Frazioni di Carbonia", "text": "La citt\u00e0 di Carbonia comprende all'interno del suo territorio comunale numerose frazioni, complessivamente valutate in circa 50 abitati e costituite da diversi casali (\"medaus\"), casolari (\"furriadroxius\") e case sparse (\"domus\"), in buona parte sviluppatesi precedentemente alla costruzione del nucleo urbano cittadino nella seconda met\u00e0 degli anni trenta del Novecento.\nL'ISTAT nei diversi censimenti sino al 2001 ha censito la popolazione del comune suddividendolo in 9 \"frazioni geografiche\" (Aquas Callentis, Bacu Abis, Barbusi, Corongiu, Cortoghiana, Flumentepido, Medau Desogus, Sirai e Sirri), non comprendendo tra queste le due ex circoscrizioni municipali di Is Gannaus e di Serbariu aggregate all'abitato di Carbonia Centro, e in 21 \"localit\u00e0 abitate\" (Barega, Caput Aquas, Cuccuru Suergiu, Domu Beccia, Funtanona, Genna Corriga, Genna Gonnesa, Medau Brau, Medau Is Arrius, Medau Is Fenus, Medau Is Fonnesus, Medau Is Peis, Medau Is Serafinis, Medau Is Toccus, Medau Piredda, Medau Rubiu, Medau Su Conti, Miniera di Cortoghiana, Piolanas, Seddargia e Tanas) con le \"case sparse\" (circa 500 residenti) ed altri luoghi abitati (tra i quali: Cannas, Is Gannaus, Is Meis, Medau Is Garaus, Medau Is Lampis, Medadeddu, Serbariu, Tan\u00ec). Le frazioni principali e pi\u00f9 popolate di Carbonia (Bacu Abis, Barbusi, Cortoghiana, Is Gannaus e Serbariu) sono state inoltre sede di circoscrizioni municipali extraurbane sino alle elezioni comunali del 2011, quando venne applicata la normativa che esclude i comuni sotto i 100.000 abitanti dalla possibilit\u00e0 di creare tali enti di decentramento.\nLe ex circoscrizioni municipali extraurbane.\nBacu Abis.\nBacu Abis, posta a 85 m s.l.m., conta 1.673 abitanti e dista circa 13\u00a0km dalla citt\u00e0 di Carbonia. Come Carbonia ha legato la sua storia alle miniere carbonifere presenti nel suo circondario.\nBarbusi.\nLa frazione di Barbusi si trova alla periferia nord ovest della citt\u00e0 lungo la Strada Provinciale 2 per Villamassargia, e al censimento 2011 contava 546 abitanti.\nCortoghiana.\nCortoghiana \u00e8 la pi\u00f9 popolosa frazione del comune, inaugurata il 15 maggio 1942 nelle vicinanze dell'omonima miniera sita a circa 10\u00a0km dalla citt\u00e0. Legata anch'essa storicamente all'attivit\u00e0 mineraria dei pozzi vicini, Cortoghiana conta oggi 2.478 abitanti.\nIs Gannaus.\nIl vecchio casale di propriet\u00e0 delle famiglie Gannau si trova, vicino al rio Santu Milanu, in localit\u00e0 denominata in passato \"Coderra\" (in sardo significa spazio di terra in una zona acquitrinosa). Ora costituisce una zona residenziale in espansione urbanistica, posta nel lembo sud-occidentale del territorio comunale, sorge infatti al confine con la frazione di Is Urigus, appartenente al comune di San Giovanni Suergiu.\nSerbariu.\nQuesta frazione, ormai completamente inglobata nella citt\u00e0 di cui costituisce la periferia sud-est, si pu\u00f2 considerare il nucleo originario del comune di Carbonia. Gi\u00e0 antica villa giudicale e medievale, rinacque infatti tra il XVIII e il XIX secolo e fu proclamata comune nel 1853, staccandosi da Villamassargia di cui era stata frazione con quasi tutti gli attuali comuni del Sulcis. Lo status di comune autonomo per Serbariu si manterr\u00e0 sino alla fondazione di Carbonia che ne acquis\u00ec tutto il suo territorio."}
{"id": "3123644", "revid": "1543377", "url": "https://it.wikipedia.org/wiki?curid=3123644", "title": "Junky Star", "text": "Junky star \u00e8 il terzo album del cantante country rock statunitense Ryan Bingham, realizzato insieme al suo gruppo \"The Dead Horses\". Il disco \u00e8 stato pubblicato il 31 agosto 2010 dalla Lost Highway Records e prodotto da T-Bone Burnett.\nIl disco.\nIn questo album c'\u00e8 una sferzata rock, oltre alla sua solita vena \"root\", anche se la rivista Rolling Stone lo definisce pi\u00f9 cinematografico che credibile, con la sua voce aspra ed i suoi titoli melodrammatici.\nLa versione venduta in Europa contiene come bonus track \"The Weary kind\", brano vincitore nel 2010 del Premio Oscar come Miglior canzone.\nTracce.\n\"Bonus Track\" :\"The Weary kind\" -4:18"}
{"id": "3123646", "revid": "21583", "url": "https://it.wikipedia.org/wiki?curid=3123646", "title": "Raffaele Fagnani", "text": "I genitori.\nRaffaele era figlio di Giacomo Fagnani e Ippolita Pirovano.\nIl primo \u00e8 probabilmente da identificarsi con l'ufficiale di ponti, porti e strade sul Lago Maggiore (1493), che sostitu\u00ec temporaneamente Giovanni da Pavia, probabilmente malato e non in grado di reggere l'ufficio, dal 1\u00ba gennaio 1493, ottenendo in seguito una lettera di nomina per tre mesi.\nAvendo ereditato il feudo di Gerenzano e la chiesetta di San Giacomo in loco, di lui e dei suoi eredi parlano alcuni atti plebani (riportiamo qui i pi\u00f9 significativi): \"\u201cIn hac ecclesia celebrat quottidie presbiter Baptista de Blanchis nomine heredum magnifici d. Jacobi Fagnani qui asseritur celebrari facere ex devotione et propterea eidem capellano concesserit dictam domum cum vinea annexa pertica rum 25 vel circa et ulterius ei solvitur libras 170 imperiales omni anno.\u201d\" (1574) e \"\u201cEccl.mus Nob. D. Don Jacobus Fagnanus gravavit suos haeredes onoere unius Missae quotidianae celebrandae hoc oratorio de quo licet nullum exibitum fuerit documentum, nec appareat, quaenam bona supposita fuerint huic legato attamen.\u201d\" (1747).\nUna \"\u201cmagnifica Domina Hippolita ucsor Domini Jiacobi Fagnani\u201d\" viene menzionata in un atto della visita pastorale del 13 luglio 1583, laddove l'arcivescovo Carlo Borromeo la incoraggia a perseverare nel voto fatto di offrire l'olio per le lampade del Santissimo Sacramento.\nBiografia.\nStudi\u00f2 presso le universit\u00e0 di Bologna e Pavia, venendo proclamato in quest'ultima dottore sia in diritto civile che ecclesiastico. Nel 1575 divenne membro del Collegio dei Giureconsulti di Milano; negli anni successivi divenne protonotario apostolico (1577) e poi consulente dell'Inquisizione.\nProbabilmente \u00e8 da identificarsi col Raffaele Fagnani che nel 1617 cedette la decima della vigna di Malvaglio (frazione di Robecchetto) ai canonici.\nMor\u00ec il 22 settembre 1623, nel palazzo di famiglia a Milano, in Porta Vercellina, nella parrocchia di Santa Maria alla Porta.\nDi lui parla l'arcivescovo Cesare Monti quando, in visita pastorale a Gerenzano nel 1639, \"\u201crileva che il defunto nobile Raffaele Fagnani dispone che i suoi eredi provvedessero a far celebrare quotidianamente una messa in questo tempio\" [la chiesa di San Giacomo] \"e prescrive al cappellano in carica (un don Carlo, del quale non \u00e8 detto il cognome) di adempiere al legato.\u201d\" (A. Banfi, \"Storia di Gerenzano\")\nI \"Commentarii\".\nLa Storia lo ricorda per aver compilato una genealogia di 1331 nobili famiglie di Milano (con tanto di documenti, notizie e dati), intitolata \"Commentarii sulle Famiglie Milanesi\": Sitoni, in un articolo dell\u2019\"Archivio Storico Lombardo\" del 1906, asserisce che \"\u201cfra le opere storiche sulle pi\u00f9 antiche famiglie nobili di Milano, un posto certo non piccolo occupano i commentari (Familiarum Commenta), che l'erudito giureconsulto e genealogista Raffaele Fagnani compit\u00f2 tre secoli or sono.\u201d\" Ghinzoni la chiam\u00f2 \"\u201copera preziosa\u201d\", Pio Rajna \"\u201copera monumentale\u201d\", e il conte Ippolito Malaguzzi \"\u201cpregevolissimo codice, celebre compilazione\u201d\". Il testo \u00e8 conservato in due manoscritti: l'originale, in 14 volumi, \u00e8 in possesso della Biblioteca Ambrosiana, mentre l'altro, in 9, \u00e8 una copia autentica e si trova nell'Archivio di Stato."}
{"id": "3123651", "revid": "92723", "url": "https://it.wikipedia.org/wiki?curid=3123651", "title": "Giuseppe Oriol", "text": "Biografia.\nFiglio di Giovanni Ori\u00f2l, tessitore di seta, e Geltrude Bugugn\u00e0. Studi\u00f2 come chierico dai Cappellani Beneficiati della sua parrocchia. Agli studi un\u00ec la vita religiosa ricevendo la tonsura e i primi due ordini minori a 19 anni e gli altri due a 20. Nel 1674 si laure\u00f2 in teologia presso all\u2019universit\u00e0 di Barcellona. Divenuto sacerdote nel 1676 entr\u00f2 in servizio come precettore nella casa di don Tommaso Gasn\u00e8ri. Nel 1685, dopo la morte della madre, si rec\u00f2 in pellegrinaggio a Roma, dove, dopo 9 mesi, Papa Innocenzo XI gli confer\u00ec il beneficio sulla Cappella di San Leopardo della Chiesa di Nuestra Se\u00f1ora del Pino. Tornato a Barcellona riprese la sua vita di orazione e cura degli infermi. Si distinse per i continui digiuni e le penitenze a cui usava sottoporsi. Amava ripetere: \u201c\"Abbiate vera fiducia di dovervi tutti salvare: tutti andremo al Cielo, essendo morto a questo fine il nostro divin Redentore\"\u201d. Le sue prediche traevano forza e ispirazione dai sermoni di Giovanni Thaulero. Mor\u00ec in odore di santit\u00e0 ed ebbe fama di taumaturgo.\nCulto.\nBeatificato nel 1806 da papa Pio VII, venne proclamato santo da papa Pio X il 20 maggio 1909.\nLa sua memoria liturgica viene celebrata il 23 marzo."}
{"id": "3123653", "revid": "287204", "url": "https://it.wikipedia.org/wiki?curid=3123653", "title": "Josh Hennessy", "text": "Caratteristiche tecniche.\nHennessy \u00e8 un centro dotato di eccellente pattinaggio, accelerazione e velocit\u00e0; viene considerato un buon playmaker con una buona visione di gioco, con delle buone doti difensive anche se non \u00e8 molto grande e fisico.\nCarriera.\nJunior.\nHennessy \u00e8 stato scelto come 17\u00aa scelta dai Quebec Remparts durante il QMJHL Draft del 2001. Ha finito la stagione 2001-02 mettendo assegno 40 punti, risultando il 6\u00b0 marcatore della sua squadra.\nProveniente dal New England, Hennessy non parlava il francese quando \u00e8 arrivato a Qu\u00e9bec. Tuttavia, durante il suo primo anno si impegn\u00f2 per apprendere la lingua e fu premiato per i suoi sforzi con la nomina a capitano alternativo. La squadra si qualificano per la Memorial Cup 2003 ma Quebec venne eliminato allo stadio del round-robin, dopo tre sconfitte.\nDurante il suo terzo anno Hennessy venne nominato capitano dei Remparts. Quell'anno Hennessy ha ottenuto buoni risultati mettendo assegno un buon numero di punti. Tuttavia, un infortunio gli ha fatto concludere la sua stagione in anticipo e facendogli mancare i playoff. Quell'anno \u00e8 stato scelto per la NHL dai San Jose Sharks come 43\u00aa scelta assoluta nell'Entry Draft del 2003.\nClub.\nHennessy ha iniziato la sua carriera da professionista nella stagione 2005-06 con i Cleveland Barons farm team dei San Jose Sharks. Risultando il migliori marcatori dei Barrons con 24 goal e 39 assist per 63 punti in 80 partite. Il 9 luglio 2006 Hennessy \u00e8 stato scambiato insieme a Tom Preissing, in uno scambio a tre tra gli Sharks, gli Ottawa Senators e Chicago Blackhawks. Ottawa scambia Bryan Smolinski e Martin Havl\u00e1t con Chicago, che ha cambiato Mark Bell a San Jose, mentre Ottawa riceve anche Michal Barinka e la 2\u00aa scelta nell'Entry Draft 2008.\nHennessy poi trascorso la maggior parte del tempo con la squadra affiliata della AHL dei Senators, i Senators Binghamton. Hennessy ha segnato il suo primo goal in NHL 7 gennaio 2007 contro i Philadelphia Flyers.\nIl 6 maggio 2010, Hennessy lasciato l'organizzazione Senators dopo quattro anni e firma un contratto di un anno con la squadra svizzera del HC Lugano che milita nella NLA. Il 6 luglio 2011, Hennessy lasciato l'HC Lugano dopo una sola stagione e firma un contratto di un anno con la franchigia dei Boston Bruins.\nIl 23 settembre 2011 lo staff tecnico dei Boston decide di dirottare Hennessy nei Providence Bruins in AHL. Nell'estate del 2012 si trasfer\u00ec in Russia nella Kontinental Hockey League con la squadra del Vitjaz' \u010cechov."}
{"id": "3123654", "revid": "599013", "url": "https://it.wikipedia.org/wiki?curid=3123654", "title": "Roger Clemens", "text": "Soprannominato \"Rocket\", \u00e8 considerato uno dei pi\u00f9 grandi lanciatori di tutti i tempi. Ha vinto sette premi \"Cy Young Award\" come miglior lanciatore dell'anno, due in pi\u00f9 rispetto a qualsiasi altro pitcher della Major League, il primo nel 1986 con i Boston Red Sox e l'ultimo nel 2004 con gli Houston Astros. In entrambe le stagioni con i Toronto Blue Jays, nel 1997 e nel 1998, ha conseguito il risultato della \"tripla corona\" (vittorie, media PGL e strikeout). Il 13 giugno 2003, con i New York Yankees ha ottenuto i 4000 strikeouts in carriera, uno dei quattro giocatori ad aver superato questo punteggio, e la sua vittoria n\u00b0 300, unico giocatore ad aver realizzato entrambi i record nel corso della stessa partita.\nCon la nazionale di baseball degli Stati Uniti d'America ha disputato il World Baseball Classic 2006.\nDopo essersi ritirato nel 2007, Clemens \u00e8 tornato a giocare nel 2012 nella lega indipendente Atlantic League of Professional Baseball, nelle file dei Sugar Land Skeeters."}
{"id": "3123659", "revid": "1573940", "url": "https://it.wikipedia.org/wiki?curid=3123659", "title": "Reithrodontomys raviventris", "text": "Il topo campagnolo americano (Reithrodontomys raviventris ) \u00e8 un roditore miomorfo della famiglia Cricetidae, endemico della California.\nDescrizione.\nLungo 7 cm di aspetto simile a quello del topo domestico, il topo campagnolo americano ha grosse orecchie e una coda lunga 4,5-11,5 cm sottile ricoperta di scaglie e di folto pelo. Ha una pelliccia di colore bruno scuro sul dorso e rosato sul ventre.\nBiologia.\n\u00c8 particolarmente attivo di notte. In estate costruisce un robusto nido di foglie in un cespuglio o nel sottobosco e si nutre di semi, germogli e insetti. In inverno si trasferisce in una galleria o in una tana precedentemente scavata e poi abbandonata da un altro roditore. Ha molti predatori come falchi, serpenti, gufi e anche gatti domestici a causa dell'insediamento dell'uomo nel suo habitat.\nDistribuzione e habitat.\nIl suo areale \u00e8 molto ristretto, vive nei terreni paludosi della baia di San Francisco.\nVi sono due sottospecie distinte. La sottospecie settentrionale (\"Reithrodontomys raviventris halicoetes\") \u00e8 di colore pi\u00f9 chiaro e abita le paludi del nord della baia di San Francisco, mentre la sottospecie meridionale (\"Reithrodontomys raviventris raviventris\") vive nella parte sud-orientale della baia.\nConservazione.\nLa IUCN Red List classifica \"Reithrodontomys raviventris\" come specie in pericolo di estinzione (\"endangered\") a causa dell'areale molto ristretto e in continua invasione da parte dell'uomo."}
{"id": "3123661", "revid": "765341", "url": "https://it.wikipedia.org/wiki?curid=3123661", "title": "Digimon Next", "text": " \u00e8 il secondo manga dedicato all'universo di \"Digimon\" ad essere stampato nelle pagine del magazine \"V Jump\", a partire dal 17 dicembre 2005. Il suo scopo principale \u00e8 di promuovere i giocattoli Digimon virtual pet (o V-Pet). Il personaggio principale si chiama Tsurugi Tatsuno ed il suo Digimon partner \u00e8 Greymon (in seguito Agumon). Tsurugi viene in contatto con Digiworld tramite il suo dispositivo virtual pet Digimon Mini ed il \"Battle Terminal\", un'interfaccia di realt\u00e0 virtuale. Anche i Digimon possono usare la tecnologia per materializzarsi nel mondo umano a piacimento.\n\"Next\" sembra avere diversi punti chiave in comune con \"Digimon Savers\", come l'uso della Digisoul, l'evoluzione di Agumon in GeoGreymon nel capitolo cinque e l'aspetto del Digivice iC di Tsurugi quando Piximon lo migliora nel capitolo quattro.\nTrama.\nTsurugi Tatsuno \u00e8 un ragazzo che partecipa ai tornei \"Virtual Digimon Battle\". Quando un Kuwagamon appare nel mondo reale, il suo Greymon prende vita per proteggerlo. Tsurugi viene quindi convocato a Digiworld da Piximon per salvarlo dal malvagio Barbamon. Poich\u00e9 il suo Digimon ha un segno a forma di esagono sul suo corpo, \u00e8 un \"Digimon Illegale\". Questi Digimon sono molto particolari perch\u00e9 quelli che portano simboli come quello sono prescelti e possono aiutare a salvare Digiworld nei momenti di crisi. Il Greymon di Tsurugi successivamente regredisce in Agumon e i due incontrano altri personaggi destinati a salvare il mondo dall'esercito di Barbamon. La priorit\u00e0 \u00e8 fermare Barbamon ed i suoi tirapiedi prima che questi riescano ad impossessarsi di tutte le \"Digimemory\" e ad impadronirsi di entrambi i mondi.\nDigimemory.\nLe otto Digimemory sono dei ciondoli che impediscono a Barbamon di impadronirsi di Digiworld. Il Digimon non si fermer\u00e0 davanti a nulla pur di ottenerle. Se riesce a impossessarsi di tutte le Digimemory, Barbamon sar\u00e0 in grado di ricreare Digiworld a sua immagine. Dopo la sconfitta riportata contro VictoryGreymon e ZeedGarurumon, NEO regredisce nelle otto Digimemory, che poi provvedono a ricostruire Digiworld. Le otto Digimemory sono:"}
{"id": "3123663", "revid": "110157", "url": "https://it.wikipedia.org/wiki?curid=3123663", "title": "Fischbach (Birkenfeld)", "text": "Fischbach \u00e8 un comune di 887 abitanti della Renania-Palatinato, in Germania.\nAppartiene al circondario (\"Landkreis\") di Birkenfeld (targa BIR) ed \u00e8 parte della comunit\u00e0 amministrativa (\"Verbandsgemeinde\") di Herrstein.\nNel territorio del comune il fiume Fischbach confluisce nella Nahe."}
{"id": "3123666", "revid": "104265", "url": "https://it.wikipedia.org/wiki?curid=3123666", "title": "Fischbach (fiume)", "text": "Il Fischbach \u00e8 un fiume tedesco che scorre nel \"Land \" della Renania-Palatinato ed \u00e8 uno degli affluenti della Nahe. Nel suo corso superiore, in alcuni tratti, \u00e8 anche denominato Asbach o Hammerbach.\nCorso.\nEsso nasce dalla falda sud-occidentale del monte Idarwald (766,2\u00a0m s.l.m.) nel massiccio dell'Hunsr\u00fcck, a circa 2\u00a0km ad ovest di Schauren, ad un'altezza di 632\u00a0m s.l.m. Subito sotto la confluenza di alcuni brevi corsi d'acqua, inizia il suo sfruttamento con mulini ad acqua. Esso piega quindi verso sud-est. Raggiunge quindi Hammerbirkenfeld, frazione del comune di Hellertshausen (di qui prende il nome di Hammerbach), e prosegue, arricchito dalle acque di vari piccoli affluenti, fino ad Harfenm\u00fchle, frazione del comune di Kempfeld e poi ad Asbacherh\u00fctte, frazione di Asbach. A partire di qui prende il nome di Asbach. Qualche chilometro dopo, passata la confluenza con il suo affluente Ebesbach, riprende il nome di Fischbach. Passa quindi per Herrstein e successivamente Niederw\u00f6rresbach. Prima di raggiungere Fischbach, ove sfocia nella Nahe, riceve ancora le acque di vari affluenti.\nNel suo corso di 21,3\u00a0km il Fischbach scende di un dislivello di circa 420\u00a0m, il che corrisponde ad una pendenza media del 19,7\u00a0\u2030.\nAffluenti.\nNumerosi sono gli affluenti che riversano le loro acque nel 19,7\u00a0\u2030 ma tutti di percorso piuttosto breve (al di sotto di 5,5\u00a0km) salvo l'Hosenbach, il pi\u00f9 importante, lungo 13,5\u00a0km, che lo raggiunge poco prima della sua confluenza nella Nahe.\nAmbiente.\nFauna.\nL'airone cinerino e il germano reale sono gli uccelli che s'incontrano pi\u00f9 frequentemente nella valle del corso d'acqua, ma vi si trovano in misura non modesta anche i merli acquaioli ed mertin pescatore.\nFlora.\nSulle rive della seconda parte del corso sono presenti salici e ontani, ancor oggi sfruttabili economicamente."}
{"id": "3123667", "revid": "767487", "url": "https://it.wikipedia.org/wiki?curid=3123667", "title": "Gran Fillar", "text": "Il Gran Fillar (3.676\u00a0 - \"Grosses Fillarhorn\" in tedesco) \u00e8 una montagna del Gruppo del Monte Rosa nelle Alpi Pennine.\nDescrizione.\nSi trova sulla linea di confine tra l'Italia (Piemonte) e Svizzera (Canton Vallese) tra lo J\u00e4gerhorn a sud e la Cima di Jazzi a nord.\nViene chiamato Gran Fillar per distinguerla da una vetta appena a sud detta Piccolo Fillar. Il colle del Fillar separa infine il Piccolo Fillar dallo J\u00e4gerhorn.\nAlla base del crestone est della montagna si trova il Bivacco Valentino Belloni (2.490\u00a0m)."}
{"id": "3123668", "revid": "149727", "url": "https://it.wikipedia.org/wiki?curid=3123668", "title": "Fischbach an der Nahe", "text": ""}
{"id": "3123669", "revid": "729019", "url": "https://it.wikipedia.org/wiki?curid=3123669", "title": "Assedio di Shayzar", "text": "L'assedio di Shayzar venne combattuto nel 1138 tra le forze dell'Impero bizantino, guidate dal \"basileus\" Giovanni II Comneno, e le forze dell'emiro di Shayzar, Izz ad-Din ibn Munqidh, vassallo del \"atabeg\" (governatore) Zengi di Aleppo. Seppur conclusasi con una vittoria tattica dei turchi, rimasti padroni del campo alla ritirata dei crociati, la battaglia arrise ai bizantini che ottennero la formale sottomissione dell'emiro Izz ad-Din.\nAntefatto.\nSalito al trono di Costantinopoli nel 1118, Giovanni II Comneno aveva proseguito la \"renovatio imperii\" avviata da suo padre Alessio I Comneno. Nelle province pi\u00f9 orientali dell'impero, Giovanni II non si era per\u00f2 ritrovato a combattere i turchi selgiuchidi come suo padre, bens\u00ec i Danishmendidi, divenuti padroni dell'Anatolia non ancora riconquistata dai bizantini.\nPer cinque anni, tra il 1130 ed il 1135, Giovanni II aveva mosso guerra al \"melik\" G\u00fcm\u00fcshtegin dei Danishmendidi, uccidendolo del 1134 e smantellando il suo dominio nel 1135. Sbarazzatosi della minaccia turcomanna in Anatolia, Giovanni II risolse di preoccuparsi dell'antica provincia bizantina di Siria, contesa tra gli Stati crociati ed il crescente potere del \"atabeg\" di Aleppo e Mosul, il turco Zengi.\nEliminata la minaccia dei turchi, Giovanni II pot\u00e9 prepararsi a riprendere i territori che considerava di diritto bizantini, anche se assoggettati al potere crociato: il regno della Piccola Armenia in Cilicia e il Principato d'Antiochia in mano ai normanni.\nNel 1137, Giovanni II mosse guerra ai Rupenidi, signori del regno della Piccola Armenia, in Cilicia, e li sconfisse. Il \"basileus\" radun\u00f2 i suoi vassalli siriani e mosse verso il Principato di Antiochia, fondato da quel Boemondo d'Altavilla che aveva tradito l'accordo siglato con il padre di Giovanni II, Alessio Comneno. La minaccia del potente esercito bizantino costrinse il principe di Antiochia, Raimondo di Poitiers, alla resa. Abile politico, Giovanni II non solo riestese il potere di Costantinopoli su Antiochia con le armi ma cur\u00f2 anche di ottenere il \"nulla osta\" dal re Folco I di Gerusalemme, preoccupato dal potere di Raimondo.\nAd Antiochia, Giovanni II si accord\u00f2 con Raimondo e con Joscelin II di Edessa per ottenere l'appoggio dei loro Cavalieri Templari nella lotta contro gli zengidi.\nSvolgimento.\nLa campagna contro i musulmani inizi\u00f2 con dei successi per i bizantini, che riuscirono a conquistare delle piccole citt\u00e0 fortificate. Giovanni prefer\u00ec infatti evitare lo scontro diretto con Zengi e rimand\u00f2 cos\u00ec l'assalto ad Aleppo, in quel momento difficile da conquistare senza provocare pesanti perdite nelle file del suo esercito; il \"basileus\" risolse allora di isolare la capitale degli Zengidi conquistando sistematicamente le rocche circostanti alla metropoli fortificata.\nI bizantini marciarono sulla citt\u00e0-fortezza di Shayzar, che controllava tutta la valle dell'Oronte (attuale Nahr al-\u02bfAs\u012b), per bloccare una eventuale sortita di Zengi da Aleppo.\nGiovanni fece circondare Shayzar e dette l'ordine al suo esercito di iniziare l'assedio. Mentre infuriava la battaglia, ci\u00f2 che pi\u00f9 il \"basileus\" temeva accadde: n\u00e9 Raimondo, n\u00e9 Joscelin, vollero combattere con lui per banali motivi di gelosia e di inespresso astio nei suoi confronti.\nQuando giunse la notizia che Zengi si stava avvicinando, agli assedianti non rest\u00f2 altro da fare che levare le tende e sgomberare il terreno, salvando i pesanti trabucchi, essenziali per il buon esito degli assedi. Fortuna volle che, prima d'impartire l'ordine di ritirata, l'emiro di Shayzar, Izz ad-Din ibn Munqidh, ignaro dell'imminente arrivo di Zengi, offr\u00ec la pace a Giovanni, rassegnandosi a che la citt\u00e0 diventasse tributaria all'Impero bizantino, e garantendo inoltre a Giovanni la restituzione della croce a suo tempo perduta da Romano IV Diogene a Manzicerta nel 1071. L'imperatore accett\u00f2 ed immediatamente ripieg\u00f2 su Antiochia, evitando prudentemente di scontrarsi con l'esercito nemico che si stava avvicinando."}
{"id": "3123671", "revid": "110157", "url": "https://it.wikipedia.org/wiki?curid=3123671", "title": "Fischbach (Kaiserslautern)", "text": "Fischbach \u00e8 un comune di 800 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Hochspeyer."}
{"id": "3123674", "revid": "701660", "url": "https://it.wikipedia.org/wiki?curid=3123674", "title": "Lungotevere Grande Ammiraglio Thaon di Revel", "text": "Il lungotevere Grande Ammiraglio Thaon di Revel (nome ufficiale: \"lungotevere Grande A.glio Thaon di Revel\"; in forma abbreviata: \"lungotevere Gr. Amm. Thaon di Revel\") \u00e8 il tratto di lungotevere che collega il ponte Duca d'Aosta a via Flaminia, a Roma, nel quartiere Flaminio.\nDedicato al torinese Paolo Thaon di Revel, grande ammiraglio, capo di stato maggiore della Marina durante il primo conflitto mondiale, duca del Mare, ministro della Marina e presidente del Senato (1943-1944), \u00e8 stato istituito con delibera del consiglio comunale il 24 gennaio 1956.\nSi trova tra il ponte Duca d'Aosta e il ponte Milvio, di fronte al foro Italico."}
{"id": "3123675", "revid": "1776051", "url": "https://it.wikipedia.org/wiki?curid=3123675", "title": "Vinciguerra", "text": ""}
{"id": "3123678", "revid": "984922", "url": "https://it.wikipedia.org/wiki?curid=3123678", "title": "Los Patos (Repubblica Dominicana)", "text": "Los Patos distretto municipale di Para\u00edso si trova posizionato ad alcuni chilometri a sud di Para\u00edso, dotato di una graziosa spiaggetta, a sua volta in prossimit\u00e0 di un piccolo estuario."}
{"id": "3123680", "revid": "1305772", "url": "https://it.wikipedia.org/wiki?curid=3123680", "title": "Glittertind", "text": ""}
{"id": "3123682", "revid": "1452073", "url": "https://it.wikipedia.org/wiki?curid=3123682", "title": "Bart Simpson's Escape from Camp Deadly", "text": "Bart Simpson's Escape from Camp Deadly \u00e8 un videogioco a piattaforme 2D per Game Boy, sviluppato dalla Imagineering e pubblicato dalla Acclaim Entertainment nel 1991, mentre in Europa e Giappone il gioco \u00e8 stato distribuito nel 1993. In \"Bart Simpson's Escape from Camp Deadly\", il giocatore controlla Bart Simpson, protagonista della serie televisiva animata statunitense \"I Simpson\", nel suo tentativo di fuga da un tremendo campeggio estivo. La storia del gioco \u00e8 simile a quella dell'episodio \"Kampeggio Krusty\".\nModalit\u00e0 di gioco.\nBart e Lisa si apprestano a trascorrere la propria estate ad un campeggio, che per\u00f2 si riveler\u00e0 essere una pericolosa trappola escogitata dal nipote di Montgomery Burns Ironfist Burns. Le sue intenzioni sono di assicurarsi che i bambini al campeggio soffrano e si divertano il meno possibile. Nel primo livello del gioco, Bart e gli altri bambini giocano a CtF nella foresta come parte delle attivit\u00e0 mattutine del campeggio. Bart, in fuga dai responsabili del campeggio, deve farsi strada fra api inferocite ed altri ostacoli. Il secondo livello si svolge durante il pranzo in caffetteria, dove Bart deve evitare coltelli e forchette lanciate dai responsabili del campeggio.\nIl livello successivo prevede un altro gioco CtF, come parte delle attivit\u00e0 pomeridiane del campeggio. Durante il gioco, Bart deve evitare i responsabili bulli ed altre trappole. Il quarto livello \u00e8 identico al secondo, per\u00f2 riguarda la cena e non il pranzo. Alla fine della giornata, Bart e Lisa decidono di fuggire da Camp Deadly, ma il loro piano viene intercettato da Ironfist Burns. Durante la notte, i due fuggono arrampicandosi sulla montagna chiamata \"Mount Deadly\". L'ultimo livello quindi si svolge nella foresta presente sull'altro lato della montagna. Bart scopre che Lisa \u00e8 stata rapita, e per liberarla deve sconfiggere Ironfist. \n\"Bart Simpson's Escape from Camp Deadly\" \u00e8 un videogioco a piattaforme in grafica 2D a scorrimento orizzontale. Pu\u00f2 essere giocato da un solo giocatore, che controlla Bart. Il ruolo di Lisa nel gioco \u00e8 di fornire il fratello dei boomerang da utilizzare contro i vari nemici, mentre la sua arma \u00e8 la fionda mentre nei livelli in caffetteria pu\u00f2 lanciare mele e broccoli."}
{"id": "3123684", "revid": "729019", "url": "https://it.wikipedia.org/wiki?curid=3123684", "title": "Abner Doubleday", "text": "Biografia.\nSuo padre era Ulysses F. Doubleday, editore che ha combattuto nella guerra del 1812. Dopo aver frequentato la scuola locale si trasfer\u00ec da suo zio a Cooperstown e successivamente, dopo aver praticato l'attivit\u00e0 di ingegnere civile per alcuni anni si iscrisse all'Accademia Militare degli Stati Uniti\nSi racconta che un anno dopo, nel 1839, egli abbia inventato il gioco del baseball, tale racconto rimane una leggenda.\nDopo aver partecipato alla Guerra messicano-statunitense dal 1846 al 1848 spos\u00f2 nel 1852 Mary Hewitt. La sua attivit\u00e0 militare riprese alcuni anni dopo, partecipando alle Guerre Seminole dal 1856 al 1858. Si distinse durante la battaglia di Fort Sumter al cui comando si trovava Robert Anderson,\nOttenne alcune promozioni distinguendosi per le sue iniziative aiutando con l'appoggio di rinzorzi John Gibbon inviati al posto Rufus King impedito di prendere decisioni al momento, venne poi sostituito da John P. Hatch.\nNel 1884 fu Presidente della Sezione Americana della Societ\u00e0 Teosofica, con William Quan Judge come Segretario Generale.\nPartecip\u00f2 alla battaglia di Gettysburg. Alla sua morte il corpo venne seppellito al cimitero nazionale di Arlington, Arlington, stato della Virginia.\nRiconoscimenti.\nLa Liberty SS Abner Doubleday venne chiamata cos\u00ec in suo onore"}
{"id": "3123687", "revid": "767487", "url": "https://it.wikipedia.org/wiki?curid=3123687", "title": "Here Come the Warm Jets", "text": "Here Come The Warm Jets \u00e8 l'album di debutto come solista dell'artista britannico Brian Eno, prodotto dallo stesso e pubblicato nel 1973 dalla Island Records.\nDescrizione.\nLo stile musicale dell'album \u00e8 un mix ibrido tra il glam rock e l'art rock (simile al lavoro precedente di Eno con i Roxy Music, ma pi\u00f9 eccentrico e sperimentale).\nIl disco contiene numerosi artisti ospiti, tra cui Robert Fripp dei King Crimson e alcuni membri dei Roxy Music, degli Hawkwind, dei Matching Mole, e dei The Pink Fairies. Il contributo di musicisti estranei sar\u00e0 sempre una caratteristica peculiare negli album di Eno.\nNel mettere a punto i testi e la musica, Eno ha usato metodi inusuali come ballare e cantare frasi senza senso davanti ai musicisti e farli suonare, spinti dal ritmo.\n\"Here Come the Warm Jets\" ha raggiunto il numero 26 nella classifiche del Regno Unito e il numero 151 nella classifica della Billboard degli Stati Uniti, ricevendo critiche positive. \u00c8 stato ristampato su CD nel 1990 dalla Island e nel 2004 dalla Virgin Records, e ha continuato a suscitare lodi. Il critico Steve Huey di AllMusic ha dichiarato che l'album \"\"suona ancora emozionante, lungimirante, e densamente dettagliato, rivelando sempre pi\u00f9 complicazioni con ogni canzone\".\n\"Here Come the Warm Jets\" fu registrato in soli dodici giorni al Majestic Studios di Londra nel mese di settembre, con la supervisione dell'ingegnere della registrazione Derek Chandler. Fu poi mixato presso gli Air e Olympic Studios da Eno e dall'ingegnere del suono Chris Thomas.\nIl titolo dell'album fu spiegato da Brian come un termine gergale riferito alla minzione. Tuttavia, in un'intervista alla rivista Mojo nel 1996, dichiar\u00f2:\nBrian Eno arruol\u00f2 sedici illustri musicisti per l'album, scegliendoli secondo le loro particolari doti musicali fuori dal comune. Tra questi c'erano John Wetton e Robert Fripp dei King Crimson, Simon King degli Hawkwind, Bill MacCormick dei Matching Mole, Paul Rudolph dei Pink Fairies, Chris Spedding e tutti i membri dei Roxy Music eccetto il cantante Bryan Ferry.\nEno li volle riunire tutti \"solo perch\u00e9 volevo vedere cosa succede quando si combinano diverse identit\u00e0 e permettergli di competere [...]. [La situazione] era stata organizzata con la consapevolezza che ci sarebbero potuti essere incidenti, alcuni dei quali si sono poi rivelati pi\u00f9 interessanti di quanto avessi previsto \"\". \nStile.\nLe canzoni di \"Here Come the Warm Jets\" riassumono i vari stili musicali del passato e del presente. Per\u00f2 era necessario usare un unico termine stilistico per descrivere l'album, cos\u00ec fu coniato il termine \"glammed-up art-pop\", in riferimento sia alla semplice ma teatrale chitarra glam rock presente in tutte le canzoni sia alla consistente influenza dei generi art-rock e avant-garde.\nGli aspetti fondamentali e unici che formano \"Here Comes\" e lo rendono unico sono:\nIn certi pezzi, la voce di Eno emula il modo di cantare del front-man del suo ex gruppo Roxy Music, Bryan Ferry; in altri invece, come \"Baby's On Fire\", sembra essere \"\"pi\u00f9 nasale e arrogante\".\nL'album prende in prestito alcuni stili popolari del 1950, come i pianoforti tintinnanti e i cori in falsetto su \"Cindy Tells Me\", il timbro vocale soul su \"Driving Me Backwards\" e il ritmo di batteria di \"Blank Frank\" (che sembra essere tratto dal brano di Bo Diddley \"Who Do You Love?\").\nPer creare il testo, Brian avrebbe prima cantato per s\u00e9 stesso le melodie dei brani sillabandole senza senso, poi ne avrebbe tratto i suoni trasformandoli in frasi concrete e grammaticalmente strutturate. Questo metodo di scrittura fu poi usato dal musicista in tutti i suoi album. Le liriche rendono le canzoni dell'album macabre ma con senso dell'umorismo, libere associazioni fraseologiche senza alcun significato particolare. Per\u00f2 ci sono delle eccezioni: \"The Paw Paw Negro Blowtorch\", basata sulla storia di A.W. Underwood di Paw Paw, Michigan, avente la capacit\u00e0 di fare fiamme con il suo respiro; secondo Eno, la canzone \"celebra la possibilit\u00e0 di una storia d'amore con l'uomo\". Eno ha tentato di dissuadere i fan dalla lettura dei suoi testi nel tentativo di trarci un qualche significato oscuro. Questo suo tentativo \u00e8 riscontrabile nella traccia d'apertura, \"Needles in Camel's Eye\" che egli dice di essere stata \"scritta in meno tempo di quello necessario a cantarla [...] ritengo che [la canzone] sia uno strumentale su cui il canto fa da cornice\"\" e nella title-track, completamente strumentale fino a che il cantante, verso la fine, non si ritaglia un minuscolo spazio, pronunciando frasi quasi incomprensibili.\nEdizioni.\n\"Here Come the Warm Jets\" fu pubblicato nel gennaio 1974. L'album fu uno dei pi\u00f9 venduti di Brian Eno, rimanendo nelle classifiche di vendita per due settimane, arrivando al numero 26 nella Official Albums Chart del 9 marzo 1974, e al numero 151 nella Billboard Top LPs &amp; Tapes. Eno aveva programmato un tour con la band The Winkie, ma rinunci\u00f2 a partire dopo la diagnosi di crollo polmonare. Dopo essersi ripreso, Eno suon\u00f2 al famoso concerto alla Island Records il 1\u00ba giugno successivo con i musicisti Nico, Kevin Ayers e John Cale, con la partecipazione sul palco pure di Mike Oldfield, Robert Fripp e Robert Wyatt; l'esibizione fu registrata e immessa sul mercato meno di un mese dopo (28 giugno).\n\"Here Come the Warm Jets\" fu poi ripubblicato dalla Polydor nel marzo 1977 e di nuovo su compact disc nel gennaio 1987. Nel 2004, la Virgin Records ha iniziato la pubblicazione dell'intero catalogo di Eno in edizione rimasterizzata. La nuova versione di \"Here Come the Warm Jets\" fu pubblicata il 31 maggio 2004 nel Regno Unito e il 1\u00ba giugno 2004 in Nord America.\nCritica.\nLa critica accolse subito in modo positivo \"Here Comes The Warm Jets\", lodandone le tendenze sperimentali. Lester Bangs di \"Creem\" ha definito l'album \"incredibile\"; Robert Christgau ha assegnato al disco un \"A\", affermando che \"l'idea di questo disco - da gruppo di Top of the Pops al synth quasi-dadaista britannico - pu\u00f2 scoraggiare, ma la realt\u00e0 \u00e8 piuttosto impegnata in una sorta di Velvet Underground vagamente di strada\". Billboard ha scritto una recensione positiva affermando che \"[...] bench\u00e9 tutti possono essere un po' imprevedibili, il disco \u00e8 stato in grado di piazzarsi nelle classifiche statunitense ed \u00e8 perci\u00f2 un eccellente LP\". L'album \u00e8 stato anche inserito nella sezione \"Picks of Month\" della rivista \"Circus\". Cynthia Dagnal della rivista \"Rolling Stone\" ha scritto un articolo su Eno, soprannominando il disco \"un esperimento molto interessante sul caos controllato che con le sue caratteristiche ha autodettato le regole per un facile successo\". Il mese successivo, Gordon Fletcher ha invece scritto una recensione negativa per l'album sempre su \"Rolling Stone\", affermando che \"il disco [di Eno] \u00e8 fastidioso perch\u00e9 non suscita nulla [...] l'ascoltatore deve pensarci bene prima di sganciare cinque dollari per queste sciocchezze.\" Nel 1974, \"Here Come the Warm Jets\" \u00e8 stato votato come uno dei migliori album dell'anno dal sondaggio di \"Village Voice\" Pazz &amp; Jop.\nAnche le moderne valutazioni sono positive, AllMusic, \"Rolling Stone\" e \"Uncut\" hanno dato all'album cinque stelle su cinque. Inoltre, \u00e8 stato posizionato al numero 436 della lista dei 500 migliori album di tutti i tempi pubblicata dalla rivista \"Rolling Stone\" nel novembre del 2003. In una recensione retrospettiva, J.D. Considine ha dato all'album quattro su cinque stelle e ha commentato che \"\u00c8 facile sentire sia un'anticipazione al punk sia un'eco dei Roxy Music nel clangore di \"Here Come the Warm Jets\", ma ci\u00f2 che brilla \u00e8 l'accessibilit\u00e0 disinvolta delle canzoni\"; aggiunge anche che \"le melodie dell'album sembrano quasi un modello per gli esperimenti pop di Bowie (con la produzione di Eno) su \"Low\"\". Sempre nello stesso anno, \"Blender\" ha messo l'album sulla sua lista dei \"500 CD che \u00e8 necessario possedere: Alternative Rock\", aggiungendo che \"[il disco] rimane il suo [cio\u00e8 di Eno] massimo sforzo pop. Il suo tocco sperimentale, che si basa sul glam-rock \u00e8 malato e sinistro. Queste libere associazioni, dalla voce elegante a quella gustosa e acquisita; ma c'\u00e8 comunque un metodo in questa follia\". La rivista canadese \"Exclaim!\" ha detto che \"Here Come The Warm Jets\" \u00e8 \"senza dubbio uno dei pi\u00f9 grandi album di debutto solista dei '70\". Nel 2004, Pitchfork classific\u00f2 l'album al numero 24 nella lista dei \"migliori 100 album degli anni 1970\", oltre a ri-assegnare il voto, cio\u00e8 9.2 su 10.\nTracce.\nTutte le composizioni sono di Brian Eno, eccetto dove indicato."}
{"id": "3123689", "revid": "1418004", "url": "https://it.wikipedia.org/wiki?curid=3123689", "title": "Premio Agatha per il miglior saggio", "text": "Il premio Agatha per il miglior saggio (in inglese Best Non-Fiction), \u00e8 una delle cinque categorie in cui viene assegnato regolarmente, durante il premio letterario statunitense \"Agatha Award\" dalla Malice Domestic Ltd. dal 1994 per la migliore biografia pubblicata l'anno precedente, i migliori saggi, bibliografie o altro lavoro di fantasia di un autore del genere mistero. Opere del genere cosiddetto vero crimine, in cui autori prendono il crimine vero come un punto di partenza per uno storia in gran parte fittizia (ad esempio Truman Capote in A sangue freddo), non \u00e8 permessa. Il premio viene assegnato dalla Malice Domestic Ltd durante una Conferenza Nazionale annuale. Il maggior successo di questa categoria sono stati Alzina Dale Stone (1996 e 1999) e Willetta Heising L. (1997 e 1998), a cui \u00e8 stato assegnato il premio due volte.\nI racconti devono essere stati nel corso dell'anno precedente pubblicati la prima volta in un'antologia."}
{"id": "3123691", "revid": "123820104", "url": "https://it.wikipedia.org/wiki?curid=3123691", "title": "Flavio Nani", "text": "Biografia.\nNel 1998 si iscrive alla Scuola del Fumetto di Milano.\nHa lavorato come disegnatore e sceneggiatore per diverse case editrici, tra cui la Warner Italia per la rivista \"Bugs Bunny\" e la Walt Disney per Topolino, su cui sono state pubblicate alcune sue storie e tavole auto conclusive. Molte le strip umoristiche realizzate nel corso degli anni per piccole riviste e siti internet.\nPubblica inoltre dal 2001 le storie di \"Gommapane\" per la rivista 44 Gatti.\nL'Orso Ciccione.\nNeko &amp; Kuma (in Giapponese, Gatto &amp; Orso), ovvero l'Orso Ciccione e la Gatta Bastarda, nascono da un'idea di Daniela \u201cNeko\u201d Boselli; da questa idea, Flavio Nani sviluppa graficamente i personaggi e realizza le prime tavole auto-conclusive e parzialmente autobiografiche. Queste vengono poi pubblicate sulla rivista \"Lucina - La musa vagabonda\" e quindi ristampate, insieme ad altre inedite, in un numero zero autoprodotto e presentato alla fiera del fumetto di Lucca nel 2004 su iniziativa di Giulia Barbieri, coautrice di Filobosco.\nDal gennaio 2006 cura il Blog dell'Orso Ciccione, con il quale ha vinto il Macchia Nera Blog Award nel 2009.\nDal 2007 sono stati realizzati altri due volumi che raccolgono le strip dell'Orso Ciccione ed altre tavole vengono pubblicate sulla rivista 44 Gatti."}
{"id": "3123693", "revid": "348618", "url": "https://it.wikipedia.org/wiki?curid=3123693", "title": "Charles Weidman", "text": "Biografia e Studi.\nLe sue capacit\u00e0 e il suo interesse artistico sono stati evidenti fin dalla giovane et\u00e0. Dal momento in cui ha lavorato nel primo spettacolo della Compagnia Denishawn, era determinato a diventare un ballerino profesisonista e difatti all'et\u00e0 di 19 anni ha ricevuto uno borsa di studio alla Scuola Denishawn. Egli divenne ben presto un primo ballerino della Denishawn, collabor\u00f2 con Martha Graham e Ted Shawn. Si \u00e8 esibito con la Compagnia di Vaudeville in tutti gli Stati Uniti e in concerti in Inghilterra e in Oriente. Proprio questo suo viaggio in oriente suscita in lui un forte interesse per le danza orientale iniziando a studiare con un'insegnante giapponese. Nel 1927, lui e Doris Humphrey manifestano in segno di protesta contro il romanticismo del repertorio, e insieme hanno costituito una scuola e una compagnia volta ad esplorare una nuova estetica. Queste hanno formato le basi della danza moderna. Difatti stabilirono i nuovi principi della tecnica e della coreografia lavorando a molte opere insieme. La loro tecnica coinvolge la gravit\u00e0 \u2013 caduta, recupero, sostegno, sospensione e movimento vibratorio. Questo ha creato dei movimenti tutti nuovi che comprende, oltre ad un gran lavoro alla base anche molti salti e molte cadute.\nOpere e Stili Coreografici.\nWeidman era noto anche per la gamma di stili coreografici in cui ha lavorato. Ha lavorato in diversi elementi tra cui religiosi, comici e seri. Probabilmente la sua opera pi\u00f9 famosa \"Flickers\" \u00e8 stato uno schizzo comico del cinema muto. Questo pezzo \u00e8 stato riempito con movimenti a scatti e situazioni banali. Il pezzo \u00e8 tagliato in quattro diverse bobine che sono quattro storie diverse o scene. I pezzi sono molto teatrali e comici esagerati con molte espressioni del viso. Gli stereotipi razziali o sessuali sono esagerati a un punto di ilarit\u00e0. In contrasto stridente Weidman coreografa una serie chiamata \"Atavismi\" che consisteva in tre pezzi: \"Lynch Town\": una rappresentazione coreografica di una folla carnale e sanguinaria che si comportano come avvoltoi in procinto di divorare la preda, \"Affar Counter\": e una \"Stock Exchange\". Una suite di danze che rappresentano casi di omicidio popolare le quali hanno anche ottenuto molta fama. Una delle maggiori opere Weidman era \"Brahm's Waltz\", che era dedicato a Doris Humphrey, in contrasto ci sono una serie di danze fatte come omaggi per la madre denominata \"On My Mother Side\". Il suo lavoro con tema religioso nella sua \"Oratori\", incentrato su temi religiosi, nonch\u00e9 la gi\u00e0 citata \"Brahm's Waltz\".\nCarriera da Insegnante.\nDopo il ritiro di Doris Humphrey nel 1945, Weidman continu\u00f2 a creare, eseguire ed insegnare danza. Egli era particolarmente popolare nei College e nelle Universit\u00e0 degli Stati Uniti dove in molte ha insegnato molte MasterClass e Workshop di Repertorio. Weidman ha anche istituito una propria scuola e una propria Compagnia, nonostante i limiti di spazio e di comfort a sua disposizione.\nCharles Weidman era molto felice di creare e presentare le sue danze ovunque ci fosse un pubblico disposto a vederli. Anche se il suo primo interesse \u00e8 stato il palcoscenico dei concerti, il suo lavoro \u00e8 stato altrettanto ottimo nei teatri, nei Teatri dell'Opera, e anche nei Club. Il suo grande lavoro era quello di riflettere la sua grave preoccupazione umanistica, la sua arguzia nel raffigurare debolezze umane, e, soprattutto la sua chiarezza come coreografo.\nEredit\u00e0.\nNella sua lunga carriera di insegnante, Charles Weidman ha formato un gran numero di ballerini. Tra i pi\u00f9 noti artisti e registi che hanno studiato con lui abbiamo: Jos\u00e8 Limon, Jack Cole, Sybil Shearer, Eleanor King, Bob Fosse e Alvin Ailey.\nPurtroppo il suo lavoro non \u00e8 ben noto ed \u00e8 stato difficile da ricostruire perch\u00e9 poco di esso \u00e8 registrato su nastro, pertanto sono stati i suoi ex ballerini a ricostruire parte delle sue opere a memoria.\nWeidman \u00e8 stato introdotto nel Museo Nazionale di danza CV Whitney Hall of Fame nel 1987."}
{"id": "3123696", "revid": "287204", "url": "https://it.wikipedia.org/wiki?curid=3123696", "title": "Scuola di Resina", "text": ""}
{"id": "3123698", "revid": "1400676", "url": "https://it.wikipedia.org/wiki?curid=3123698", "title": "Lungotevere Gianicolense", "text": "Il lungotevere Gianicolense \u00e8 il tratto di lungotevere che collega piazza della Rovere a ponte Mazzini, a Roma, nel rione Trastevere.\nIl lungotevere prende nome dal colle Gianicolo, sito nel rione; \u00e8 stato istituito il 20 luglio 1887.\nNella zona dove \u00e8 attualmente posto il lungotevere, all'altezza di palazzo Salviati, si trovava il \"porto Leonino\": fatto erigere da papa Leone XII nel 1827, serviva per l'approdo delle barche e lo scarico delle merci; fu distrutto nel 1863.\nInsieme al porto fu costruita una fontana, spostata in piazza Pietro d'Illiria in occasione dei lavori per la costruzione dei muraglioni del lungotevere. Al suo posto furono realizzate due fontanelle, poste circa a met\u00e0 delle rampe di scale che scendono verso il fiume, inattive dal 1950.\nTra la salita del Buon Pastore e piazza della Rovere, questo \u00e8 uno dei tratti di lungotevere dove appare pi\u00f9 evidente la misura della sopraelevazione rispetto alle strade storiche lungo il fiume (qui, via della Lungara); una situazione analoga si riscontra al Lungotevere Tor di Nona."}
{"id": "3123704", "revid": "1775883", "url": "https://it.wikipedia.org/wiki?curid=3123704", "title": "DJ Got Us Fallin' in Love", "text": "DJ Got Us Fallin' in Love \u00e8 un brano musicale del cantante statunitense Usher, pubblicato il 13 luglio 2010 come primo singolo estratto dall'EP \"Versus\". Il brano figura la partecipazione del rapper Pitbull. Il brano \u00e8 stato reso disponibile per il download digitale il 13 luglio 2010, e per l'airplay radiofonico il 20 luglio 2010. Il singolo ha ottenuto un notevole successo in Belgio, Australia, Nuova Zelanda, Canada e Stati Uniti.\nIl video musicale prodotto per \"DJ Got Us Fallin' in Love\" \u00e8 stato presentato in anteprima il 25 agosto 2010."}
{"id": "3123710", "revid": "599013", "url": "https://it.wikipedia.org/wiki?curid=3123710", "title": "Goliardo Gelardi", "text": "Caratteristiche tecniche.\nCentrocampista in possesso di buone doti tecniche, era abile nel dribbling ed era dotato di un discreto senso della posizione, ma difettava nel contribuire alla fase offensiva.\nCarriera.\nClub.\nGoliardo arriva al Palestra It\u00e1lia nel 1928: viene schierato da titolare nel ruolo di mediano sinistro. Del club brasiliano divenne uno degli elementi pi\u00f9 importanti: gioca, nella stagione 1932, l'incontro decisivo per il campionato statale; forma una solida seconda linea con i compagni Pepe e Serafini e ottiene anche la fascia di capitano. Nella stagione di Serie A 1933-1934 approda al Napoli, giocando una partita in massima serie e varie con la squadra B. Giunse insieme al connazionale Gaetano Ragusa e ad altri due giocatori del Palestra It\u00e1lia; nel Napoli trova poco spazio, e non viene considerato utile alla squadra: cos\u00ec, la stagione successiva passa al Padova, dove rimane tre stagioni dal 1934 al 1937 collezionando in totale 65 presenze e 5 gol in Serie B e Serie C. Tornato in Brasile nell'estate del 1937, nella stagione 1938-1939 gioca per la Palestra It\u00e1lia (oggi Palmeiras).\nNazionali.\nGoliardo gioc\u00f2 la sua unica partita ufficiale con la Nazionale il 6 settembre 1931 contro l'. L'incontro si tenne all'Est\u00e1dio das Laranjeiras a Rio de Janeiro. In precedenza, Goliardo aveva partecipato a una amichevole non ufficiale contro il club uruguaiano del Rampla Juniors il 4 febbraio 1929."}
{"id": "3123711", "revid": "56620", "url": "https://it.wikipedia.org/wiki?curid=3123711", "title": "Niccol\u00f2 Nannetti", "text": "Vita e opere.\nDi Niccol\u00f2 Nannetti non si hanno notizie precise, anche Luigi Lanzi nella sua \"Storia pittorica dell'Italia\" non fornisce nessuna indicazione precisa sulla vita e le opere di questo pittore, ma lo inserisce in una lista di pittori minori del Settecento. Altre fonti lo dicono allievo di Alessandro Gherardini, ma tutti sono concordi nell'indicarlo: \"Pittore fiorentino\". In compenso ci sono rimaste molte testimonianze su suoi affreschi indicate in varie guide e itinerari di citt\u00e0 toscane del '700-'800.\nFu molto legato a Giovanni Domenico Ferretti con il quale lavor\u00f2 nella Villa Puccini di Scornio, vicino a Pistoia dove decor\u00f2 la volta del salone, con un affresco che rappresenta \"Ercole in Gloria\".\nSempre nel pistoiese affresc\u00f2 il Convento di Santa Maria in Selva Agostiniano a Borgo a Buggiano con \"Il trionfo di Maria Vergine\" partecip\u00f2 alla decorazione, a pi\u00f9 mani, di Palazzo Amati Cellesi, sempre a Pistoia. Sempre con il Ferretti partecip\u00f2 anche agli affreschi della chiesa dei Santi Prospero e Filippo, dove si trova anche una tela fra quelle dei \"Miracoli di San Filippo\", precisamente: \"San Filippo che libera il Pontefice da un'infermit\u00e0\".\nUno dei suoi affreschi pi\u00f9 celebri si trova nella Basilica della Santissima Annunziata di Firenze, nella \"Cappella dei Sette Santi Fondatori dei Servi di Maria\" ed \u00e8 del 1727. Il suo affresco, che si trova sotto la cupola del Volterrano, rappresenta appunto i Sette Santi Fondatori dell'Ordine dei Serviti. Decor\u00f2 ad affresco anche il Coro del Monastero e chiesa di San Niccol\u00f2 di Prato.\nNiccol\u00f2 Nannetti non fu soltanto un frescante ma anche pittore di tele d'altare all'interno dell'Abbazia di Vallombrosa, presso Firenze viene conservata una grande tela \"Gregorio VII e Enrico IV a Canossa\" nella \"chiesa di Santa Maria Assunta\".\nNotevole \u00e8 anche la pala dell'altare, con \"Il transito di San Giuseppe\", della Badia fiesolana, dove affresc\u00f2 anche il resto della chiesa brunelleschiana annessa al convento dei monaci Roccettini.\nCon lui collabor\u00f2 spesso il quadraturista Rinaldo Botti, con il quale ebbe un rapporto molto stretto e ci offre una cronologia delle opere di questo pittore. Con il Botti affresc\u00f2: nel 1708 il soffitto con la \"Gloria di San Donato\" nella distrutta Chiesa di San Donato dei Vecchietti, la cui sorte, insieme agli affreschi del Nannetti, fu due volte segnata. La prima volta perch\u00e9 fu soppressa e sconsacrata, nel 1785, al tempo del Granduca Pietro Leopoldo di Lorena, e la seconda volta, nel 1888, demolita durante il cosiddetto \"Risanamento di Firenze\", voluto dai Savoia, che invece di \"risanare\" ha distrutto gran parte del centro romano-medievale della citt\u00e0.\nNel 1721, sempre col Botti, la chiesa di San Domenico a Pistoia, nel 1729 il Convento di Santa Lucia alla Castellina e nel 1734 affreschi per l'Oratorio dei Vanchetoni.\nPadre Giuseppe Richa, autore di una grossa opera sulle chiese fiorentine, cita nel quinto tomo delle sue \"Notizie Istoriche delle Chiese fiorentine\" (1757) quattro medaglioni dipinti dal Nannetti e la decorazione a fresco della volta, stavolta con l'ausilio del quadraturista Pietro Anderlini, per la Compagnia delle Stimmate che si riuniva in un ambiente sotterraneo della Basilica di San Lorenzo dove:\nNiccol\u00f2 Nannetti mor\u00ec nel 1749 a Firenze."}
{"id": "3123712", "revid": "183694", "url": "https://it.wikipedia.org/wiki?curid=3123712", "title": "Pierluigi Cerri", "text": "Biografia.\nPierluigi Cerri si \u00e8 laureato al Politecnico di Milano, dove ha insegnato con Umberto Eco. Nel 1974 \u00e8 partner fondatore della Gregotti Associati, con cui ha vinto numerosi concorsi d'architettura. Membro della Alliance Graphique Internationale, nel 1976 ha diretto l'immagine della Biennale di Venezia; \u00e8 stato responsabile dell'immagine della Kunst- und Ausstellungshalle di Bonn e di Palazzo Grassi a Venezia. \u00c8 stato redattore delle riviste \"Casabella\" e \"Rassegna\"; ha collaborato con le riviste \"Lotus International\", \"Abitare\", \"Domus\", \"l'Espresso\"; ha diretto la collana di graphic design \"Pagina\", Electa.\nAttivit\u00e0.\nCuratore, con Pierluigi Nicolin, dell'edizione italiana di \"Vers une architecture\" di Le Corbusier, Milano 1974, e di \"Pubblicit\u00e0 di autore\", Electa, Milano 1983; ha curato, inoltre, il design di collane editoriali per le pi\u00f9 importanti case editrici italiane fra le quali: Electa, Einaudi, Bollati Boringhieri, Bompiani e Skira. Ha curato la corporate identity per il nuovo centro culturale del Lingotto di Torino, Unifor, Italia '90, Pitti Immagine, Prada, iGuzzini e Fratelli Guzzini, Ferrari Auto, Pirelli, Genova04 Capitale Europea della Cultura, Cosmit \"Il Salone del Mobile di Milano\", MART di Rovereto, Artemide, La Triennale di Milano, Mito Settembre Musica, Sea Aeroporti di Milano.\nHa curato la grafica del nuovo Evangeliario Ambrosiano e del progetto per il nuovo allestimento per Shanghai Italian Center Pavilion post Expo 2012. Ha progettato numerosi allestimenti nelle pi\u00f9 importanti sedi museali: \"Peter Behrens und die AEG\" all'IDZ a Berlino, \"Carrozzeria Italiana, cultura e progetto\" al Palazzo della Promotrice delle Belle Arti a Torino, \"L'arte in Italia \"al\" \"Centre Georges Pompidou di Parigi, \"Alexander Calder \"a\" \"Palazzo a Vela a Torino, \"Moebel aus Italien \"al\" \"Design Zentrum a Stoccarda e Berlino, \"Mostra del Design Italiano \"al\" \"Sogetsu Kaikan a Tokyo, \"Venti Progetti per il futuro del Lingotto\"al\" \"Lingotto di Torino, \"FIAT, Las Formas de la Industria\" al Museo de Arte Contemporaneo di Madrid, \"Marcel Duchamp \"all'Accademia di Brera di Milano, \"The FIAT case\" al Science Museum di Londra, \"L'Idea Ferrari \"al Forte del Belvedere a Firenze, \"Erdsicht \"al Kunst-und Austellungshalle di Bonn, \"Mostra Arte Italiana Contemporanea \"a Palazzo Grassi a Venezia, \"I Popoli del Sole e della Luna\" a Palazzo Reale di Milano, \"L'Idea Ferrari\" alla Nationalgalerie di Berlino, \"Jorden\" al Moderna Museet di Stoccolma, \"Arnaldo Pomodoro\" al Mus\u00e9e d'Art Moderne di Parigi e \"Design. La Sindrome dell'influenza\", VI allestimento del Triennale Design Museum alla Triennale di Milano. \u00c8 autore degli interni delle navi da crociera \"Costa Classica\", \"Costa Romantica\" e \"Costa Victoria\" e di una serie di superyacht tra cui il \"Blue Velvet\" per il quale ha vinto l'International Super Yacht Design Award nel 1994. Ha disegnato oggetti e allestimenti per Unifor, B&amp;B Italia, Poltrona Frau, Fontana Arte, Arflex, Molteni&amp;C, Fusital e Desalto. Con la Gregotti Associati ha vinto numerosi concorsi di architettura fra i quali il Centro Culturale di B\u00e9lem a Lisbona, la trasformazione dell'area Pirelli alla Bicocca, Milano, la sistemazione dell'area per l'esposizione universale a Siviglia.\nNel 1998 Pierluigi Cerri e Alessandro Colombo danno vita allo Studio Cerri &amp; Associati che svolge la propria attivit\u00e0 di progettazione nei campi dell'architettura, dell'industrial, exhibit, graphic e interior design e della progettazione navale. Nel 2000 costituiscono la societ\u00e0 di ingegneria Studio Cerri Associati Engineering. I partners, Pierluigi Cerri e Alessandro Colombo, coordinano uno staff di 25 professionisti: architetti, designers e grafici. Progetti dello Studio sono stati realizzati in Italia, Francia, Germania, Portogallo, Spagna, Stati Uniti d'America, Giappone e Australia. i soci dello Studio hanno progettato la ristrutturazione di Palazzo Marino alla Scala, la nuova sede E.Biscom, il punto vendita Brioni a Milano e Gebrueder Thonet a Vienna, i nuovi Padiglioni della Fiera di Bologna, il restauro di Palazzo Rosso a Genova, il nuovo impianto industriale Prada (IPI) a Piancastagnaio (Arezzo), la costruzione di una grande libreria nell'atrio della stazione Termini di Roma, il sistema segnaletico per il parco tecnologico di Pula e il piano per il Parco Archeologico di Cortona. Inoltre, hanno realizzato le boutique Valextra a Milano, Tokyo e Los Angeles, i punti vendita Trussardi a Firenze, Bologna, Roma e Parigi, e Sahz\u00e0 a Milano, Novara e Valencia, il negozio Bossi, i negozi Dada e Molteni, la Fondazione Arnaldo Pomodoro a Milano, la sede della Triennale Bovisa a Milano, la copertura degli scavi della Domus Romana a Rimini, ed sono parte del gruppo vincitore del concorso per il restauro e la trasformazione della Villa Reale di Monza.\nHanno progettato, inoltre, gli interni di yacht tra cui Blowzy, Zero, 105' Loa Sloop, Pmfwiw e Blue Ice al quale \u00e8 stato attribuito l'International Superyacht Award. Lo Studio ha curato l'allestimento e la grafica delle mostre \"Excercises in Style\" alla Ace Gallery di New York e a Tokyo e \"Il Futuro dei Longobardi\" al museo di Santa Giulia a Brescia; \"Mobili come Aforismi, Made in Italy, Nuove Acquisizioni Triennale, La Citt\u00e0 e il Design, Frank O. Gehry dal 1997, Tom\u00e0s Maldonado, Kiefer e Mao che mille fiori fioriscano\" per la Triennale a Milano; \"Lingotto 1915 - 2003\" in occasione dell'inaugurazione della Pinacoteca Giovanni e Marella Agnelli a Torino; a Genova la mostra \"I transatlantici\" ai Musei del Mare e della Navigazione, \"Genova, citt\u00e0 del saper fare\" ai Magazzini dell'Abbondanza e Tempo Moderno a Palazzo Ducale; \"La Venere Svelata\" al Palais des Beaux-Arts di Bruxelles, \"New York New York\" al Grimaldi Forum del Principato di Monaco; a Palazzo Reale la mostra \"Camera con vista\"; presso la Fondazione Arnaldo Pomodoro di Milano le mostre \"La Scultura italiana del XX secolo, Gastone Novelli e 2RC - Doppio Sogno\".\nHanno curato l'immagine grafica delle mostre \"Gli Etruschi, Balthus\" e \"Da Puvis de Chavannes a Matisse e Picasso\" a Palazzo Grassi a Venezia, \"Sandro Botticelli e la Divina Commedia\" alle Scuderie Papali del Quirinale a Roma. Ha curato il progetto di segnaletica degli spazi pubblici, dei padiglioni e delle strutture temporanee per l'Expo di Lisbona. Ha curato la corporate identity per e.Biscom, Fabbian Illuminazione, Prada America's Cup, Genova04 Capitale Europea della Cultura, per il MART Museo d'Arte Moderna e Contemporanea di Trento e Rovereto, City Life e Valextra; inoltre, cura l'immagine per iGuzzini, Unifor, Artemide, La Triennale di Milano, Mito SettembreMusica, Sea Aeroporti di Milano e Airport Handling. Ha progettato la corporate identity e numerose installazioni sceniche per i programmi di RAI3, sotto la direzione di Angelo Guglielmi; e per Rai 2 le installazioni di \"Quelli che il calcio\" e \"Che tempo che fa\", nella conduzione di Fabio Fazio. Hanno collaborato con Alenia, FIAT, Maserati, Merloni, Grandi Stazioni, Unifor, Molteni&amp;C. progettando sistemi espositivi e allestimenti. Hanno progettato gli interni e la livrea dei nuovi treni ad alta velocit\u00e0 di NTV - Nuovo Trasporto Viaggiatori. Hanno progettato la Triennale Bovisa a Milano e la sede della Triennale a Shanghai. Hanno curato il progetto per il nuovo allestimento per Shanghai Italian Center Pavilion post Expo 2012.\nRiconoscimenti.\nTra i riconoscimenti il Compasso d'Oro nel 1995 (immagine grafica di Unifor), nel 2001 (tavolo \"Titano\" per Poltrona Frau) e nel 2004 (mobili e tavoli da ufficio \"Naos System\" per Unifor); nel 1994 il premio Art Director Club alla Carriera, il premio Award for good industrial design - Gold Product Design nel 2003, da parte dell'Industrie Forum Design Hannover e l'International Super Yacht Design Award; nel 2004 il premio Abitare il Tempo alla Carriera, nel 2006 il premio Dama d'Argento del Museo Poldi Pezzoli di Milano e il Premio Nazionale Ance-In/Arch per la realizzazione della Fondazione Arnaldo Pomodoro a Milano."}
{"id": "3123719", "revid": "298229", "url": "https://it.wikipedia.org/wiki?curid=3123719", "title": "Campionati centroamericani e caraibici di atletica leggera", "text": "I Campionati centroamericani e caraibici di atletica leggera (in inglese \"Central American and Caribbean (CAC) Championships\") sono una competizione continentale di atletica leggera organizzata dalla Central American and Caribbean Athletic Confederation (CACAC).\nA questa manifestazione, che si tiene con cadenza biennale e si svolge negli anni dispari, possono prendere parte solo atleti provenienti dai paesi membri della CACAC. La prima edizione si \u00e8 tenuta nel 1967 a Xalapa, in Messico).\nQuesta competizione non va confusa con i Campionati nord-centroamericani e caraibici di atletica leggera, a cui partecipano anche i paesi dell'America Settentrionale."}
{"id": "3123727", "revid": "111319", "url": "https://it.wikipedia.org/wiki?curid=3123727", "title": "Kai Zou", "text": ""}
{"id": "3123733", "revid": "224230", "url": "https://it.wikipedia.org/wiki?curid=3123733", "title": "Scudo di Enea", "text": "Lo scudo di Enea \u00e8 una delle armi possedute dall'eroe della mitologia greca e romana, protagonista dell'Eneide di Virgilio.\nStoria.\nMentre Enea si trova nella citt\u00e0 del re arcade Evandro, la madre Venere si reca da Vulcano convincendolo a creare delle armi per il figlio. Enea, che aveva raggiunto Tarconte dietro consiglio di Evandro, viene raggiunto dalla madre, descritta come \"splendente tra gli eterei nembi\"; quella, dopo averlo abbracciato, consegna al figlio le armi perch\u00e9 possa sfidare in battaglia i Laurenti e Turno. Enea ammira l'elmo, la spada e la corazza, poi gli schinieri e la lancia, fino a soffermarsi sullo scudo. Vulcano gli incide sopra momenti della storia romana cronologicamente posposti alle vicende narrate nell'Eneide, mostrando doti profetiche.\nDescrizione.\nLe immagini incise sullo scudo mostrano, attraverso la tecnica dell'ekphrasis, momenti della storia romana, da Romolo fino al trionfo di Augusto; tale descrizione occupa i versi 626-731 del libro VIII dell'Eneide. Lo scudo riporta la celebre immagine della lupa con i gemelli, il ratto delle Sabine e il supplizio di Mezio Fufezio; seguono la cacciata di Tarquinio il Superbo, lo scontro con Porsenna, rapidi accenni agli episodi di Orazio Coclite dell'eroina Clelia, della Rupe Tarpea e dei Galli disturbati dalle oche del Campidoglio. Le matrone romane assistono al corteo sacro dei sacerdoti Luperci, Salii e Flamini. Segue un importante salto temporale, con la visione del Tartaro con Catilina spaventato dalle Furie e i Campi Elisi con Catone che legifera tra le anime giuste.\nAl centro, tra una cornice di delfini d'argento che guizzano in un mare dorato, \u00e8 raffigurata la battaglia navale di Azio, che vede scontrarsi non solo Augusto e Agrippa contro Antonio e Cleopatra, ma anche gli dei greci contro gli dei egizi, con Anubis e il Nilo che accoglie i vinti. Ultima scena \u00e8 il trionfo finale di Ottaviano Augusto a Roma, che assiste in trono al corteo dei popoli sottomessi e dedica le spoglie dei vinti nei templi.\nRapporto con Omero.\nLa descrizione dello scudo di Enea \u00e8 chiaramente mutuata da quella dello Scudo di Achille, contenuta nell'Iliade di Omero; Virgilio si discosta dall'esempio greco per il soggetto di cui si occupa, una visione futura (ovviamente a posteriori) dell'intera storia di Roma, legando i trionfi del contemporaneo imperatore Augusto al mito dell'eroe Enea, di cui \u00e8 effigiata \"tutta la discendenza futura dal sangue di Ascanio\"."}
{"id": "3123736", "revid": "1728", "url": "https://it.wikipedia.org/wiki?curid=3123736", "title": "Lungotevere Guglielmo Oberdan", "text": "Il lungotevere Guglielmo Oberdan \u00e8 il tratto di lungotevere che collega piazza Monte Grappa a piazza del Fante, a Roma, nel quartiere Della Vittoria.\nIl lungotevere \u00e8 dedicato al patriota triestino irredentista Guglielmo Oberdan, disertore dell'Imperiale e regio Esercito austro-ungarico e morto per impiccagione per aver tentato l'uccisione di Francesco Giuseppe I d'Austria.\n\u00c8 stato istituito con delibera del governatore il 19 dicembre 1940.\nIl lungotevere si trova nei pressi di ponte Risorgimento; nelle vicinanze \u00e8 sito il Convitto Nazionale Vittorio Emanuele II (piazza Monte Grappa).\nDurante il periodo estivo, \u00e8 sede compravendita di libri scolastici usati."}
{"id": "3123738", "revid": "1305887", "url": "https://it.wikipedia.org/wiki?curid=3123738", "title": "Bish\u014djo senshi Sailor Moon R", "text": " \u00e8 un videogioco di picchiaduro a scorrimento per Super Nintendo sviluppato dalla Bandai nel 1993 ed ispirato a \"Sailor Moon R\", seconda stagione della serie \"Sailor Moon\".\nModalit\u00e0 di gioco.\nRispetto al precedente \"Bish\u014djo senshi Sailor Moon\", questo nuovo capitolo della serie ha un maggiore dettaglio grafico e maggiori animazioni. Il giocatore pu\u00f2 come sempre scegliere una fra le cinque protagoniste dell'anime, o eventualmente due se si gioca in due giocatori. I cinque personaggi selezionabili dal giocatore sono:\nGiocando la modalit\u00e0 \"difficile\" c'\u00e8 un leggero cambiamento nel filmato finale che include il personaggio di Sailor Pluto.\nIl gioco si divide in quattro livelli:\nI nemici di ogni livello sono i droids, invocati dalle Ayakashi Sisters, che per\u00f2 non appaiono affatto nel gioco. Come nel precedente gioco, ci sono diverse tipologie di mostri che le guerriere possono incontrare (Thunderclap, Rhonda, Jellax e Avocado). Altri mostri senza nome che compaiono nel gioco, non erano presenti nell'anime, ma facevano alcune apparizioni nel manga. Come nella versione per Mega Drive del precedente videogioco, ogni boss di fine livello ha una propria colonna sonora di accompagnamento."}
{"id": "3123748", "revid": "179286", "url": "https://it.wikipedia.org/wiki?curid=3123748", "title": "Albo d'oro dell'Axpo Super League", "text": ""}
{"id": "3123751", "revid": "33689", "url": "https://it.wikipedia.org/wiki?curid=3123751", "title": "Sharp X1", "text": "L'X1 \u00e8 una serie di home computer commercializzati da Sharp Corporation dal 1982 al 1988. Erano basati sulla CPU Z80.\nMalgrado il fatto che la \"Computer Division\" della Sharp Corporation avesse distribuito la serie MZ, improvvisamente la \"Television Division\" commercializz\u00f2 una nuova serie di computer chiamata X1. Ai tempi in cui fu commercializzato l'X1, tutti gli altri home computer avevano un linguaggio BASIC nella ROM. Invece l'X1 non aveva tale ROM BASIC, e doveva caricare l'interprete da una cassetta a nastro. Il lato positivo di questo concetto era che quando non era in uso il BASIC, l'area RAM libera disponibile era tanto grande quanto possibile. Questa filosofia \u00e8 stata originariamente copiata dalla serie Sharp MZ, ed in Giappone erano chiamati \"clean computers\" (computer puliti). La forma del cabinet dell'X1 era anche molto pi\u00f9 \"stilosa\" che quella degli altri concorrenti del periodo ed il colore era selezionabile da una gamma di colori (incluso il rosso).\nIl monitor RGB dell'X1 aveva un sintonizzatore tv al suo interno, in modo tale che le schermate del computer potevano essere sovrapposte alle immagini TV (caratteristica nota col nome \"superimpose\"). Tutte le funzioni del TV potevano essere controllate da programma. I font dei caratteri potevano essere completamente programmabili (PCG) con colori a 4bit; tale caratteristica veniva effettivamente sfruttata in molti giochi. L'intera area di memoria ram video (VRAM) era interamente mappata nell'area I/O; questo permetteva il suo controllo senza dover effettuare cambio dei banchi di memoria. Proprio per queste caratteristiche, l'X1 era molto potente per il software dei giochi.\nMentre X1 stava combattendo per ottenere buone vendite, il NEC PC-8801 (prodotto da NEC) stava velocemente diventando popolare sul mercato giapponese. Nel 1984, Sharp commercializz\u00f2 la serie \"X1 turbo\" con grafica ad alta risoluzione (640x400, mentre per l'X1 era 640x200). Esso aveva parecchi miglioramenti, ma la velocit\u00e0 di clock rimaneva di 4\u00a0MHz. Nel 1986, Sharp distribu\u00ec la serie X1 turbo Z con un monitor analogico RGB a 4096 colori. L'X1 twin (gemello), che conteneva un PC-Engine al suo interno, fu alla fine rilasciata come l'ultima macchina delle serie X1 nel 1987. La serie dell'X1 fu poi succeduta dalle serie Sharp X68000."}
{"id": "3123753", "revid": "34931512", "url": "https://it.wikipedia.org/wiki?curid=3123753", "title": "Kate Mullins", "text": ""}
{"id": "3123754", "revid": "34931520", "url": "https://it.wikipedia.org/wiki?curid=3123754", "title": "Stephanie O'Brien", "text": ""}
{"id": "3123761", "revid": "767487", "url": "https://it.wikipedia.org/wiki?curid=3123761", "title": "Mille bolle blu", "text": "Mille bolle blu \u00e8 un film del 1993 diretto da Leone Pompucci. La voce narrante del film \u00e8 di Gigi Proietti.\nTrama.\nAmbientato a Roma durante l'estate del 1961, descrive frammentato in episodi, le storie e accadimenti importanti e vitali, che hanno per protagonisti i componenti delle varie famiglie all'interno di un grande condominio nel centro della citt\u00e0, nel quartiere Prati, presso Piazza Mazzini.\nIl musicista Guido, dopo un serio intervento agli occhi teme di non riuscire a riacquistare la vista, Elvira che attende il matrimonio, con un uomo che non ama, provando il vestito per la cerimonia, l'evaso continuamente in fuga dalla polizia, l'ingegner Gora sempre in cerca di nuovi affari, intorno a queste storie la figura del piccolo Sandrino che osserva incantato gli avvenimenti, che avranno il loro momento centrale con l'eclisse totale di sole.\nAlla fine dell'eclisse ognuno andr\u00e0 verso il successo o la sconfitta, senza pi\u00f9 riuscire a cambiare il proprio destino e quello degli altri.\nNel film si nota la luna piena, mentre le eclissi di sole si verificano con il novilunio.\nProduzione.\nGirato quasi completamente all'interno del grande condominio di Via Antonio Mordini 14, progettato da Innocenzo Sabbatini, nei pressi di Piazza Mazzini. Gli sceneggiatori collocano nell'agosto del 1961 l'eclisse solare avvenuta in realt\u00e0 in precedenza, il 15 febbraio. La pellicola esce nelle sale nel settembre del 1993."}
{"id": "3123762", "revid": "726373", "url": "https://it.wikipedia.org/wiki?curid=3123762", "title": "Wishbone, il cane dei sogni", "text": "Wishbone, il cane dei sogni \u00e8 una serie televisiva statunitense premiata con diversi Daytime Emmy Awards, andata in onda negli Stati Uniti dal 1995 al 1998. Creata da Rick Duffield, \u00e8 orientata all'intrattenimento dei bambini ed \u00e8 prodotta dalla \"Big Feats! Entertainment\". Il protagonista della serie, un Jack Russell Terrier dallo stesso nome, \u00e8 un singolare cane parlante che insieme al padrone Joe Talbot risiede nella piccola citt\u00e0 rurale di Oakdale, in Texas.\nLe riprese esterne sono state eseguite in un compartimento dei Lyrick Studios."}
