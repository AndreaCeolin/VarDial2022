{"id": "3210115", "revid": "419213", "url": "https://it.wikipedia.org/wiki?curid=3210115", "title": "Francesc Eiximenis", "text": "Fu uno degli autori pi\u00f9 letti, copiati, pubblicati e tradotti del Medioevo catalano e, perci\u00f2, uno di quelli che ebbero pi\u00f9 influenza sia in ambito letterario, sia in ambito politico. Le sue opere erano lette attentamente da re come Pietro il Cerimonioso, regine come Maria de Luna, moglie di Martino l'Umano, da cavalieri, nobili e membri di quasi tutti i settori delle classi urbane.\nBiografia.\nEiximenis nacque intorno all'anno 1330 a Gerona, in Catalogna da una famiglia di commercianti introdotta nella casa reale. Entr\u00f2 molto giovane nell'Ordine francescano. Dopo avere iniziato la propria formazione nelle scuole catalane del suo Ordine, studi\u00f2 all'universit\u00e0 di Oxford, forse a quella di Parigi, e a quella di Tolosa, dove nel 1374 ottenne il titolo di \"magister\" in Teologia. Ritorn\u00f2 quindi nella Corona d'Aragona, dove divenne un intellettuale di grande prestigio, in buone relazioni con la corte e con le citt\u00e0 di Barcellona e Valencia. Scrisse la maggior parte dei suoi libri proprio a Valencia, dove risiedette tra il 1383 e il 1408 e divenne anche consigliere politico dei Giurati, i suoi amministratori della citt\u00e0. \nDevoto del Monte La Verna, soggiorn\u00f2 per un periodo anche a Roma.\nAlla fine della sua vita venne nominato patriarca di Gerusalemme dal papa avignonese Benedetto XIII, ma siccome si trattava di un titolo ormai soltanto nominale (e per di pi\u00f9 un altro vescovo, dell'obbedienza romana, aveva lo stesso titolo), gli vennero assegnate le rendite che spettavano al vescovo di Elne, citt\u00e0 del Roussillon, che allora era parte della Catalogna.\nMor\u00ec a Perpignano il 23 aprile 1409 e venne sepolto nel convento francescano di quella stessa citt\u00e0.\nIn un inventario che probabilmente doveva essere allegato al suo testamento, gli autori pi\u00f9 rappresentati all'interno della sua biblioteca risultano essere i francescani inglesi Guglielmo di Ockham e Duns Scoto: evidente indizio dell'importanza che gli anni di studio ad Oxford continuarono ad avere per Eiximenis lungo tutta la sua vita.\nOpere.\nLe opere di Eiximenis sono una finestra aperta sulle piazze, le strade, le officine e l'intimit\u00e0 delle dimore delle citt\u00e0 medievali, e permettono cos\u00ec di conoscere meglio lo spirito di quell'epoca: per questa ragione, Eiximenis \u00e8 stato definito dal filologo catalano Antoni Rubi\u00f3 i Lluch \"il grande cronista della vita popolare del Medioevo catalano\".\nLe sue opere colpiscono anche per l'intensit\u00e0, la ricchezza e la vitalit\u00e0 della lingua, abilissima nella riproduzione delle sfumature e delle modulazioni del parlato colloquiale, ma capace anche di confrontarsi con successo con le difficolt\u00e0 della prosa speculativa o della letteratura devota e contemplativa. Eiximenis, inoltre, colpisce, come molti altri frati dediti alla predicazione popolare (si pensi al toscano Bernardino da Siena o al valenziano Vicent Ferrer), per il suo essere un abile narratore di storie, con una inventiva degna di nota e una fine ironia.\nLe opere di Eiximenis in catalano giunte fino a noi sono:\nTra le opere latine si segnalano:\nAltre due opere in passato erano attribuite ad Eiximenis: una \"Doctrina compendiosa\", e un'esposizione molto elementare dei principi della fede cristiana (con un'ampia sezione contro la magia, l'astrologia e la divinazione), che porta il titolo di \"Cercapou\".\nUna buona prova del successo di Eiximenis \u00e8 rappresentata dai duecento manoscritti che si conservano ancora oggi delle sue opere. Lo \"Psaltiri devot\u00edssim\" fu l'incunabolo di tirata pi\u00f9 alta di tutta la stampa catalana, con duemila esemplari stampati, pi\u00f9 del doppio delle due edizioni del Tirant lo Blanch messe insieme (Valencia 1490 e Barcellona 1497).\nLa diffusione internazionale della sua opera \u00e8 indicata, per citare solo due esempi, dal \"Livre des saints anges\" in lingua d\u2019o\u00efl e la versione castigliana della \"Vita Christi\". Il \"Livre des saints anges\", traduzione francese del \"Llibre dels \u00e0ngels\", non solo fu un bestseller della stampa francese dei secoli XV e XVI, ma anche il primo libro stampato a Ginevra (1478). La \"Vita Christi\" in castigliano ebbe il privilegio di essere il primo libro stampato, nel 1496, nella Granada appena conquistata dai Re cattolici.\nApocalittica e millenarismo nelle opere di Eiximenis.\nQuasi tutte le opere di Eiximenis furono scritte durante il grande scisma d'Occidente (1378-1417), un periodo di profonda crisi religiosa causata dalla divisione della chiesa latina tra due o addirittura tre papi.\nIn questi anni prolifer\u00f2 per tutta Europa la letteratura profetica e visionaria, ed Eiximenis non rimase al margine di questo movimento. Ammiratore di Arnaldo da Villanova e lettore di francescani spirituali come gli occitani Pietro di Giovanni Olivi e Giovanni di Rupescissa, Eiximenis aliment\u00f2 con le proprie opere le speranze millenariste nella venuta di una nuova epoca che, secondo il \"Dotz\u00e8 del Cresti\u00e0\", avrebbe dovuto incominciare intorno al 1400 ed essere caratterizzata da una radicale riforma della chiesa, dalla conversione degli Ebrei e degli altri infedeli, e dalla caduta di quasi tutte le monarchie, esclusa quella francese. In alcuni passi delle sue opere anteriori al 1391 Eiximenis manifesta una esplicita simpatia per il modello politico comunale, in particolare nella sua realizzazione italiana. Secondo il francescano, l'inizio del periodo di rinnovamento e di pace sarebbe coinciso con lo stabilimento, in tutto il mondo, di ci\u00f2 che egli chiamava, seguendo Rupescissa, la \"giustizia popolare\" (\"just\u00edcia popular\").\n\u00c8 molto probabile che sia le sue idee millenariste sia le sue dottrine politiche abbiano avuto qualche influsso nelle sommosse antigiudaiche e nelle rivolte urbane che nell'estate del 1391 attraversarono tutte le citt\u00e0 della costa occidentale del Mediterraneo (da Murcia a Val\u00e8ncia, Barcellona, Citt\u00e0 di Maiorca, Gerona, Perpignano e Montpellier). Per questa ragione, verso la fine del 1391, Eiximenis dovette aggiungere al \"Dotz\u00e8\", sotto pressione del re Giovanni il Cacciatore, una ritrattazione delle sue proposte profetiche e millenariste. L'anno seguente, inoltre, attenu\u00f2 il radicalismo delle sue dottrine politiche relazionate con il pattismo nel \"Llibre dels \u00e0ngels\".\nMalgrado queste ritrattazioni e rettifiche, per\u00f2, le idee millenariste e le dottrine politiche \"repubblicane\" di Eiximenis continuarono ad esercitare il loro influsso, anche dopo la morte del francescano. Agli inizi del XVI secolo la lettura degli scritti di Eiximenis fu una delle fonti ispiratrici delle Germanies di Val\u00e8ncia e probabilmente anche del movimento dei Comuneros castigliani.\nLa vena contemplativa di Eiximenis, a volte molto legata all'ispirazione profetica, continu\u00f2 a suscitare interesse, anche per le sue affinit\u00e0 con la Devotio moderna, tra i lettori della fine del XV secolo e dell'inizio del XVI. Questo interesse \u00e8 riscontrabile sia nelle terre della Corona d'Aragona, sia in Francia, Castiglia, o addirittura nelle Fiandre, dove nel 1518 si diede alle stampe una traduzione fiamminga del \"Llibre dels \u00e0ngels\".\nPensiero politico.\nSoprattutto quando tratta argomenti di carattere politico, Eiximenis, pur seguendo le linee proprie della scuola francescana, soprattutto Duns Scoto, presenta una dottrina politica originale. \u00c8 il caso, per esempio, della riformulazione del pattismo che Eiximenis presenta nel dodicesimo libro del \"Cresti\u00e0\", la sua grande enciclopedia politica.\nFino ad allora, il pattismo catalano era stato una \"pratica\" piuttosto che una \"teoria\"; Eiximenis, al contrario, seppe dare una base teorica alla forma di governo che fino ad allora era stata praticata. Secondo lui, il potere civile, o laico, non proviene da Dio, ma da un patto primordiale tra i membri della societ\u00e0, che scelgono una forma di governo (che non deve essere necessariamente la monarchia), dei princ\u00edpi di azione politica e dei governanti, i quali \u00e8 vero che detengono il potere, ma sono anche sottomessi all'obbligo di rispettare i principi stabiliti nella comunit\u00e0. Se i governanti non rispettano questi patti, i sudditi hanno il diritto, e il dovere, di esigere che le autorit\u00e0 politiche adempiano a quest'obbligo, e se ancora non avviene il cambio di azione politica reclamato, hanno anche il diritto di deporre i governanti e persino di optare per altre forme di governo.\nNelle pagine del \"Dodicesimo\" del \"Cresti\u00e0\" Eiximenis presenta dunque una teoria contrattuale dell'origine del potere civile, una teoria che non ammette il tirannicidio, per\u00f2 ammette la possibilit\u00e0 di deporre il principe, o l'uomo di governo, che si dimostri incapace di rispettare quei patti che li hanno permesso di accedere al potere. Si noti in questo senso la profonda differenza tra questo sistema di pensiero e quello che, un secolo dopo, Nicol\u00f2 Machiavelli elaborer\u00e0 nelle sue opere, e in particolare nel \"Principe\".\nNei suoi scritti affronta temi di diritto e politica monetaria, spingendosi a teorizzare la condanna per lesa maest\u00e0 dello stesso principe che, al pari del falsificato, avesse indebolito l'affidabilit\u00e0 e il valore intrinseco (\"bonitas intrinseca\") dello strumento di pagamento, a detrimento della fiducia in esso riposta e della prosperit\u00e0 dei commerci.\nEiximenis e gli Ebrei.\nNell'anno 1391 in tutti i territori confederati nella Corona d'Aragona si registr\u00f2 la gi\u00e0 citata ondata di sollevamenti popolari con una chiara connotazione antigiudaica. \u00c8 probabile che in queste tensioni anche Eiximenis abbia giocato un ruolo: il re stesso invi\u00f2 ad Eiximenis delle lettere, chiedendo conto delle sue affermazioni scritte all'interno del \"Dotz\u00e8 del Cresti\u00e0\"; il francescano chiese perdono ed elimin\u00f2 i capitoli \"pericolosi\", affermando che aveva riportato alcuni vaticini sull'imminenza della conversione degli Ebrei al cristianesimo soltanto allo scopo di documentare le dicerie che circolavano.\nTutto ci\u00f2 port\u00f2 alcuni studiosi (tra cui, per esempio, lo storico tedesco-israeliano Yitzhak Baer) ad iscrivere il nome di Francesc Eiximenis tra i campioni dell'antisemitismo medievale.\nDi fatto, anche a proposito delle relazioni tra cristianesimo ed ebraismo come su altre tematiche, Eiximenis cambi\u00f2 atteggiamento pi\u00f9 di una volta nella sua vita e nei suoi scritti.\nNel \"Primo\" del \"Cresti\u00e0\", il pensiero di Eiximenis a proposito del giudaismo rimane nel quadro della teologia tradizionale, con la dottrina del rifiuto totale degli Ebrei da parte di Dio dopo la morte di Ges\u00f9 Cristo. Nel \"Dodicesimo\", invece, al di l\u00e0 dei capitoli apocalittici poi espunti, Eiximenis mantiene un atteggiamento pi\u00f9 \"morbido\" nei confronti degli Ebrei, riconoscendo loro un posto nella vita politica e sociale di allora e giungendo persino ad affermare che gli Ebrei avessero dei veri e propri \"diritti\" (Eiximenis parla di \"ver dret\", \"vero diritto\", per esempio alla propriet\u00e0 dei loro beni o a non vedere i propri figli battezzati contro la loro volont\u00e0). Questa affermazione era abbastanza innovativa, visto che fino ad allora teologi e giuristi erano propensi ad affermare che gli Ebrei avessero dei \"privilegi\", concessi dal sovrano, ma non dei veri \"diritti\".\nGenealogia episcopale.\nLa genealogia episcopale \u00e8:"}
{"id": "3210118", "revid": "767487", "url": "https://it.wikipedia.org/wiki?curid=3210118", "title": "The Exquisite Thief", "text": "The Exquisite Thief \u00e8 un film muto del 1919 diretto da Tod Browning. La sceneggiatura si basa su \"Raggedy Ann\" di Charles W. Tyler, racconto pubblicato su \"Detective Stories\".\nTrama.\nBlue Jean Billie, magistrale ladra di gioielli, autrice di molti colpi sensazionali, mette a punto un altro colpo rubando durante un ricevimento molto esclusivo, la festa di fidanzamento di Muriel Vanderflip con Algernon P. Smythe, Lord Chesterton. Il detective Wood che vigila senza requie, non riesce a impedire che, per\u00f2, scappi via con il suo autista, Shaver Michael. L'automobile, nella fuga, si ribalta ma Billie, minacciando gli inseguitori con la pistola, li rimanda indietro. Algernon, che si \u00e8 nascosto, riesce a salire sull'auto che riprende la sua fuga. Quando Billie lo scopre, lo prende prigioniero e lo porta a casa sua. L\u00ec, con grande preoccupazione dell'autista, Billie e Algernon simpatizzano e iniziano a flirtare. Dopo essere sfuggiti a un'incursione della polizia, Algernon convince la ragazza a restituire i gioielli rubati e a sposarlo. Billie comincia ad avere dei dubbi quando scopre che Algernon \u00e8 in realt\u00e0 un truffatore internazionale, conosciuto come \"English Harry\". Dopo che Algernon mette fuori gioco Michael, lo chiude insieme al detective Wood, lasciando con loro i gioielli rubati. Poi, i due innamorati prendono il volo giurandosi l'un l'altro che da quel momento in poi righeranno diritto.\nProduzione.\nIl film fu prodotto dall'Universal Film Manufacturing Company con il titolo di lavorazione \"Raggedy Ann\". Le riprese, iniziate il 5, durarono per tutto il mese del gennaio 1919 nella San Bernardino National Forest, al Big Bear Lake nella Big Bear Valley.\nDistribuzione.\nIl copyright del film, richiesto dalla Universal Film Mfg. Co., Inc., fu registrato il 4 aprile 1919 con il numero LP13573.\nDistribuito dall'Universal Film Manufacturing Company, il film - presentato da R.H. Cochrane - usc\u00ec nelle sale cinematografiche degli Stati Uniti il 28 aprile 1919.\nFrammenti della pellicola si trovano conservati nei National Archives Of Canada di Ottawa e presso la Library of Congress di Washington."}
{"id": "3210120", "revid": "767487", "url": "https://it.wikipedia.org/wiki?curid=3210120", "title": "The Unpainted Woman", "text": "The Unpainted Woman \u00e8 un film del 1919 diretto da Tod Browning.\nProduzione.\nIl film prodotto dall'Universal Film Manufacturing Company, venne girato in California, nell'Imperial Valley e nel Kentucky.\nDistribuzione.\nDistribuito dall'Universal Film Manufacturing Company, il film usc\u00ec nelle sale statunitensi il 26 maggio 1919.\nTrama.\nCharlie Holt, figlio di un ricco possidente, sposa Gudrun, una ragazza svedese che lavora per la sua famiglia. La sposa non tanto per amore quanto per reagire all'atteggiamento di sua madre e della sorella nei confronti di Gudrun, snobbata come appartenente a una classe inferiore. I due sposi hanno un bambino ma Il matrimonio si rivela infelice. Charlie si d\u00e0 al bere diventando alcolizzato. Dopo cinque anni, muore al saloon durante una rissa. Gudrun, rimasta vedova, compra una piccola fattoria. Come aiutante, si prende Martin, un vagabondo che approda un giorno alla fattoria. Ma il loro rapporto suscita la gelosia di Heine che, per vendicarsi, provoca un incendio. Gudrun e il bambino rischiano di restarne vittime. Sono salvati da Martin, ma il giovane viene accusato di essere lui l'incendiario, rischiando il linciaggio. Per fortuna viene riconosciuta la responsabilit\u00e0 di Heine e Martin pu\u00f2 sposare Gudrun."}
{"id": "3210125", "revid": "767487", "url": "https://it.wikipedia.org/wiki?curid=3210125", "title": "The Petal on the Current", "text": "The Petal on the Current \u00e8 un film muto del 1919 diretto da Tod Browning.\nProduzione.\nIl film fu prodotto dall'Universal Film Manufacturing Company. Venne girato in California, a San Francisco.\nDistribuzione.\nDistribuito dall'Universal Film Manufacturing Company (A Universal Special Attraction), il film usc\u00ec nelle sale cinematografiche statunitensi il 3 agosto 1919 con il titolo originale \"The Petal on the Current\" o con quello alternativo di \"A Mothers Child\"."}
{"id": "3210126", "revid": "767487", "url": "https://it.wikipedia.org/wiki?curid=3210126", "title": "Bonnie Bonnie Lassie", "text": "Bonnie Bonnie Lassie \u00e8 un film muto del 1919 diretto da Tod Browning.\nTrama.\nDall'America, Alisa Graeme si reca in Europa dove, in Scozia, va a fare visita a Jeremiah Wishart, un vecchio amico di suo nonno. Wishart, ricco gentiluomo, \u00e8 favorevolmente impressionato dalla ragazza, tanto da pensare di combinare un matrimonio tra lei e suo nipote David. Ma David non \u00e8 per niente d'accordo: senza aver mai incontrato Alisa, lascia la casa e se ne va. Wishart propone alla ragazza un altro dei suoi nipoti ma lei decide di andarsene. Incontra cos\u00ec un giovane pittore che viaggia per il paese. I due si mettono insieme, dipingendo cartelloni e innamorandosi l'uno dell'altra. Ma il pittore dichiara che non si sposer\u00e0 se non quando riuscir\u00e0 a mettere insieme del denaro. Alisa, allora, lo lascia arrabbiata e ritorna da Jeremiah. Dalla sua sedia a rotelle, l'anziano signore vede sulla strada suo nipote che sta dipingendo un cartellone e una ragazza che arriva ad aiutarlo. Jeremiah \u00e8 furibondo con David ma poi si ammorbidisce quando riconosce nella ragazza proprio Alisa. I due giovani si rendono allora conto dell'identit\u00e0 del proprio compagno e il progetto matrimoniale di Jeremiah pu\u00f2 andare finalmente in porto.\nProduzione.\nIl film fu prodotto dall'Universal Film Manufacturing Company con il titolo di lavorazione \"Auld Jeremiah\".\nDistribuzione.\nDistribuito dall'Universal Film Manufacturing Company, usc\u00ec nelle sale cinematografiche USA il 5 ottobre 1919."}
{"id": "3210128", "revid": "6923", "url": "https://it.wikipedia.org/wiki?curid=3210128", "title": "Alberto Melloni", "text": "Si \u00e8 dedicato in particolare allo studio del Concilio Vaticano II. Titolare della Cattedra UNESCO sul pluralismo religioso e la pace dell'Universit\u00e0 di Bologna, \u00e8 socio dell'Accademia dei Lincei e segretario della Fondazione per le scienze religiose Giovanni XXIII. \u00c8 uno dei sette Chief Scientific Advisors della Commissione Europea.\nBiografia.\nLa formazione di Alberto Melloni si \u00e8 svolta tra Universit\u00e0 di Bologna, Cornell University e Universit\u00e0 di Friburgo.\nSuccessivamente ha insegnato nelle Universit\u00e0 di Bologna e di Roma Tre ed \u00e8 attualmente ordinario di Storia del cristianesimo all'Universit\u00e0 di Modena-Reggio Emilia, titolare della cattedra UNESCO sul pluralismo religioso e la pace dell'Universit\u00e0 di Bologna. Dirige la Fondazione per le scienze religiose Giovanni XXIII di Bologna.\nHa lavorato alla \"Storia del Concilio Vaticano II\" diretta da Giuseppe Alberigo, e ha diretto l\"'Edizione nazionale dei diari di A.G. Roncalli\" (Istituto per le scienze religiose, Bologna 2003-2008), il \"Dizionario del sapere storico religioso del 900\" (Il Mulino, Bologna 2010) e \"Cristiani d'Italia. Chiese, stato, societ\u00e0 1861-2011\" (Treccani, Roma 2011).\nCura in Fondazione il progetto di edizione critica \"Conciliorum oecumenicorum generaliumque decreta\" per il \"Corpus Christianorum\", l'edizione digitale dei concili di tutte le chiese di tutti i tempi nel progetto Mansi3, il network di ricerca europeo su papa Pio XI per la parte \"Chiesa e fascismo\" e l\"'Enciclopedia costantiniana\" della Treccani. Ha diretto \"Benedetto XV. Papa Giacomo Della Chiesa nel mondo dell'inutile strage\", 2 voll., e \"Lutero. Un cristiano fra riforme e modernit\u00e0\", 2 voll.\n\u00c8 socio dell'Accademia dei Lincei, socio onorario dell'Accademia Rubiconia, assessore dell'Acad\u00e9mie internationale des sciences religieuses, membro del comitato scientifico dell'Enciclopedia Italiana, del comitato dei garanti delle celebrazioni del 150\u00ba anniversario dell'unit\u00e0 d'Italia, dell'executive board delle JPI Cultural Heritage dell'Unione Europea, del board della fondazione Refo500, della direzione del Dizionario biografico degli italiani, del consiglio internazionale della \"Revue d'histoire eccl\u00e9siastique\" di Lovanio, della \"Schweizerischen Zeitschrift f\u00fcr Religions- und Kulturgeschichte\" di Friburgo e di \"Studia Histori\u00e6 Ecclesiastic\u00e6\" della University of South Africa.\nCollabora a \"La grande storia\" di Rai 3 e ad approfondimenti del canale Rai Storia. Ha creato e conduce \"Il Sabbatico\" su Rainews24 dal 2015. Dal 2000 al 2015 ha scritto per il \"Corriere della Sera\"; dal 2016 \u00e8 editorialista per \"La Repubblica\". \u00c8 stato membro del comitato scientifico del programma televisivo Rai 3 \"Il tempo e la storia\" dal 2013 al 2017 e in seguito in quello di \"Passato e presente\", programma della stessa rete con replica su Rai Storia.\nMelloni \u00e8 stato uno dei principali contributori della ricerca storiografica sul Concilio Vaticano II condotta dalla cosiddetta \"scuola di Bologna\", che si \u00e8 mossa nell'alveo dell'ermeneutica della discontinuit\u00e0. Essa \u00e8 stata generalmente considerata in contrasto con l'orientamento di papa Benedetto XVI, espressione della posizione ufficiale della Chiesa cattolica, sostenitore dell'ermeneutica della continuit\u00e0, secondo cui: \"L'ermeneutica della discontinuit\u00e0 rischia di finire in una rottura tra Chiesa preconciliare e Chiesa postconciliare\". D'altra parte, alcuni studiosi vicini alla \"scuola di Bologna\" notano come nelle parole del papa (\"ermeneutica della riforma, del rinnovamento nella continuit\u00e0\") l'accento non batta esclusivamente sull'elemento della \"continuit\u00e0\". Lo stesso Melloni sostiene che, nella tesi ratzingeriana della \"continuit\u00e0 e riforma\", \"la congiunzione e... quella parolina riforma\" siano \"impossibili da memorizzare per coloro che vorrebbero fare di Ratzinger l'emblema di un pentimento anticonciliare e del suo papato il piedistallo di rivincite ancor pi\u00f9 laceranti di quelle che hanno toccato la liturgia\"."}
{"id": "3210129", "revid": "729019", "url": "https://it.wikipedia.org/wiki?curid=3210129", "title": "Aeroporto di Salamanca-Matac\u00e1n", "text": "L'Aeroporto di Salamanca-Matacan (in spagnolo \"Aeropuerto de Salamanca\") (IATA: SLM, ICAO: LESA) \u00e8 situato a 15 km di distanza da Salamanca, capitale della provincia omonima e una delle principali citt\u00e0 della comunit\u00e0 autonoma della Castilla y Le\u00f3n, nei pressi dei comuni di Machac\u00f3n, Calvarrasa de Abajo y Villagonzalo de Tormes. L'aeroporto \u00e8 stato dotato di un nuovo terminal nel 2005, in occasione della \"Cumbre Iberoamericana\".\nNel 2009, ha registrato un traffico passeggeri complessivo di 53.088 passeggeri per 12.831 operazioni aeroportuali.\nStoria.\nLa costruzione dell'aeroporto si rese necessaria nel corso della guerra civile. Il 15 ottobre 1936, il tenente colonnello Lecea, accompagnato dal soldato Luis Hern\u00e1ndez, dichiar\u00f2 idonei i campi nei pressi del comune di Encinas de Abajo. Nell'estate del 1937, la riattivata compagnia aerea Iberia L.A.E. fissa la sua sede a Salamanca.\nIl 16 giugno 1940 il consiglio comunale di Salamanca cede i terreni del futuro aeroporto all'Esercito dell'Aviazione, ottenendo per\u00f2 in cambio la possibilit\u00e0 di destinarlo anche al traffico civile. L'inaugurazione, che avviene nel 1946, d\u00e0 il via ad una serie di voli nazionali ed internazionali.\nNel 1974 vi si fonda la \"Escuela Nacional de Aeron\u00e1utica\", che rimarr\u00e0 aperta fino al 1990, anno in cui sar\u00e0 installato un nuovo sistema di controllo degli atterraggi.\nNel 2008, ottiene la Certificazione Internazionale di Qualit\u00e0 ISO-9001.\nCollegamenti viari.\nI collegamenti terrestri all'aeroporto sono garantiti dalla strada nazionale N-501 e dall'Autostrada A-50 nel tratto Avila-Salamanca."}
{"id": "3210130", "revid": "196390", "url": "https://it.wikipedia.org/wiki?curid=3210130", "title": "RAI TV", "text": ""}
{"id": "3210139", "revid": "767487", "url": "https://it.wikipedia.org/wiki?curid=3210139", "title": "Miracles for Sale", "text": "Miracles for Sale \u00e8 un film thriller del 1939 diretto da Tod Browning, ultimo lavoro del regista statunitense. Il film \u00e8 tratto dal romanzo ad Enigma della camera chiusa dello scrittore Clayton Rawson \"Death from a Top Hat\", nel cui fa la sua prima comparsa il decective \"The Great Merlini\", protagonista di molti suoi successivi lavori. Nel film Merlini \u00e8 impersonato dal personaggio di Michael Morgan, interpretato da Robert Young; Don Diavolo, un altro personaggio creato da Rawson, sotto pseudonimo di Stuart Towne, appare con il nome di \"Dave Duvallo\"."}
{"id": "3210146", "revid": "599013", "url": "https://it.wikipedia.org/wiki?curid=3210146", "title": "Carlos Richard D\u00edaz", "text": "Caratteristiche tecniche.\nGioca come centrocampista o come difensore di fascia destra.\nCarriera.\nClub.\nA diciotto anni inizi\u00f2 la carriera professionistica nel Defensor Sporting, societ\u00e0 della propria citt\u00e0 natale; si stabil\u00ec presto come titolare, tanto da ottenere la convocazione in Nazionale al primo anno in prima squadra. Con la societ\u00e0 dalla maglia viola rimase per dieci anni, arrivando a disputare la Liguilla Pre-Libertadores de Am\u00e9rica nel 2000, vincendola, nel 2003 e nel 2006. Nel 2007 si trasfer\u00ec al Pe\u00f1arol, ma vi transit\u00f2 brevemente, dato che con il club disput\u00f2 una sola stagione, non arrivando a superare le sette presenze. La prima esperienza all'estero arriv\u00f2 con il trasferimento, nel 2008, all'Atl\u00e9tico Bucaramanga, squadra colombiana; ancora una volta, il periodo lontano dal Defensor fu poco fruttuoso e si concluse con una sola partita all'attivo. Tornato alla societ\u00e0 originaria, D\u00edaz partecip\u00f2 alle vittorie in campionato del 2007 e del 2008, prendendo parte alle conseguenti competizioni internazionali, Copa Libertadores e Copa Sudamericana.\nNazionale.\nCon l'Uruguay Under-20 prese parte a due Mondiali di categoria, e . In entrambe le occasioni fu titolare nella formazione uruguaiana, giocando nella linea difensiva a quattro. Debutt\u00f2 in Nazionale maggiore il 17 dicembre 1997. Ancora diciottenne, prese parte alla FIFA Confederations Cup 1997, venendo incluso nella lista dei convocati dall'ex CT dell'Under-20 P\u00faa. Nella competizione gioc\u00f2 un solo incontro, quello contro il , disputando tutti i novanta minuti. Dopo aver giocato in Nazionale, per\u00f2, fino al 2001 non fece pi\u00f9 parte della rosa dell'Uruguay. Fu in occasione della Copa Am\u00e9rica 2001 che D\u00edaz trov\u00f2 nuovamente spazio nella selezione maggiore; gioc\u00f2 tutte le prime quattro partite, allorch\u00e9 Anch\u00e9n gli prese il posto nella quinta. Torn\u00f2, da subentrato, nella semifinale contro il , sostituendo lo stesso Anch\u00e9n, e gioc\u00f2 la sua ultima partita con la selezione nella finale per il terzo posto con l'."}
{"id": "3210151", "revid": "287204", "url": "https://it.wikipedia.org/wiki?curid=3210151", "title": "La tormenta (film)", "text": ""}
{"id": "3210152", "revid": "1305772", "url": "https://it.wikipedia.org/wiki?curid=3210152", "title": "La tormenta", "text": ""}
{"id": "3210157", "revid": "287204", "url": "https://it.wikipedia.org/wiki?curid=3210157", "title": "La profezia d'Avignone", "text": "La profezia d'Avignone \u00e8 una miniserie televisiva francese del 2007.\nIn Italia \u00e8 stata trasmessa nell'estate del 2011 su Canale 5.\nTrama.\nA palazzo Esperanza, la giovane Estelle scopre che suo nonno \u00e8 ancora sulle tracce di una profezia di cui le raccontava quando era piccola. Tale profezia, opera del papa Giovanni XXII, svelerebbe il futuro del mondo fino all'anno 4400. Estelle, ormai adulta, non crede pi\u00f9 all'esistenza della profezia, la cui scoperta dovrebbe avvenire, secondo la leggenda, ad opera di un membro della famiglia Esperanza nell'arco di un ciclo lunare, caratterizzato dalla manifestazione di alcuni segni. Ma un primo segno sembra manifestarsi quando, durante degli scavi archeologici ad Avignone, viene ritrovato un rosone luminoso nascosto da un muro. Estelle viene allontanata dal sito archeologico ma vi fa ritorno di notte, assieme a suo nonno e a David, un dipendente, che, disponendo dell'accesso, li aiuta a entrare.\nEstelle e il nonno trovano il tesoro nascosto di papa Giovanni XXII con gli indizi per scoprire la profezia, ma il vecchio archeologo ha un malore per l'emozione. Viene portato in ospedale e, dopo essersi svegliato da un sonno profondo, subisce l'aggressione di un uomo proprio nel momento in cui Estelle, rimasta a vegliarlo durante la notte, si era allontanata. La ragazza, sentendo le urla, corre dal nonno, che fa appena in tempo a metterla in guardia da un'associazione segreta chiamata Fratelli di Giuda, e a confessarle che \u00e8 lei la prescelta per scoprire la profezia e combattere la setta segreta.\nAltra vittima dei Fratelli di Giuda \u00e8 un'amica di Estelle, uccisa perch\u00e9 scambiata per lei.\nLocalit\u00e0 del set.\nQuesta mini serie \u00e8 stata girata:"}
{"id": "3210158", "revid": "834", "url": "https://it.wikipedia.org/wiki?curid=3210158", "title": "La tormenta (Pu\u0161kin)", "text": ""}
{"id": "3210163", "revid": "287204", "url": "https://it.wikipedia.org/wiki?curid=3210163", "title": "Zecca di Tessalonica", "text": "La zecca e monetazione di \"Tessalonica\" (\"Moneta\") era l'edificio presso i quali vi fu la prima coniazione di monete subito dopo la fine della dinastia antigonide in seguito alla terza guerra macedonica (met\u00e0 del II secolo a.C.). Qui la zecca continu\u00f2 a battere moneta durante il periodo romano e bizantino.\nEdificio.\nNon conosciamo con precisione dove si trovasse l'edificio della zecca di \"Tessalonica\", possiamo solo presumere che si trovasse non molto distante dal \"forum\" (piazza principale) o dalla \"Agor\u00e0\" dell'antica Salonicco, in modo similare a quanto accadde in altre citt\u00e0 di quel periodo.\nSegni di zecca.\nNumerosi furono i segni di zecca: es. S(acra)M(oneta)T(e)S(salonica), TS, TES, TESOB(rizyacum), THS, THSOB(rizyacum), TSA [A = prima officina].\nStoria e monetazione.\nPeriodo ellenistico.\nLe prime monete furono qui coniate a partire dalla fine della terza guerra macedonica vinta dai Romani, vale a dire dal 167 a.C. circa. Il regno di Macedonia fu infatti diviso in quattro differenti distretti, ognuno con una propria capitale, tra cui Tessalonica nel caso del secondo. Tutti e quattro i distretti andarono poi a costituire una sorta di protettorato romano, fino a quando nel 146 a.C., Roma non decise di annettere i loro territori, creando la provincia romana di Macedonia.\nPeriodo romano.\nDalla tetrarchia a Costantino, unico \"Augusto\" (298/302-324).\nSappiamo che qui a \"Tessalonica\" cominciarono ad essere coniate monete romane durante il periodo tetrarchico di Diocleziano e l'installazione presso Tessalonica della residenza imperiale di Galerio a partire forse gi\u00e0 dal 298/299 (o dal 302), la zecca fu aperta.\nLa zecca continu\u00f2 a battere moneta anche sotto Licinio (fino al 317), Costantino I (il quale celebr\u00f2 anche le sue presunte origini da Claudio il Gotico) ed i discendenti di quest'ultimo, con ben cinque officine (A, B, C, D ed E) che avevano i seguenti simboli: \"SMTS, TS, TES, TESOB, THS, THSOB, TSA\". L'esigenza era quella di poter fornire alle truppe dislocate lungo la frontiera danubiana sufficienti forniture alimentari e finanziarie.\nDa Teodosio I a Giustiniano I (383-565).\nCon la divisione dell'Impero romano tra i figli di Teodosio I, Tessalonica entr\u00f2 a far parte dell'Impero romano d'Oriente."}
{"id": "3210172", "revid": "1428919", "url": "https://it.wikipedia.org/wiki?curid=3210172", "title": "Shahrdad Rohani", "text": "Ha studiato presso il conservatorio nazionale di Teheran e l'Universit\u00e4t f\u00fcr Musik und darstellende Kunst Wien, e ha ricevuto diversi riconoscimenti internazionali, tra cui le borse di studio AKM di Vienna e quella della ASCAP di Los Angeles.\nNoto soprattutto per la composizione e direzione di colonne sonore per i film, Rohani concentra la sua attivit\u00e0 musicale soprattutto sulla musica classica e sulla musica pop.\nRohani \u00e8 il direttore musicale dell'orchestra sinfonica COTA di Los Angeles. Si \u00e8 inoltre esibito come direttore ospite con una serie di orchestre tra cui la Royal Philharmonic Orchestra di Londra, che diretto in occasione di un concerto all'aperto nel Partenone di Atene, la Minnesota Orchestra, la Colorado Symphony Orchestra, la San Diego Symphony, la Indianapolis Symphony Orchestra, la New Jersey Symphony, la Filarmonica di Zagabria e l'American Youth Philharmonic Orchestra."}
{"id": "3210173", "revid": "182396", "url": "https://it.wikipedia.org/wiki?curid=3210173", "title": "Monetazione di Tessalonica", "text": ""}
{"id": "3210175", "revid": "400694", "url": "https://it.wikipedia.org/wiki?curid=3210175", "title": "Susan May Pratt", "text": "Biografia.\nFiglia di un professore di fisica del Michigan State University a East Lansing, nasce a Lansing nel 1974. Frequenta il East Lansing High School, il Bard College di Simon's Rock, l'unica scuola negli Stati Uniti dove il numero di matricole consentito \u00e8 15 e la scuola di architettura della Parsons School of Design.\nInterprete di Maureen Cummings de \"Il ritmo del successo\" e Mandella in \"10 cose che odio di te\", nel 2010 \u00e8 stata impegnata in diverse serie televisive.\nVita privata.\nNel maggio 2006 si sposa con il collega Kenneth Mitchell dal quale ha una figlia, Ruby Lilah Mitchell, nata il 7 luglio 2007."}
{"id": "3210176", "revid": "287204", "url": "https://it.wikipedia.org/wiki?curid=3210176", "title": "Aimeric", "text": ""}
{"id": "3210184", "revid": "339392", "url": "https://it.wikipedia.org/wiki?curid=3210184", "title": "Nazionale di rugby a 15 del Sudafrica Under 23", "text": ""}
{"id": "3210188", "revid": "35813", "url": "https://it.wikipedia.org/wiki?curid=3210188", "title": "Shardad Rohani", "text": ""}
{"id": "3210192", "revid": "36291220", "url": "https://it.wikipedia.org/wiki?curid=3210192", "title": "Aimerico", "text": ""}
{"id": "3210198", "revid": "73843", "url": "https://it.wikipedia.org/wiki?curid=3210198", "title": "Necrosha", "text": "Necrosha \u00e8 un arco narrativo \"crossover\" sviluppatosi sulle pagine di \"X-Force\" a cominciare dall'albo fuori collana \"X-Necrosha\". Pubblicato dalla Marvel Comics dall'ottobre 2009 al marzo 2010, la storia si focalizza sul ritorno in scena di Selene e la resurrezione di numerosi mutanti per permettere la sua ascensione alla divinit\u00e0.\nStoria editoriale.\nBench\u00e9 la trama sia stata lentamente sviluppata dagli autori di \"X-Force\" Craig Kyle e Christopher Yost sulle pagine dell'omonima testata, importanti tie-in si trovano anche su \"\" sceneggiata da Mike Carey per i disegni di Clay Mann e su \"New Mutants\" sceneggiata da Zeb Wells e disegnata da Diogenes Neves. Oltre a ci\u00f2, per meglio comprendere le motivazioni che hanno spinto alcuni mutanti ad aiutare Selene la Marvel ha deciso di pubblicare un albo fuori collana dal titolo \"Necrosha: The Gathering\" sempre sceneggiato da Kyle e Yost coadiuvati da diversi artisti.\nTrama.\nDestinata fin dall'infanzia ad ascendere alla divinit\u00e0, Selene racconta alla sua corte il lungo viaggio che l'ha portata dalla sua terra natale attraverso Roma, Nova Roma e New York City a giungere sulle coste californiane nei pressi di Utopia per impossessarsi delle anime dei suoi abitanti. Preso il comando di una squadra di anime risorte, Blink ne teletrasporta alcune all'interno del Carcere X mettendo fuori gioco Danger e lasciando che abbiano la propria rivincita sui prigionieri l\u00ec rinchiusi. All'interno del complesso residenziale Emma Frost viene attaccata dai Satiri, suoi vecchi studenti morti da tempo, inviati come punizione per aver osato usurpare i colori dell'unica Regina Nera e soccorsa poi da Ciclope, Domino e Wolverine. Poco fuori da Utopia, di ritorno dalle Montagne Rocciose l'X-Jet sul quale viaggiavano Warpath, Arcangelo, Hrimhari e Wolfsbane viene fatto precipitare dai risorti Pyro e Berserker impedendogli di raggiungere Elixir e guarire la ragazza. Lasciati i suoi schiavi a punire gli X-Men, seguendo i poteri di Calibano, Selene e la sua corte vengono teletrasportati a Genosha (ribattezzata Necrosha) per permetterle in quel luogo di morte di adempiere al suo destino. Raggiunta Utopia con lo scopo di farsi curare il tumore al cervello, Svanitore porta in salvo Ciclope, Emma e Domino dall'attacco dei Satiri e di Banshee mentre Warpath allontana Hrimhari e Wolfsbane dallo scontro inviandoli al laboratorio medico dove Dr. Nemesis e X-23 si trovano assediati da Feral. Rimasto solo, Arcangelo fa a pezzi Pyro e gli altri non-morti solo per scoprire che il virus T.O. continua a farli rivivere, mentre in tutta l'isola si susseguono gli scontri. A Necrosha, intanto, Selene ordina ad Eliphas di infettare le rovine con il virus resuscitando l'intera popolazione uccisa dalle Megasentinelle di Cassandra Nova.\nSedata Wolfsbane, Dr. Nemesis ne accerta la gravidanza specificando a Hrimhari che il loro bambino la sta uccidendo; disperato, il principe lupo fugge sulla scogliera dove evoca Hela. Nel frattempo, a Necrosha, Selene decide di utilizzare il milione di mutanti con poteri appena risorti come nutrimento, obbligando i restanti quindici milioni a costruirle una citt\u00e0 in cui ascendere. Dopo aver delegato ad Eliphas il compito di preparare il rituale del sangue, non si mostra sorpresa quando Blink le confessa che l'uomo non \u00e8 pi\u00f9 in possesso della sua lama maledetta (custodita da Warpath fin da dopo lo scontro nel cimitero della sua trib\u00f9) necessaria per i sacrifici; convocato Wither lo pone al comando della sua corte che invia su Utopia a recuperare l'indispensabile strumento. Mentre Hrimhari sceglie di salvare la vita di Elixir a costo della sua anima per poter guarire Wolfsbane, in superficie Ciclope ordina ad X-Force di eliminare Blink, Senyaka, Wither, Mortis ed Eliphas dando cos\u00ec vita ad uno scontro nel quale rimangono uccisi Onyxx, Diamond Lil e Meld. Risvegliatasi in infermeria Wolfsbane rimane sconcertata alla notizia della sua gravidanza e dalla scomparsa del principe lupo fino a quando X-23 non la informa che l'isola \u00e8 sotto attacco. Persuaso da Eliphas, Warpath acconsente a consegnare la lama maledetta in cambio della vita degli abitanti di Utopia ma recuperata l'arma viene rapito e portato via da Blink. Scoperto grazie alle Naiadi che Selene ha trovato rifugio a Genosha, Ciclope invia X-Force ad ucciderla.\nRaggiunta Roma Nera, capitale di Necrosha e luogo prescelto per l'ascensione, Eliphas consegna la lama nelle mani della sua amata Regina che dopo aver ribadito il suo amore e il suo odio verso di lui lo pugnala al cuore uccidendolo e ordina agli altri di dare inizio al rituale del sangue. Mentre X-Force al completo osserva i miliardi di morti che li separano dalla cittadella, al suo interno Thunderbird spiega a Warpath la vera natura di Selene: lei \u00e8 l'oscurit\u00e0 destinata ad inghiottire il mondo, sempre affamata ed inarrestabile. Impegnata la sua corte a imporre i sigilli con la lama e il sangue, Selene viene avvertita da Testata Mutante Negasonica dell'arrivo degli X-Men sull'isola; irritata, la donna ordina al suo esercito di ucciderli tutti dando vita a una battaglia con scarse possibilit\u00e0 di vittoria per gli invasori. Da sempre contrario a mettere a rischio la propria vita per gli altri, Svanitore decide di portare in salvo Warpath e il resto di X-Force in una caverna nel sottosuolo poco prima che i sigilli si attivino rilasciando un'onda di energia che reclama le anime dei morti verso Selene. Per sostenere il suo nuovo e vorace appetito, la dea oscura ordina alla sua corte di portarle le anime di tutti i mutanti fatti precedentemente risorgere mentre X-Force apprende da Warpath come ucciderla tramite la \"danza degli spettri\": un rituale consistente nel dipingersi il corpo per entrare parzialmente nel regno degli spiriti tanto da ferire e uccidere le creature malvagie. Ormai pronta, X-Force penetra all'interno del palazzo reale di Necrosha scontrandosi con Blink, Mortis, Senyaka e Wither nel tentativo di arrivare a colpire Selene. Ingaggiata battaglia, Wolverine e X-23 uccidono Senyaka contemporaneamente alla disintegrazione di Wither per mano di Elixir, Domino e Svanitore intrappolano Blink il tempo necessario ad Arcangelo per trapassarla con le sue ali poco prima che questa si teletrasporti da Mortis (in preda ad una copiosa emorragia giugulare inflittale da Wolfsbane) per fuggire insieme. Defilatosi dallo scontro, Warpath va alla ricerca del fratello in possesso della lama maledetta e dopo averlo ucciso se ne impossessa raggiungendo il resto del gruppo occupato nello scontro con Selene che viene infine distrutta dalla sua stessa arma non appena questa le trapassa il cuore facendola esplodere in una colonna di luce che libera le anime di cui si era cibata.\n48 ore dopo, al Nido dell'Angelo, Ciclope e Wolverine discutono sul futuro di X-Force quando il secondo afferma che Wolfsbane, Warpath ed Elixir non ne fanno pi\u00f9 parte. Malgrado le defezioni, Ciclope afferma che il bisogno della squadra \u00e8 adesso pi\u00f9 forte che mai.\nTie-in.\nNew Mutants.\nRisorto grazie al virus T.O. rubato da Eli Bard ed alla magia nera di Selene, Cypher viene arruolato nelle file della Regina Nera e obbligato a forzare i codici di accesso del complesso abitativo di Utopia permettendo ai Satiri e molti altri defunti di penetrarvi. Rimasto per\u00f2 indietro scorre i file della banca dati fermandosi su quello di Magma prima di andare a cercarla per ucciderla. Raggiunta la sua stanza l'attacca riducendola in fin di vita per poi portarne il corpo ai compagni di squadra obbligandoli ad ingaggiare uno scontro. Bench\u00e9 singolarmente non riescano a sopraffarlo a causa dell'evoluzione dei suoi poteri che gli permettono di \"tradurre\" qualsiasi codice, solo l'imposizione della mente di Karma su quella degli altri consente al gruppo di fermarlo facendolo precipitare in mare. Soccorso da Warlock, che cerca di eliminare il virus dal suo corpo, ne contamina i sistemi uccidendolo, inconsapevole che una parte della sua programmazione \u00e8 ormai infetta e lotta per eliminare quella imposta da Selene ed Eliphas. Sorpresi dai Satiri, inviati dalla loro Regina per riportarlo sotto controllo, Cannonball e il resto del team non possono far altro che ripiegare abbandonando Cypher nelle mani dei defunti e aiutando gli X-Men dove possibile. Persuaso dalle parole di Karma, che crede nella possibilit\u00e0 di salvare l'amico, Cannonball organizza un gruppo per recuperarlo mentre Moonstar e Sunspot si dirigono verso l'infermeria dove Dr. Nemesis attiva tramite un catalizzatore i poteri della ragazza facendo s\u00ec che la sua forma incandescente ne curi le ferite. Trovato Cypher, Cannonball, Karma e Magik iniziano uno scontro con i Satiri che volge al peggio fino a quando il ritorno di un redivivo Warlock, accompagnato da un paio di missili senzienti, non permette loro di avere la meglio sugli avversari. Utilizzata la Spada di Magik, Warlock \"esorcizza\" Cypher dal controllo di Selene liberandolo.\nX-Men: Legacy.\nObbligata da Selene a rivelarle il suo glorioso futuro, una risorta Destiny riesce a comunicare astralmente dalla sua cella con la giovane Blindfold salvandole la vita e consegnandole un messaggio da recapitare prima che sia troppo tardi; ritornata nel corpo si accorge per\u00f2 di aver commesso un terribile errore. Informato Ciclope, Blindfold e un gruppo di X-Men partono alla volta dell'isola Muir dove la ragazza entra nuovamente in contatto con Destiny fuggita dalle grinfie di Selene permettendo la resurrezione di Proteus, mutante privo di corpo capace di possedere quello altrui prima di consumarlo, che comincia la sua vendetta contro coloro che lo avevano sconfitto eliminandoli uno a uno. Intrappolatolo assieme a s\u00e9 su una roccia poi spedita nello spazio Magneto impiega il tempo che a Rogue occorre per assorbire i poteri di Psylocke e liberare gli altri X-Men posseduti, per sintonizzarsi sulla frequenza elettromagnetica di Proteus. Ritornati sulla Terra, Magneto fa fuoriuscire la sua vera forma dal corpo di Blindfold distruggendola, ammettendo per\u00f2 che la sua particolare composizione energetica gli avrebbe prima o poi consentito di riformarsi. Rincongiuntasi con Destiny, Rogue accetta la sua decisione di morire una volta che il potere della Regina Nera e il virus T.O. svaniranno. Lasciata la figlia a contemplare il tramonto, Destiny rivela a Blindfold di essere una sua antenata prima di allontanarsi dagli altri e inoltrarsi nell'isola. Di ritorno a Utopia Magneto confida a Rogue di prendere le sue proteste nei confronti delle sue avances come un incoraggiamento.\nNecrosha: The Gathering.\nPer riuscire nella sua impresa e servirla fedelmente Selene ha scelto ed addestrato un gruppo di individui, mutanti per la maggior parte, dotati di tocco letale, facendone la sua corte."}
{"id": "3210199", "revid": "36291286", "url": "https://it.wikipedia.org/wiki?curid=3210199", "title": "Aimerico de Malifaye", "text": ""}
{"id": "3210201", "revid": "287204", "url": "https://it.wikipedia.org/wiki?curid=3210201", "title": "Centopagine", "text": "\u00abCentopagine\u00bb \u00e8 stata una collana editoriale diretta da Italo Calvino e pubblicata da Einaudi dal settembre 1971 al marzo 1985, all'inizio con uscite regolari mensili e poi con qualche intervallo sporadico, specialmente dal 1983, coincidente con la crisi della casa editrice. \nIl pieghevole di presentazione della collana, scritto da Calvino stesso e incluso nei primi quattro titoli del 1971, spiega il criterio di scelta dei singoli titoli: \u00ab\"Centopagine\" \u00e8 una nuova collezione Einaudi di grandi narratori d'ogni tempo e d'ogni paese, presentati non nelle loro opere monumentali, non nei romanzi di vasto impianto, ma in testi che appartengono a un genere non meno illustre e nient'affatto minore: il \"romanzo breve\" o il \"racconto lungo\" che si basa sulla lunghezza, da non prendersi alla lettera, di 100 pagine, atte a facilitare la lettura nelle \"giornate meno distese della nostra vita quotidiana\", e soprattutto la \"sostanza\", ossia nel segno di aperture per ulteriori esplorazioni di grandi autori attraverso opere di minore impegno, curiosit\u00e0 di qualche inedito. [...] L'impostazione della collana non vuole essere affatto preziosa, di \"trouvailles\" curiose o di indicazioni di gusto, ma al contrario vuole rispondere a un fondamentale bisogno di \"materie prime\"\u00bb. Solo 17 dei 77 titoli di \u00abCentopagine\u00bb furono recuperati da altre collane Einaudi, confermando il carattere autonomo che Calvino impost\u00f2 per la collezione. Ci furono traduzioni di opere mai pubblicate in Italia.\nIl periodo che prevale \u00e8 quello dell'Ottocento, con nuove note introduttive in gran parte scritte appositamente da critici e scrittori italiani, e precisamente: 46 titoli sono della seconda met\u00e0 dell'Ottocento, 14 della prima met\u00e0, 7 del Novecento, 6 del Settecento, 2 del Cinquecento e 2 del Seicento.\nLa grafica della prima di copertina fu simile ma non identica: in alto, il nome e cognome dell'autore su fondo di vario colore, poi una striscia con fregi di vario tipo, quindi il titolo dell'opera su fondo di vario colore diverso dal precedente e di differente altezza, al di sotto in piccolo il nome della collana col numero del volume e l'editore, il resto della copertina (pi\u00f9 o meno met\u00e0) bianco.\nVolumi pubblicati.\n1971 \n1972\n1973\n1974\n1975\n1976\n1977\n1978\n1979\n1980\n1981\n1982\n1983\n1984\n1985"}
{"id": "3210205", "revid": "74801", "url": "https://it.wikipedia.org/wiki?curid=3210205", "title": "Mount Olive (Mississippi)", "text": "Mount Olive \u00e8 una citt\u00e0 (\"town\") degli Stati Uniti d'America, situata nella contea di Covington, nello Stato del Mississippi."}
{"id": "3210207", "revid": "729019", "url": "https://it.wikipedia.org/wiki?curid=3210207", "title": "Myrtle (Mississippi)", "text": "Myrtle \u00e8 una citt\u00e0 (\"town\") degli Stati Uniti d'America, situata nella contea di Union, nello Stato del Mississippi."}
{"id": "3210210", "revid": "729019", "url": "https://it.wikipedia.org/wiki?curid=3210210", "title": "Attilio Brunetti", "text": "Biografia.\nNacque a Lodi, nel New Jersey il 24 novembre 1917, all'interno di una famiglia di emigrati italiani. \nArrivato in Italia dal paese di nascita, frequent\u00f2 le scuole elementari a Oratino, in provincia di Campobasso, lavorando in giovent\u00f9 come scalpellino, sia in Italia che all'estero. Nel 1938 fu chiamato a prestare servizio militare nel Regio Esercito, assegnato al 13\u00ba Reggimento fanteria \"Pinerolo\". Nel settembre 1939 fu trasferito presso il Quartier generale delle truppe italiane in Albania, e poi assegnato alla 53\u00aa Divisione fanteria \"Arezzo\". A partire dal 28 ottobre 1940, col grado di caporalmaggiore, fu impegnato nella campagna di Grecia, e poi nelle operazioni belliche sul fronte balcanico.\nL'armistizio dell'8 settembre 1943 lo colse in licenza straordinaria presso il luogo di residenza.\nCon l'arrivo in Molise delle truppe polacche del II Corpo d'armata del generale W\u0142adys\u0142aw Anders, nel 1944 si arruol\u00f2 nella 111\u00aa Compagnia pontieri, indossando cos\u00ec la divisa con la mostrina \"Poland\", che sar\u00e0 in seguito nota col nome di \"Compagnia italiana\" proprio per la presenza di numerosi volontari italiani. A questo periodo risale l'impresa del salvataggio del sergente maggiore Zygmunt Pi\u0105tkowski, ferito, che Brunetti si caric\u00f2 sulle spalle riportandolo nelle linee polacche dopo aver anche sostenuto uno scontro a fuoco con i tedeschi. Nel febbraio del 1945, con lo scioglimento della 111\u00aa Compagnia, transit\u00f2 nei ranghi della Brigata Maiella con la quale combatt\u00e9 gli ultimi mesi della seconda guerra mondiale, fino alla smobilitazione avvenuta a Brisighella nel luglio 1945. Nel mese di agosto fu assegnato al 76\u00ba Reggimento fanteria \"Napoli\" venendo congedato nel settembre successivo. Ritornato negli Stati Uniti d'America per lavoro, rientr\u00f2 in Patria nel corso del 1954 per lavorare presso la filiale di Campobasso del Banco di Napoli.\nSi \u00e8 occupato per circa 50 anni della Federazione provinciale del \"Nastro Azzurro\", organizzazione che tiene viva la memoria di coloro che hanno combattuto contro i nazifascisti. Il 25 ottobre 2016 il comune di Oratino gli ha dedicato la Villa comunale. Si spense a Campobasso il 24 gennaio 2008."}
{"id": "3210217", "revid": "1442080", "url": "https://it.wikipedia.org/wiki?curid=3210217", "title": "Estoril Open 1995 - Singolare", "text": "Il singolare del torneo di tennis Estoril Open 1995, facente parte dell'ATP Tour, ha avuto come vincitore Thomas Muster che ha battuto in finale Albert Costa 6-4,6-2."}
{"id": "3210218", "revid": "729019", "url": "https://it.wikipedia.org/wiki?curid=3210218", "title": "Natchez (Mississippi)", "text": "Natchez \u00e8 una citt\u00e0 (\"city\") degli Stati Uniti d'America, capoluogo della contea di Adams, nello Stato del Mississippi.\nQui sono nati il produttore discografico Glen Ballard e il cantante Alexander O'Neal, oltre allo scrittore Richard Wright.\nQui, nel 2013 \u00e8 stato girato un episodio di \"Cacciatori di Fantasmi\" al King's tavern dove si parlava di una sanguinosa uccisione avvenuta nel 1798 per mano di efferati criminali; ironia della sorte, l'arma utilizzata per il crimine fu uno speciale coltello spagnolo, e due settimane dopo, la citt\u00e0 fu colpita da una tempesta avente la forma di un coltello con la punta rivolta verso la citt\u00e0. Inoltre, gli investigatori del paranormale riferirono di aver trovato una casa in fiamme vicino al King's tavern non appena usciti, e anche moltissimi corvi neri appollaiati sugli alberi circostanti la loro automobile. Non appena misero in moto l'auto, i corvi iniziarono a svolazzare impedendole di proseguire. I corvi si dileguarono dopo colpi di arma da fuoco."}
{"id": "3210220", "revid": "1543377", "url": "https://it.wikipedia.org/wiki?curid=3210220", "title": "Nellieburg", "text": "Nellieburg \u00e8 un centro abitato e un census-designated place (CDP) degli Stati Uniti d'America, situato nella contea di Lauderdale, nello stato del Mississippi."}
{"id": "3210228", "revid": "36291716", "url": "https://it.wikipedia.org/wiki?curid=3210228", "title": "Aimerico di Limoges", "text": ""}
{"id": "3210230", "revid": "729019", "url": "https://it.wikipedia.org/wiki?curid=3210230", "title": "Gran Premio motociclistico di Jugoslavia 1989", "text": "Il Gran Premio motociclistico di Jugoslavia 1989 fu l'ottava gara del Motomondiale 1989. Si disput\u00f2 l'11 giugno 1989 presso l'Automotodrom Grobnik, nei pressi di Fiume.\nSi \u00e8 gareggiato in tre classi con le vittorie di Kevin Schwantz su Suzuki in 500, di Sito Pons su Honda in 250, e di Peter \u00d6ttl su Krauser nella 80."}
{"id": "3210233", "revid": "729019", "url": "https://it.wikipedia.org/wiki?curid=3210233", "title": "Nettleton", "text": "Nettleton \u00e8 una citt\u00e0 (\"city\") degli Stati Uniti d'America, situata nelle contee di Monroe e di Lee, nello Stato del Mississippi."}
{"id": "3210237", "revid": "8660", "url": "https://it.wikipedia.org/wiki?curid=3210237", "title": "Falchi Modena", "text": "I Falchi Modena sono stati una squadra di football americano di Pavullo e Modena.\nSono eredi diretti dei Diavoli Milano che parteciparono ai primi tre campionati italiani.\nDal 1982 al 1987 hanno partecipato ai campionati italiani di serie A, senza mai vincerli ma ottenendo in due occasioni l'accesso ai playoff."}
{"id": "3210238", "revid": "767487", "url": "https://it.wikipedia.org/wiki?curid=3210238", "title": "Vergine d'Oriente", "text": "Vergine d'Oriente (\"The Virgin of Stamboul\") \u00e8 un film muto del 1920 diretto da Tod Browning.\nI protagonisti di questa storia dai toni esotici furono Priscilla Dean e Wheeler Oakman che, all'epoca, erano marito e moglie. Nella parte del brutale sceicco appare Wallace Beery, specializzato in ruoli da villain.\nTrama.\nA Costantinopoli, il capitano Pemberton, soldato americano di ventura al comando della Black Horse Troop, si innamora della bella mendicante Sari. La ragazza \u00e8 testimone dell'assassinio di un americano da parte dello sceicco Hamid Pasci\u00e0 che accoltella il giovane, entrato in una moschea. Per impedirle di testimoniare contro di lui, Hamid decide di sposarla e confinarla nel suo harem. Pemberton, che ha scoperto il piano, durante la cerimonia si sostituisce ad Hamid, sposando lui la ragazza. Ma lo sceicco, per vendicarsi dell'inganno, rapisce la coppia imprigionandola nella sua roccaforte nel deserto. Da l\u00ec, Sari riesce a fuggire in maniera rocambolesca, correndo a informare i Troop Black Horse del pericolo che sta correndo il loro capitano. I soldati arrivano proprio quando Pemberton e Hamid si stanno battendo corpo a corpo. Sari si precipita a fianco del marito e si prende lei il colpo fatale destinato a Pemberton.\nProduzione.\nIl film fu prodotto dall'Universal Film Manufacturing Company (con il nome Universal Jewel). Venne girato dal settembre 1919 al dicembre 1919; le riprese in esterni furono girate a Oxnard, in California e in Arizona. La storia originale di H. H. Van Loan era intitolata \"Undraped \", poi il titolo fu cambiato in \"The Beautiful Beggar\" per poi prendere quello definitivo di \"The Virgin of Stamboul \".\nDistribuzione.\nIl copyright del film, richiesto dalla Universal Film Mfg. Co., Inc., fu registrato il 23 marzo 1920 con il numero LP14919.\nDistribuito dall'Universal Film Manufacturing Company, il film - presentato da Carl Laemmle - usc\u00ec nelle sale cinematografiche statunitensi il 27 marzo 1920 dopo una prima al Moss's Broadway Theatre di New York tenuta il 21 marzo 1920. La pellicola ebbe una distribuzione internazionale: in Portogallo, usc\u00ec il 5 luglio 1921 con il titolo \"A Virgem de Istambul\"; in Spagna il 21 dicembre 1921 come \"La virgen de Estambul\"; in Polonia, distribuito nel 1922, fu tradotto in \"Dziewica ze Stambulu\".\nCopie complete della pellicola sono conservate in diversi archivi: in quelli della Cin\u00e9math\u00e8que Royale de Belgique di Bruxelles, del British Film Institute di Londra, dell'UCLA Film And Television Archive di Los Angeles.\nCensura.\nIn Italia, l'Universal fece domanda per il visto di censura il 12 febbraio 1921. In data dicembre 1928, una nota della censura riportava la seguente annotazione \"Sopprimere le vedute del Bosforo e di Costantinopoli e tutte le didascalie che si riferiscono alla Turchia. Il titolo della pellicola, \"Vergine di Stambul\" dovr\u00e0 essere sostituito con l'altro, \"Vergine d'Oriente\"."}
{"id": "3210247", "revid": "260676", "url": "https://it.wikipedia.org/wiki?curid=3210247", "title": "Elisa Luccarini", "text": "Biografia.\nFiglia di Carla Brandoli e di Paolo (dec. 20/12/2018), uno dei pi\u00f9 forti bocciatori d'Italia negli anni 70/90, campione d'Italia nel 1978 e componente anch'egli della nazionale di quei tempi, sorella di Monica (classe 1965) e Lorenzo (classe 1972), unico dei due fratelli a seguire lo stesso sport.\nConsegue nel 1993 il diploma di maturit\u00e0 classica, per poi seguire all'universit\u00e0 corso laurea in matematica ; dal 1996 dopo studi universitari si inserisce al lavoro nel settore logistico ; ad oggi veste il ruolo di Logistics Operations Manager presso azienda servizi logistici con sede a Modena. \nInizia a giocare a bocce per passatempo assieme al fratello all'et\u00e0 di 5 anni. Solo nel 1983/84 frequenter\u00e0 la scuola bocce a Sassuolo, nella societ\u00e0 di appartenenza del padre, e parteciper\u00e0 al primo stage nazionale juniores a Pavullo (MO). Tesserata per la Sassolese fino al 1993, dal 1994 si trasferisce alla Polisportiva Rinascita a Budrione di Carpi (MO), dove inizia la sua scalata alla massima categoria, ed arriveranno i primi titoli, quello mondiale ed europeo. In seguito dal 2001 al 2003 veste i colori della societ\u00e0 Guastallese (Re) e successivamente nel 2004 della bocciofila Olimpia di Correggio (RE; con questa coglie la prima medaglia d'oro ai campionati assoluti di categoria A individuali femminili, nonch\u00e9 societ\u00e0 per cui (dopo una parentesi di un anno nel 2006/07 con la societ\u00e0 abruzzese Virtus L'Aquila) milita fino a fine stagione 2016, momento in cui per motivi vari la stessa societ\u00e0 chiude i battenti.\nDa quel momento indosser\u00e0 fino a novembre 2020 i colori dell'ASD Bentivoglio di Gualtieri, sempre sotto egida e gonfalone del comitato di Reggio Emilia.\nDopo una vita sportiva in terra emiliana, da fine 2020 veste la maglia giallorossa del Flaminio di Roma( presidente Marco Staffoli) storico circolo ed epica societ\u00e0 della capitale. \nLa stessa Elisa per il suo costante impegno e la passione che la caratterizza presenzia costantemente ad attivit\u00e0 giovanili e femminili, ritaglia il poco tempo disponibile per lavoro, a favore di questo sport, con cui ha un legame a dir suo \" indissolubile\" , e soprattutto che le ha fatto da trampolino ad un successo che per sua timidezza nasconde , ma che l'ha resa un emblema di questo sport, per risultati, ma soprattutto per schiettezza e correttezza, passione e agonismo, capacit\u00e0 e umilt\u00e0.\nPalmar\u00e8s.\nOnoroficenze.\n4 Medaglie oro valore atletico (2001-2004-2015-2019)\n3 medaglie argento valore atletico (1998-2000-2002)\n1 medaglia bronzo valore atletico (2004)\nAltre vittorie.\n238 gare vinte (di cui 107 gare nazionali e di alto livello e 5 gare del settore maschile).\nVittoria di 7 Master FIB."}
{"id": "3210249", "revid": "767487", "url": "https://it.wikipedia.org/wiki?curid=3210249", "title": "No Woman Knows", "text": "No Woman Knows \u00e8 un film muto del 1921 diretto da Tod Browning.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dalla Universal Film Manufacturing Company, il film - presentato da Carl Laemmle - usc\u00ec nelle sale cinematografiche degli Stati Uniti il 19 settembre 1921."}
{"id": "3210254", "revid": "446353", "url": "https://it.wikipedia.org/wiki?curid=3210254", "title": "Dahlia eros", "text": "Dahlia Eros \u00e8 stato un canale televisivo appartenente a Dahlia TV.\n\u00c8 stato il primo canale televisivo italiano dedicato esclusivamente all'Eros. Il canale pensato per un'audience maschile e femminile parte della commedia sexy italiana degli anni settanta e mano a mano che si avanza con la fascia serale-notturna diventa sempre pi\u00f9 hard. Testimonial del canale \u00e8 stata Roberta Gemma che intrattiene il canale con piccoli siparietti a sfondo sexy tra un programma e l'altro andando a diventare sempre pi\u00f9 spinti man mano che si avanza nella fascia notturna.\nDal 21 dicembre 2009 il canale ha trasmesso anche anime senza tagli e censure.\nGli anime sono Gantz, Speed Grapher, La clinica dell'amore, MY MY MY Consulenze particolari, Advancer Tina ed altri.\nIl 1\u00ba ottobre 2010 Dahlia Eros viene chiusa per lasciare spazio a Dahlia Adult Gay chiusa a sua volta il 25 febbraio 2011 a seguito del fallimento della societ\u00e0 Dahlia TV."}
{"id": "3210269", "revid": "767487", "url": "https://it.wikipedia.org/wiki?curid=3210269", "title": "Aimoino di Fleury", "text": "\u00c8 conosciuto anche come Annonius Floriacenses .\nBiografia.\nDiscepolo di Abbone di Fleury, sotto incitamento di quest'ultimo scrisse la \"Historia Francorum\", in quattro libri, che va dai tempi antichi fino al 653 (Gaio Giulio Cesare, Plinio il Vecchio e Paolo Orosio sono le fonti), e fu successivamente da altri monaci, in tre riprese, continuata sino al 1165.\nScrisse inoltre una \"Vita Abbonis Floriacensis\", una storia, perduta, degli abati di Fleury, i libri II e III dei \"Miracula sancti Benedicti\" e un \"Sermo in laude Sancti Benedicti\"."}
{"id": "3210270", "revid": "110157", "url": "https://it.wikipedia.org/wiki?curid=3210270", "title": "Tinningstedt", "text": "Tinningstedt \u00e8 un comune di 215 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3210271", "revid": "287204", "url": "https://it.wikipedia.org/wiki?curid=3210271", "title": "Uphusum", "text": "Uphusum \u00e8 un comune di 399 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3210274", "revid": "228587", "url": "https://it.wikipedia.org/wiki?curid=3210274", "title": "Aimoino", "text": ""}
{"id": "3210275", "revid": "287204", "url": "https://it.wikipedia.org/wiki?curid=3210275", "title": "Westre", "text": "Westre \u00e8 un comune di 403 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3210282", "revid": "536103", "url": "https://it.wikipedia.org/wiki?curid=3210282", "title": "Dahlia Adult Gay", "text": ""}
{"id": "3210283", "revid": "767487", "url": "https://it.wikipedia.org/wiki?curid=3210283", "title": "Wenningstedt-Braderup (Sylt)", "text": "Wenningstedt-Braderup \u00e8 un comune di 1.500 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Landschaft Sylt."}
{"id": "3210284", "revid": "281901", "url": "https://it.wikipedia.org/wiki?curid=3210284", "title": "Vespa orientalis", "text": "La vespa orientale (Vespa orientalis ) \u00e8 un vespide simile al calabrone europeo (\"Vespa crabro\"). Non deve essere confusa con la \"Vespa mandarinia\", originaria dell'est asiatico e di dimensioni maggiori e non presente in Europa.\nDistribuzione e habitat.\nLa specie \u00e8 diffusa nel sud est europeo (compresa l'Italia meridionale), nel Medio Oriente e in Madagascar .\nIl suo areale in Italia \u00e8 in espansione verso nord: risulta insediata a partire dal 2020 nelle citt\u00e0 di Grosseto e di Trieste e risulta segnalata a Genova nella zona del porto.\nBiologia.\n\"Vespa orientalis\" costruisce il nido similmente al calabrone, vale a dire nelle cavit\u00e0 arboree ed in case abbandonate, ma talvolta potrebbe nidificare anche nel terreno.\nAlcuni ricercatori hanno scoperto che nelle bande gialle dell'addome di questa vespa, \u00e8 presente un pigmento chiamato xantopterina che ha la capacit\u00e0 di assorbire l'energia solare e rendere attive le vespe, che difatti preferiscono lavorare in pomeriggio inoltrato, al contrario di molte altre specie di calabroni che preferiscono lavorare con il fresco del mattino o prima di sera, per evitare i raggi del sole.\nIn autunno questa vespa compie degli attacchi massivi agli alveari di \"Apis mellifera sicula\" (dove questa specie \u00e8 presente, come ad esempio nell'isola di Cipro), che non possono ucciderle pungendole, poich\u00e9 il loro tegumento ha una cuticola tanto dura da essere inviolabile ai loro pungiglioni: pertanto le api le appallottolano soffocandole. \u00c8 stato dimostrato che il limite termico di sopravvivenza \u00e8: per la vespa orientalis: 50,6 \u00b1 0,6\u00a0\u00b0C, mentre per le api mellifere: 50,5 \u00b1 0,1\u00a0\u00b0C, pertanto non \u00e8 la temperatura, che in fase di appallottolamento uccide la orientale, bens\u00ec lo schiacciamento addominale che ne impedisce la regolare respirazione, con un crollo di umidit\u00e0 ed un picco di anidride carbonica.\nRiconoscimento.\nLa vespa orientale si riconosce per la tinta intensamente rossiccia quasi uniforme, spezzata soltanto dal colore giallo presente in una larga banda nell'addome, ed in una macchia sulla testa."}
{"id": "3210285", "revid": "247933", "url": "https://it.wikipedia.org/wiki?curid=3210285", "title": "Wenningstedt-Braderup", "text": ""}
{"id": "3210286", "revid": "228587", "url": "https://it.wikipedia.org/wiki?curid=3210286", "title": "Providence Steam Roller", "text": "I Providence Steam Roller, chiamati anche Providence Steam Rollers, Providence Steamroller e Providence Steamrollers, sono stati una squadra professionistica di football americano con sede a Providence, che disput\u00f2 nella National Football League le stagioni dal al .\nLa squadra vinse il campionato NFL , l'ultima stagione in cui vinse una squadra non pi\u00f9 attiva nella NFL.\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte dei Providence Steam Roller che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3210287", "revid": "767487", "url": "https://it.wikipedia.org/wiki?curid=3210287", "title": "Grave (fisica)", "text": "In fisica si definisce grave un qualunque oggetto dotato di massa e sottoposto a gravit\u00e0. \u00c8 un sinonimo di corpo quando si considerano principalmente effetti dovuti alla gravitazione, come l'accelerazione di gravit\u00e0 e la forza peso (ad esempio nella teoria della caduta dei gravi di Newton)."}
{"id": "3210288", "revid": "767487", "url": "https://it.wikipedia.org/wiki?curid=3210288", "title": "Kampen (Sylt)", "text": "Kampen \u00e8 un comune di 599 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Landschaft Sylt."}
{"id": "3210290", "revid": "247933", "url": "https://it.wikipedia.org/wiki?curid=3210290", "title": "Kampen (Friesland)", "text": ""}
{"id": "3210291", "revid": "248219", "url": "https://it.wikipedia.org/wiki?curid=3210291", "title": "Vespa orientalis orientalis", "text": ""}
{"id": "3210296", "revid": "110157", "url": "https://it.wikipedia.org/wiki?curid=3210296", "title": "H\u00f6rnum (Sylt)", "text": "H\u00f6rnum \u00e8 un comune di 1.031 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Landschaft Sylt."}
{"id": "3210304", "revid": "767487", "url": "https://it.wikipedia.org/wiki?curid=3210304", "title": "Ahrenvi\u00f6l", "text": "Ahrenvi\u00f6l \u00e8 un comune di 492 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3210307", "revid": "110157", "url": "https://it.wikipedia.org/wiki?curid=3210307", "title": "Ahrenvi\u00f6lfeld", "text": "Ahrenvi\u00f6lfeld \u00e8 un comune di 256 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3210311", "revid": "287204", "url": "https://it.wikipedia.org/wiki?curid=3210311", "title": "Behrendorf (Schleswig-Holstein)", "text": "Behrendorf \u00e8 un comune di 601 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3210312", "revid": "729019", "url": "https://it.wikipedia.org/wiki?curid=3210312", "title": "Carol Molnau", "text": "La Molnau in precedenza \u00e8 stata anche Commissario del \"Dipartimento dei Trasporti del Minnesota\", ma \u00e8 stata deposta dopo il crollo di un tratto del ponte sul fiume Mississippi."}
{"id": "3210313", "revid": "110157", "url": "https://it.wikipedia.org/wiki?curid=3210313", "title": "Bondelum", "text": "Bondelum \u00e8 un comune di 203 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3210314", "revid": "2166030", "url": "https://it.wikipedia.org/wiki?curid=3210314", "title": "Hekimhan", "text": "Hekimhan \u00e8 un paese della Provincia di Malatya in Turchia capoluogo del distretto omonimo; \u00e8 collocato al di sopra dell'Eufrate, nell'Anatolia Orientale, sull'antica via della seta.\nGeografia fisica.\nHekimhan \u00e8 collocata a 1.075 metri al di sopra del livello del mare. Il suo picco \u00e8 la montagna Zurbahan (2.091 metri).\nMonumenti.\nIl Caravanseraglio Ta\u015fhan costruto dai Turchi Selgiuchidi, un bagno turco e una moschea costruiti degli Ottomani sono strutture storiche cittadine di spicco.\nSociet\u00e0.\nEvoluzione demografica.\nLa popolazione, sin dal 1980, \u00e8 calata notevolmente.\nIl centro della citt\u00e0 ospita 7.800 abitanti, ai quali ne vanno aggiunti altri 17.200 che vivono nell'area circostante (44.200 negli anni 1970).\nEconomia.\nC'erano molte miniere di minerali nella provincia, soprattutto di ferro, cromo, dolomite e torio.\nUn tempo Hekimhan fu famosa per le noci dal guscio molto fragile. \nLe celebri albicocche di Malatya sono ancora largamente coltivate nel paese, nonostante la scarsit\u00e0 d'acqua."}
{"id": "3210317", "revid": "110157", "url": "https://it.wikipedia.org/wiki?curid=3210317", "title": "Immenstedt (Frisia Settentrionale)", "text": "Immenstedt \u00e8 un comune di 658 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Vi\u00f6l."}
{"id": "3210319", "revid": "1530948", "url": "https://it.wikipedia.org/wiki?curid=3210319", "title": "Grado sessadecimale", "text": "Un grado sessadecimale, normalmente indicato con lo stesso simbolo del grado sessagesimale (simbolo \u00b0 in apice), \u00e8 una unit\u00e0 di misura per gli angoli piani. Rappresenta 1/360 dell'angolo giro, esattamente come il grado sessagesimale, ma i suoi sottomultipli vengono espressi in forma decimale.\nPer esempio un angolo di 35 gradi e mezzo (35\u00b0 30' in sessagesimale) viene rappresentato come 35,50\u00b0 (oppure 35\u00b0,50); l'angolo sessagesimale 40\u00b0 15' 09\" diventa 40,2525\u00b0 (oppure 40\u00b0,2525) in sessadecimale.\nFormule di conversione.\nConversione da gradi sessagesimali (formula_1) a sessadecimali (formula_2):\nConversione da gradi sessadecimali (formula_2) a sessagesimali \n(formula_5"}
{"id": "3210324", "revid": "1452073", "url": "https://it.wikipedia.org/wiki?curid=3210324", "title": "Cheryl Patton", "text": "Biografia.\nNel 1966 Cheryl Patton si classific\u00f2 seconda al concorso Miss Florida, che per\u00f2 vinse l'anno seguente, ottenendo cos\u00ec la possibilit\u00e0 di rappresentare la Florida al concorso nazionale Miss USA 1967 che si teneva a Miami Beach. Cheryl Patton si classific\u00f2 terza al concorso, che fu vinto da Sylvia Hitchcock dell'Alabama.\nTuttavia a luglio dello stesso anno, la Hitchcock vinse il titolo di Miss Universo, e per la prima volta nella storia del concorso, la seconda classificata Susan Ellen Bradley della California, rifiut\u00f2 il titolo di Miss USA che and\u00f2 automaticamente alla terza classificata, cio\u00e8 Cheryl Patton. Tuttavia nel 1968 la Patton fece causa all'organizzazione del concorso per essersi rifiutati di riconoscerle i 5000 dollari previsti da contratto per lei. A giugno fu emessa una sentenza a suo favore, in cui fu dichiarato che non faceva alcuna differenza se la somma prevista per la vincitrice era gi\u00e0 andata alla Hitchcock.\nDopo l'anno di regno Cheryl Patton si spos\u00f2 ed ebbe un figlio, continuando a vivere a Miami."}
{"id": "3210325", "revid": "767487", "url": "https://it.wikipedia.org/wiki?curid=3210325", "title": "Luigi Guelpa", "text": "Biografia.\nNacque a Biella, da famiglia originaria di Camandona, figlio del notaio Giuseppe Guelpa, che fu sindaco di Cossato.\nComp\u00ec gli studi presso il seminario vescovile e continuandoli poi a Torino, dove sostenne la maturit\u00e0 e si laure\u00f2 in giurisprudenza nel 1868. Fin da giovane si appassion\u00f2 al clima patriottico del Risorgimento e studi\u00f2 approfonditamente le opere di Giuseppe Mazzini.\nInsegn\u00f2 al liceo di Biella e verso il 1877 inizi\u00f2 l'attivit\u00e0 di difesa degli operai in occasione degli scioperi di Crocemosso. Era guidato dai principii dell'operaismo mazziniano, quindi democratico e repubblicano, ma nel contempo avversario del materialismo economico, dell'anarchia e dell'internazionale.\nNel 1882 (XV Legislatura) fu candidato nel 2\u00ba collegio di Novara: ottenne 4\u00a0661 voti, ma fu sconfitto da Agostino Bertani. Interessanti i punti del programma che aveva sottoscritto con i suoi comitati elettorali: sostegno del proletariato, istruzione gratuita laica e obbligatoria, abolizione graduale dell'esercito. Avrebbe dovuto sedere all'estrema sinistra.\nFond\u00f2 nel 1881 il giornale \"La Sveglia\", l'organo democratico del Biellese, di cui fu il principale collaboratore fino a quando nel 1885 \"La Sveglia\" si volse verso il socialismo e Luigi Guelpa rassegn\u00f2 le dimissioni.\nNel 1890 (XVII Legislatura) fu nuovamente candidato e con 10\u00a0047 voti prevalse su Corradino Sella. Fu rieletto nel 1892 (XVIII Legislatura), nel collegio di Cossato, dove fu poi battuto nel 1895 (XIX Legislatura) da Federico Garlanda, anche perch\u00e9 aveva proposto invano a Giovanni Giolitti di allargare la maggioranza a sinistra, nell'ottica di un riformismo sociale che avrebbe dovuto difendere gli interessi degli operai nel quadro di una concordia fra le classi sociali. Fra le riforme che propugnava la pi\u00f9 importante era l'introduzione dell'imposta progressiva.\nNel 1895 difese in un importante processo i socialisti di Crocemosso, accusati di attivit\u00e0 sovversiva, e nel 1896 riusc\u00ec a far assolvere i tessitori di Sala Biellese, responsabili della rivolta dell'anno precedente.\nFu anche studioso del Risorgimento: oltre agli studi su Giuseppe Mazzini, su cui tenne un corso all'Universit\u00e0 di Genova nel 1902, tenne una conferenza su Giordano Bruno nel 1885, in cui propose il tema della libert\u00e0 di pensiero non come contrapposizione alla religione, ma come conciliazione tra materia e spirito. Anche nel saggio \"Mentana. Studio storico\" (1889) annulla le divergenze tra il programma mazziniano e quello garibaldino, allo scopo di presentare un'idea unitaria dell'ideale risorgimentale e offrire ai giovani una riproposizione dello spirito nazionale della sua generazione."}
{"id": "3210331", "revid": "336956", "url": "https://it.wikipedia.org/wiki?curid=3210331", "title": "Winchester M 1887", "text": ""}
{"id": "3210332", "revid": "1865216", "url": "https://it.wikipedia.org/wiki?curid=3210332", "title": "Serebrjanye Prudy", "text": "Serebrjanye Prudy (in italiano \"stagni d'argento\") \u00e8 una cittadina della Russia europea centrale, situata nella oblast' di Mosca. Appartiene amministrativamente al \"rajon\" Serebrjano-Prudskij, del quale \u00e8 il centro maggiore e il capoluogo amministrativo.\nSorge nell'estrema parte meridionale della \"oblast'\", sul fiume \"Os\u00ebtr\".\nLa cittadina viene menzionata per la prima volta in un testo scritto nel 1571/1572, dove compare come \"derevnja\" di \"Prudy\"."}
{"id": "3210334", "revid": "80339", "url": "https://it.wikipedia.org/wiki?curid=3210334", "title": "Serebryanye Prudy", "text": ""}
{"id": "3210335", "revid": "336956", "url": "https://it.wikipedia.org/wiki?curid=3210335", "title": "M 1887", "text": ""}
{"id": "3210342", "revid": "110157", "url": "https://it.wikipedia.org/wiki?curid=3210342", "title": "\u0160achovskaja", "text": "\u0160achovskaja \u00e8 una cittadina della Russia europea centrale, situata nella oblast' di Mosca; appartiene al \"rajon\" \u0160achovskoj, del quale \u00e8 il capoluogo amministrativo.\nSorge all'estremit\u00e0 occidentale della \"oblast'\", 154 chilometri a ovest-nordovest di Mosca."}
{"id": "3210343", "revid": "287204", "url": "https://it.wikipedia.org/wiki?curid=3210343", "title": "Sachovskaja", "text": ""}
{"id": "3210344", "revid": "80339", "url": "https://it.wikipedia.org/wiki?curid=3210344", "title": "\u0160ahovskaja", "text": ""}
{"id": "3210345", "revid": "253269", "url": "https://it.wikipedia.org/wiki?curid=3210345", "title": "Debra Monk", "text": "Biografia.\nNata a Middletown, in Ohio, frequenta la Wheaton High School a Silver Spring, Maryland. \nSi laurea presso la Frostburg State University nel 1973. \nNel 1975 partecipa al \"Master of Fine Arts\" alla Southern Methodist University di Dallas, in Texas.\n\u00c8 stata interprete o coautrice del musical \"Pump Boys and Dinettes\", a Broadway, grazie al quale, nel 1982, vince una nomination al Tony Award come miglior musical.\nNel 1993 vince il Tony Award come miglior attrice per \"Redwood Curtain\" e verr\u00e0 nominata per questo ambito premio altre 2 volte: nel 1994 come miglior attrice in un revival di William Inge's Picnic, e nel 1997 come migliore attrice per \"Steel Pier\".\nL'attrice ha partecipato a vari episodi della serie statunitense \"Grey's Anatomy\", mentre nel 2012 \u00e8 apparsa come guest star in \"White Collar\"."}
{"id": "3210346", "revid": "80339", "url": "https://it.wikipedia.org/wiki?curid=3210346", "title": "\u0160akhovskaja", "text": ""}
{"id": "3210347", "revid": "80339", "url": "https://it.wikipedia.org/wiki?curid=3210347", "title": "Shakhovskaya", "text": ""}
{"id": "3210348", "revid": "729019", "url": "https://it.wikipedia.org/wiki?curid=3210348", "title": "Aeroporto di Murcia-San Javier", "text": "L'Aeroporto di Murcia-San Javier (in spagnolo \"Aeropuerto de Murcia-San Javier\") (IATA: MJV, ICAO: LELC) \u00e8 situato a 48\u00a0km di distanza da Murcia, nei pressi del comune di Santiago de la Ribera. L'aeroporto, adibito al trasporto civile nel 1995, \u00e8 stato sottoposto a lavori di ampliamento nel periodo 2004-2006\nNel 2009, ha registrato un traffico passeggeri complessivo di 1.630.521 passeggeri e un carico/scarico merci per 8.578 tonnellate.\nA partire dal 15 gennaio 2019 l'aeroporto di Murcia-San Javier ha terminato il servizio per il traffico civile essendo stato sostituito dal nuovo Aeroporto Internazionale della Regione di Murcia."}
{"id": "3210350", "revid": "110157", "url": "https://it.wikipedia.org/wiki?curid=3210350", "title": "Loto\u0161ino", "text": "Loto\u0161ino \u00e8 una cittadina della Russia europea centrale, situata nella oblast' di Mosca; appartiene al \"rajon\" Loto\u0161inskij, del quale \u00e8 il capoluogo amministrativo.\nSorge all'estremit\u00e0 nordoccidentale della \"oblast'\", sul fiume \"Lob'\", 160 chilometri a nordovest di Mosca."}
{"id": "3210351", "revid": "767487", "url": "https://it.wikipedia.org/wiki?curid=3210351", "title": "S\u00e1ndor Sallai", "text": "Biografia.\nAnche suo fratello Tibor e suo nipote Roland sono o sono stati calciatori."}
{"id": "3210352", "revid": "287204", "url": "https://it.wikipedia.org/wiki?curid=3210352", "title": "Lotosino", "text": ""}
{"id": "3210353", "revid": "80339", "url": "https://it.wikipedia.org/wiki?curid=3210353", "title": "Lotoshino", "text": ""}
{"id": "3210361", "revid": "339392", "url": "https://it.wikipedia.org/wiki?curid=3210361", "title": "Chicco Sfondrini", "text": ""}
{"id": "3210370", "revid": "767487", "url": "https://it.wikipedia.org/wiki?curid=3210370", "title": "Antal R\u00f3th", "text": ""}
{"id": "3210390", "revid": "46291", "url": "https://it.wikipedia.org/wiki?curid=3210390", "title": "Arum maculatum", "text": "Il gigaro scuro (Arum maculatum ) \u00e8 una piccola pianta erbacea dei sottoboschi appartenente alla famiglia delle Aracee.\nEtimologia.\nIl nome scientifico del genere (\"Arum\") deriva dal greco \"aron\" (ma anche, secondo altre etimologie, dall'ebraico \u201car\u201d); in entrambi i casi questi due termini significano \u201ccalore\u201d e si riferisce al fatto che queste piante quando sono in piena fioritura emettono calore (caratteristica particolare del genere). L'epiteto specifico (\"maculatum\") si riferisce ai disegni macchiati sulle lamine fogliari.\nIl binomio scientifico attualmente accettato (\"Arum maculatum\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nSono piante non molto alte; l'altezza varia da 2 a 4 dm. La caratteristica pi\u00f9 interessante di questa specie \u00e8 la particolare forma dell'infiorescenza: uno spadice racchiuso da una grande spata affusolata. La forma biologica \u00e8 geofita rizomatosa (G rhiz) o anche \u201cgeofita tuberosa\u201d, ossia sono piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati rizomi/tuberi (un fusto sotterraneo dal quale, ogni anno, si dipartono radici e fusti aerei). \nRadici.\nLe radici sono secondarie fascicolate da rizoma.\nFoglie.\nLe foglie (tutte radicali e a disposizione spiralata) hanno la lamina intera con la superficie maculata di rosso scuro. La forma \u00e8 sagittata con tre lobi: quello apicale \u00e8 il pi\u00f9 lungo, i due basali (quelli vicini al picciolo) sono arrotondati e lievemente convergenti. Il picciolo \u00e8 lungo (il doppio della lamina) e alla base \u00e8 inguainante. Le foglie si sviluppano in primavera. Dimensione della lamina: larghezza 5 \u2013 10\u00a0cm; lunghezza 10 \u2013 20\u00a0cm.\nInfiorescenza.\nL'infiorescenza si compone di tanti piccolo fiori sessili; sono appressati gli uni sugli altri. L'infiorescenza \u00e8 sormontata da un lungo spadice e avvolta da una grande spata convoluta di colore pi\u00f9 chiaro (giallastro al centro \u2013 purpureo sui bordi) e lunga il doppio dell'infiorescenza ma con tubo basale corto; questa spata svolge la funzione vessillare. L'apice dello spadice \u00e8 una clava ingrossata violacea sopra un peduncolo cilindrico lunga 1/3 - \u00bd del peduncolo stesso. La disposizione dei fiori sessuali \u00e8 in basso per quelli femminili (formano un glomerulo basale); quelli maschili sono posti pi\u00f9 in alto; in mezzo tra i fiori femminili e quelli maschili c'\u00e8 una zona di fiori sterili. Sopra i fiori maschili, alla fine c'\u00e8 un glomerulo sterile. Tra queste varie sezioni sono presenti delle estroflessioni setoliformi con il compito di trattenere gli insetti pronubi per favorire l'impollinazione. Lunghezza della spata: 10 \u2013 25\u00a0cm. Lunghezza dello spadice: 4 \u2013 6\u00a0cm\nFiore.\nIn questi fiori il perianzio \u00e8 di tipo sepaloide (gli elementi sono indifferenziati tra calice e corolla, ossia fiori di tipo apetalo) e unisessuali (pianta monoica: fiori maschili e femminili separati, ma sulla stessa pianta). Altri fiori sono sterili di tipo filamentoso nello stadio di antesi femminile. I fiori sono 5-ciclici (2 verticilli di tepali, 2 verticilli di stami e un verticillo del gineceo).\nFrutti.\nI frutti sono delle bacche. Dopo la fecondazione la spata subisce un rapido avvizzimento e cos\u00ec si rendono visibili le bacche carnose di colore scarlatto. Infatti nei boschi \u00e8 facile incontrare la pannocchia delle bacche isolate e senza altra vegetazione (le foglie) intorno.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere di questa pianta (\"Arum\" ) comprende 25 specie delle quali cinque appartengono alla flora spontanea italiana.\nIl numero cromosomico di \"A. maculatum\" \u00e8: 2n = 56\nFilogenesi.\nLa famiglia delle Aracee pur essendo abbastanza eterogenea (da un punto di vista morfologico) \u00e8 considerata monofiletica. All'interno di questa famiglia la specie di questa voce appartiene al subclade (associato al rango tassonomico di sottofamiglia) delle Aroideae (comprendente 73 generi oltre al genere \"Arum\"). All'interno della sottofamiglia questa specie \u00e8 assegnata alla trib\u00f9 delle Areae .\nVariabilit\u00e0.\nIl corredo cromosomico di questa pianta \u00e8 tetraploide (vedi sopra). Viene considerata quindi una specie polimorfa. La variabilit\u00e0 si evidenzia soprattutto nelle foglie (pi\u00f9 o meno larghe o prive del disegno maculato) e nella forma e colorazione della spata (bianca, rosea o verde-gialla).\nLe variet\u00e0 descritte sul territorio italiano sono le seguenti:\nNell'elenco seguente sono indicate alcune sottospecie, variet\u00e0 e forme (oltre a quelle presenti in Italia). L'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie:\nSottospecie:\nVariet\u00e0:\nForme:\nIbridi.\nCon la specie \"Arum cylindraceum\"\" la pianta di questa voce forma il seguente ibrido interspecifico:\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nLa specie \"Arum italicum\" (Gigaro chiaro) \u00e8 molto simile al \u201cGigaro scuro\"; si differenzia in quanto la lamina delle foglie non \u00e8 maculata di rosso scuro e raggiunge un'altezza quasi doppia.\nUsi.\nFarmacia.\nLa pianta \u00e8 velenosa; specialmente le bacche (contengono cristalli di ossalato di calcio).\nLa parte ipogea (il rizoma) di questa pianta contiene amido e alcuni principi tossici (in parte eliminabili con l'essiccazione o la cottura). Altre sostanze contenute: grassi e saponine. La pianta ha in genere un sapore acre di pepe. Nella medicina popolare un preparato, polverizzando i tuberi, veniva usato come antielmintico (elimina svariati tipi di vermi o elminti parassiti) e antireumatico (attenua i dolori dovuti all'infiammazione delle articolazioni).\nAltre propriet\u00e0 medicamentose: diaforetica (agevola la traspirazione cutanea), diuretica (facilita il rilascio dell'urina), espettorante (favorisce l'espulsione delle secrezioni bronchiali), purgante e vermifuga (elimina in particolare i vermi intestinali)."}
{"id": "3210394", "revid": "599013", "url": "https://it.wikipedia.org/wiki?curid=3210394", "title": "Castello di Arcola", "text": "Il castello obertengo \u00e8 stato un edificio difensivo e residenza signorile in epoca feudale del borgo medievale di Arcola, in val di Magra nella provincia della Spezia. \nDopo i restauri effettuati nel 1884 il palazzo, sito in piazza Ugo Muccini in prossimit\u00e0 dell'antica torre obertenga, \u00e8 sede odierna del Municipio.\nStoria.\nNel cuore del centro storico del borgo arroccato di Arcola, la costruzione del castello \u00e8 legata alle vicende storiche che portarono, dall'XI secolo, alla rinascita del borgo arcolano sotto il dominio degli Obertenghi dopo le invasioni ed i saccheggi portati prima dai Normanni e poi dai Saraceni.\nDopo la dinastia obertenga, che del castello arcolano aveva fatto uno dei pi\u00f9 importanti centri difensivi dell'alto medioevo, nel XIII secolo i Malaspina succedettero nella gestione feudale dei possedimenti su Arcola ed il relativo castello. \n\u00c8 in questo periodo storico che si registra il primo assedio genovese ad opera di Oberto Doria (1278). Alla conquista del castello segue la sua vendita alla Repubblica di Genova da parte della famiglia Malaspina. Negli assalti verr\u00e0 anche coinvolta la vicina e alta torre obertenga.\nIl castello verr\u00e0 poi conquistato nel 1320 da Castruccio Castracani, signore di Lucca, e poi, nel 1430, dal Duca di Milano Filippo Maria Visconti ad opera del suo condottiero perugino Nicol\u00f2 Piccinino. \nRiconquistato nel 1436 dalla Repubblica genovese, il palazzo fu la sede della Podesteria di Arcola e di Vezzano.\nDurante le guerre napoleoniche, sul finire del XVIII secolo, il castello sub\u00ec gli scontri tra gli eserciti franco-genovesi e austro-russi che portarono, tra le altre devastazioni causate dai bombardamenti, anche gravi danni al castello e alla torre.\nPer avviare un completo restauro e ripristino della struttura si dovr\u00e0 attendere il 1884 quando, su progetto dell'ingegnere Canini, l'edificio sar\u00e0 interessato da una mirata opera conservativa che lo porteranno ad essere, in seguito, sede del municipio arcolano."}
{"id": "3210395", "revid": "599013", "url": "https://it.wikipedia.org/wiki?curid=3210395", "title": "J\u00f3zsef Kardos", "text": ""}
{"id": "3210397", "revid": "123295174", "url": "https://it.wikipedia.org/wiki?curid=3210397", "title": "Antonino Cannav\u00f2", "text": "Notizie biografiche.\nNasce a Casalvecchio Siculo, antichissimo paese collinare della provincia di Messina, all'epoca sotto la giurisdizione civile, religiosa e militare della potente cittadina di Savoca.\nNon conosciamo con precisione l'anno della nascita, si pu\u00f2 ragionevolmente supporre che non sia nato n\u00e9 molto prima n\u00e9 molto dopo del 1680.\nLa famiglia era alquanto benestante anche se non apparteneva al ceto nobiliare; Antonino Cannav\u00f2 era figlio di tal \"Mastro Francesco Cannav\u00f2\".\nFin dalla tenera et\u00e0 il Cannav\u00f2 venne educato dallo zio sacerdote ed omonimo \"don Antonino Cannav\u00f2\".\nNon \u00e8 dato sapersi dove apprese l'arte pittorica, tuttavia secondo lo storico locale avv. Domenico Puzzolo Sigillo, \u00e8 da escludere che l'abbia appresa a Messina, poich\u00e9 questa citt\u00e0, alla fine del XVII secolo, era in piena decadenza perch\u00e9 ancora sconvolta dai postumi dalla Rivolta del 1674/'78.\nNel 1706, il Cannav\u00f2 viene chiamato a Novara di Sicilia ove dipinge \"u casciarizzu da' Sarist\u00eca\" cio\u00e8 l'armadio della locale sagrestia; lo si apprende dagli archivi della Chiesa Madre di quella cittadina.\nLe notizie archivistiche gli attribuiscono una vastissima produzione pittorica (oggi perduta o deteriorata) sia a Casalvecchio Siculo ma anche in provincia di Catania e nel Messinese.\nIl nome di quest'artista dovette essere molto conosciuto ed apprezzato nella citt\u00e0 di Catania, tanto che questa intitol\u00f2 al Cannav\u00f2 un vicolo nei pressi dell'odierno centralissimo \"Corso Italia\".\nNel primo ventennio del secolo XVIII il nome di questo pittore emerge svariate volte in atti notarili (tuttora esistenti) che certificano gli acquisti immobiliari che compiva, segno di un indiscusso prestigio sociale ed una consistente agiatezza economica.\nNotizie non confermate affermano che il Cannav\u00f2 abbia istituito a Casalvecchio Siculo una scuola pittorica, frequentata da illustri intellettuali locali come Santo Manuli ed il sacerdote don Giuseppe Pasqua.\nAttorno al 1720 divenne Commissario del Santo Uffizio dell'Inquisizione in Casalvecchio e cur\u00f2 per molti anni l'amministrazione della Chiesa Madre di Sant'Onofrio Anacoreta, restaurandola ed arricchendola \"con pitture e suppellettili sontuose\".\nNel 1745, commission\u00f2 a nome dei suoi cittadini, all'argentiere messinese Giuseppe Aric\u00f2, la preziosissima statua argentea di Sant'Onofrio: fu per intercessione del santo Anacoreta che, due anni prima, il paese di Casalvecchio era stato risparmiato dalla terribile epidemia di peste che migliaia di vittime aveva mietuto in provincia di Messina.\nDal 1\u00ba ottobre 1750 al 7 aprile 1760 fu Procuratore della Confraternita di San Teodoro di Casalvecchio, in tale veste si dedic\u00f2 al restauro dell'omonima chiesa.\nIl Cannav\u00f2 fu un tenace sostenitore dell'autonomia civile e religiosa del suo paese natale da Savoca, ma non riusc\u00ec a vedere realizzato questo desiderio poich\u00e9 l'emancipazione di Casalvecchio Siculo da Savoca si concretizz\u00f2 solo nel 1793.\nAntonino Cannav\u00f2 si spense a Casalvecchio il 7 gennaio 1763.\nDi lui si occup\u00f2 il giornale l'Ora di Palermo con un articolo pubblicato il 16 marzo 1907 con il sottotitolo \"Un pittore casalvetino del sec XVIII\".\n\u00c8 interessante notare che Antonino Cannav\u00f2 fu contemporaneo e conterraneo del pittore Filippo Giannetto, quest'ultimo originario di Savoca. Tuttavia il Giannetto ancor prima del 1680 aveva lasciato la Sicilia alla volta di Napoli, ove mor\u00ec nel 1702; \u00e8 ragionevole pensare che tra i due pittori non ci siano state frequentazioni artistiche e personali, anche se sicuramente il Cannav\u00f2 era a conoscenza della fama di Filippo Giannetto.\nAttivit\u00e0 umanistica.\nAntonino Cannav\u00f2 fu valente letterato ed umanista, ed eccelse nell'ambito della letteratura latina.\nIl letterato Santo Manuli, suo parente e contemporaneo, gli dedicava una \"Grammatica Latina\" definendo il Cannav\u00f2 come fior fiore dei maestri di latino \"per i fanciulli che si vogliano indirizzare alla giusta latinit\u00e0\".\nOpere pittoriche.\nCome gi\u00e0 sopra enunciato, la produzione artistica del Cannav\u00f2 fu molto feconda, tuttavia oggi, solo una grande tela \u00e8 possibile ammirare: questa si conserva a Casalvecchio Siculo, presso la chiesa di San Teodoro e raffigura il santo in questione."}
{"id": "3210398", "revid": "767487", "url": "https://it.wikipedia.org/wiki?curid=3210398", "title": "Croce per anzianit\u00e0 di servizio militare (Austria)", "text": "La Croce per anzianit\u00e0 di servizio militare (\"Milit\u00e4rdienstzeichen\") per l'Impero austriaco fu una medaglia militare la cui fondazione risale all'imperatore Francesco Giuseppe d'Austria, ideata per premiare il lungo servizio di soldati ed ufficiali nelle file dell'esercito imperiale.\nStoria.\nLa croce venne fondata per decreto del 19 settembre 1849 dal giovane imperatore Francesco Giuseppe d'Austria su proposta del Ministro della Guerra Karl Ludwig von Ficquelmont per ricompensare quanti avessero militato all'interno dell'esercito austriaco.\nLa croce veniva assegnata a militari e ufficiali a seconda dei loro anni di servizio all'interno dell'esercito e nel 1890 la decorazione fu sottoposta ad una revisione. Essa continu\u00f2 ad essere concessa anche durante la Prima guerra mondiale sino al termine della monarchia asburgica.\nGradi e insegne.\nLe insegne dell'ordine si basavano tutte su un modello di croce con braccia decussate in oro con superficie granulata solo su un lato, mentre il retro era piano. L'area in centro alla croce poteva essere decorata con medaglioni o insegne a seconda del grado di anzianit\u00e0.\n1849-1867.\nNel 1849, il decreto di creazione della decorazione stabil\u00ec i seguenti gradi:\nUfficiali\nSottufficiali e truppa\n1867-1869.\nCon la dualit\u00e0 della monarchia austro-ungarica, la medaglia venne nuovamente riformata:\nUfficiali\nSottufficiali e truppa\n1869-1890.\nNel 1869 venne proclamata una nuova riforma della medaglia che and\u00f2 ancora una volta a cambiare i metodi di concessione della sezione per sottufficiali e truppa:\nUfficiali\nSottufficiali e truppa\n1890-1911.\nQuella del 1890 fu forse la riforma pi\u00f9 radicale della medaglia che a oltre 50 anni dalla sua istituzione mut\u00f2 molte delle classi di concessione, aggiungendone di nuove:\nUfficiali\nSottufficiali e truppa\n1911-1913.\nQuella del 1890 fu forse la riforma pi\u00f9 radicale della medaglia che a oltre 50 anni dalla sua istituzione mut\u00f2 molte delle classi di concessione, aggiungendone di nuove:\nUfficiali\nSottufficiali e truppa\n1913-1918.\nDurante la prima guerra mondiale, la medaglia venne ulteriormente variata:\nUfficiali\nSottufficiali e truppa\nIn tutte le classi, in tutte le epoche, il nastro fu sempre giallo con una striscia nera per parte."}
{"id": "3210400", "revid": "729019", "url": "https://it.wikipedia.org/wiki?curid=3210400", "title": "Aeroporto di Santiago di Compostela", "text": "L'Aeroporto di Santiago di Compostela - Rosal\u00eda de Castro (in spagnolo \"Aeropuerto de Santiago de Compostela-Rosal\u00eda de Castro\") \u00e8 situato a 16\u00a0km di distanza da Santiago di Compostela, nei pressi dell'insediamento di Lavacolla. \u00c8 l'aeroporto pi\u00f9 grande della Galizia offrendo voli internazionali ed intercontinentali.\nCon 2,9 milioni di passeggeri nel 2019, \u00e8 il sedicesimo aeroporto spagnolo per frequentazione, l'ottavo escludendo gli aeroporti sulle isole.\nL'ultima tappa del Camino de Santiago si trova in prossimit\u00e0 delle installazioni aeroportuarie.\nDal 12 marzo 2020 assume la denominazione ufficiale \"Aeroporto di Santiago - Rosal\u00eda de Castro\".\nAccessi.\nL'aeroporto si pu\u00f2 raggiungere nei modi seguenti:\nIn auto\nVicino al Terminal passa l'autostrada A54 che collega Lugo con il centro di Santiago. Prendendola si pu\u00f2 arrivare in meno di 10 minuti al raccordo anulare SC-20 che circonda la capitale galiziana. Andando verso il vicino paese di Sig\u00fceiro \u00e8 possibile prendere la AP-9 autostrada a pagamento che collega Santiago con tutte le citt\u00e0 della costa. Cos\u00ec si pu\u00f2 raggiungere A Coru\u00f1a in 40 minuti e Ferrol e Vigo in circa un'ora.\nIn pullman\nL'aeroporto e il centro della citt\u00e0 sono collegati da servizi di bus quotidiani con una frequenza di 30 minuti dalle 6.50 del mattino alle 23.30 della notte. Il prezzo della corsa semplice \u00e8 di 3 euro; le fermate intermedie sono l'autostazione e la via Doutor Teixeiro (vicino alla Stazione dei treni). Ci sono anche due linee dirette di pullman verso A Coru\u00f1a (un servizio giornaliero) e Lugo (sette servizi giornalieri).\nIn taxi\nAll'ingresso al terminal si trova una fermata di taxi che collegano l'aeroporto con qualsiasi localit\u00e0 della citt\u00e0 di Santiago di Compostela per un prezzo fisso di 21 euro."}
{"id": "3210401", "revid": "287204", "url": "https://it.wikipedia.org/wiki?curid=3210401", "title": "Top Volleybal Combinatie Amstelveen", "text": "Il Top Volleybal Combinatie Amstelveen \u00e8 una societ\u00e0 pallavolistica femminile olandese, con sede ad Amstelveen."}
{"id": "3210405", "revid": "152625", "url": "https://it.wikipedia.org/wiki?curid=3210405", "title": "Yann Pfeiffer", "text": ""}
{"id": "3210407", "revid": "247222", "url": "https://it.wikipedia.org/wiki?curid=3210407", "title": "Societ\u00e0 Ginnastica Pro Vercelli 1908-1909", "text": "Questa pagina raccoglie le informazioni riguardanti la Societ\u00e0 Ginnastica Pro Vercelli nelle competizioni ufficiali della stagione 1908-1909."}
{"id": "3210410", "revid": "2091899", "url": "https://it.wikipedia.org/wiki?curid=3210410", "title": "Connected Limited Device Configuration", "text": "CLDC \u00e8 un framework per Java ME che descrive le librerie base per dispositivi con risorse molto limitate, come telefonini.\nRequisiti minimi.\nI dispositivi in grado di far girare applicazioni CLDC devono soddisfare i seguenti requisiti minimi:\nProfili.\nUn profilo \u00e8 una serie di API che supportano dispositivi con diverse capacit\u00e0. Ci sono specifici profili per ciascun dispositivo, ma nel mondo mobile il pi\u00f9 utilizzato \u00e8 MIDP\nMobile Information Device Profile.\nIl MIDP \u00e8 un profilo progettato per i telefoni cellulari. Ci sono due versioni di MIDP, la 1.0 e la 2.0. Le applicazioni scritte in MIDP si chiamano MIDlets. \u00c8 la piattaforma pi\u00f9 popolare per il download di applicazioni sui cellulari.\nInformation Module Profile.\nIl profilo IMP \u00e8 molto basilare ed \u00e8 usato per casse, schede di rete, router, telefoni ed altri dispositivi senza display o con un display molto semplice. Contiene API per la memorizzazione e la rete. I pionieri di questo profilo sono Nokia e Siemens.\nDoJa Profile.\nProfilo apposito per il NTT DoCoMo.\nDigital Set Top Box Profile.\n\u00e8 il profilo per i Set Top Box. Include oltre 1550 API ed \u00e8 usato prevalentemente sui decoder interattivi"}
{"id": "3210416", "revid": "125365094", "url": "https://it.wikipedia.org/wiki?curid=3210416", "title": "Jacqueline Wilson", "text": "Poich\u00e9 suoi romanzi presentano spesso temi quali il divorzio, l'adozione e le malattie mentali, sono frequentemente soggetti a critiche e polemiche . \nQuattro dei suoi libri sono stati nominati nel sondaggio Big Read tra i \"100 libri pi\u00f9 popolari nel Regno Unito\" . Grazie al suo contributo come scrittrice di libri per bambini, Wilson \u00e8 stata nominata come candidata per il Premio Hans Christian Andersen nel 2014 . Dal suo racconto d'esordio nel 1969, ha scritto oltre 100 libri.\nBiografia.\nGli inizi.\nJacqueline Aitken \u00e8 nata a Bath, nel Somerset, il 17 dicembre 1945. Suo padre era un dipendente pubblico, mentre sua madre era una domestica . Un'avida lettrice fin dall'inizio, a sei anni sapeva gi\u00e0 di voler diventare una scrittrice, riempiendo un quaderno dopo l'altro di storie . All'et\u00e0 di 9 anni, scrisse il suo primo libro che era lungo 21 pagine. Ma i suoi genitori non incoraggiarono la sua ambizione, poich\u00e9 pensavano che fosse improbabile che i suoi scritti venissero pubblicati o che potesse guadagnarne qualcosa.\nLe fu dato il soprannome di \"Jacky Daydream (lett. Jacky sogno ad occhi aperti)\" a scuola; che in seguito us\u00f2 come titolo per la sua autobiografia . \nDopo aver lasciato la scuola all'et\u00e0 di 16 anni, inizi\u00f2 la formazione come segretaria, ma a 17 anni fece domanda per lavorare nella casa editrice DC Thomson, con sede a Dundee, su una nuova rivista per ragazze, \"Jackie\".\nLa carriera.\nQuando inizi\u00f2 a concentrarsi sulla scrittura, si ciment\u00f2 nel genere giallo, pubblicando il suo primo romanzo poliziesco per adulti nel 1971 e ricevette un successo misto con i successivi circa 40 libri. Ma la svolta arriv\u00f2 20 anni dopo, quando le venne l'idea di scrivere un libro su una ragazzina in affidamento, cos\u00ec pubblic\u00f2 \"The Story of Tracy Beaker (in Italia Bambina affittasi)\", illustrato da Nick Sharratt, le cui immagini hanno ritratto i suoi successivi racconti da allora .\nIn Big Read, un sondaggio del 2003 condotto dalla BBC, quattro dei libri di Wilson sono stati classificati tra i \"100 libri pi\u00f9 popolari nel Regno Unito\": \"Double Act (Fotocoppia)\", \"Girls In Love\", \"Vicky Angel (Alla faccia dell'angelo)\" e \"The Story of Tracy Beaker (Bambina affittasi)\"; altri dieci si sono classificati tra i primi 200 . Nel 2002, ha sostituito Catherine Cookson come autore pi\u00f9 preso in prestito nelle biblioteche britanniche, una posizione che ha mantenuto fino a quando non \u00e8 stata superata da James Patterson nel 2008 .\nVita privata.\nDurante l'adolescenza, inizi\u00f2 una relazione con un tipografo, Millar Wilson. Si sposarono nel 1965 ed ebbero una figlia, Emma, due anni dopo. La coppia divorzi\u00f2 nel 2004, rimanendo comunque in buoni rapporti .\nNell'aprile 2020, Jacqueline Wilson ha fatto coming out pubblicamente e ha rivelato di avere una compagna con cui convive dagli ultimi 18 anni .\nAdattamenti.\nUna trasposizione teatrale di \"Fotocoppia\", scritta e diretta da Vicky Ireland, \u00e8 stata eseguita per la prima volta al Polka Theatre di Wimbledon, a Londra, dal 30 gennaio al 12 aprile 2003, e ha fatto tourn\u00e9e in tutto il Regno Unito. La sceneggiatura \u00e8 stata pubblicata da Collins Plays Plus. In Irlanda sono state prodotte delle drammatizzazioni di \"Facciamo che ero Lottie\", \"Mezzanotte\", \"Piantatela!\",\"Segreti\" e \"La bambina con la valigia\". Le sceneggiature di questi spettacoli sono state pubblicate da Nick Hern Books."}
{"id": "3210419", "revid": "292162", "url": "https://it.wikipedia.org/wiki?curid=3210419", "title": "Castello Chiaramontano di Naro", "text": ""}
{"id": "3210426", "revid": "599013", "url": "https://it.wikipedia.org/wiki?curid=3210426", "title": "Imre Garaba", "text": ""}
{"id": "3210428", "revid": "36294042", "url": "https://it.wikipedia.org/wiki?curid=3210428", "title": "Aimerico di Piacenza", "text": ""}
{"id": "3210432", "revid": "987147", "url": "https://it.wikipedia.org/wiki?curid=3210432", "title": "Cueli-Liberi", "text": "Cueli-Liberi (tedesco: \"Quelle\", sorgente) \u00e8 una localit\u00e0 di Folgaria in provincia di Trento.\nGeografia fisica.\nIl luogo ha un'altitudine di 1165 m e si trova nell'alta valle dell'Adige, oltre il Sommo (\"oltresom\"), come Perpruneri, Tezzeli e Morganti.\nStoria.\nIl torrente Astico faceva confine tra la Repubblica di Venezia e l'Impero austro-ungarico. Con la caduta di Venezia il confine fu portato ai Fiorentini (Vicenza).\nNella Prima Guerra Mondiale Cueli-Liberi era in prima linea e anche l'avamposto di servizio per il Forte Cherle (il comando generale dei forti della zona). Dalla frazione il forte veniva rifornito di energia elettrica, attraverso una turbina nel torrente Astico, e di viveri, attraverso una teleferica per l'approvvigionamento. Il luogo era anche adibito a dormitorio per i soldati e i civili furono mandati in Austria come profughi.\nEconomia.\nCueli-Liberi era importante per l'economia di Folgaria, poich\u00e9 c'erano tre mulini e tre caseifici attivi; tuttora fornisce, grazie alle sue sorgenti, parte dell'acqua dell'acquedotto sia di Folgaria che di Lavarone.\nDopo gli anni 1970 Cueli-Liberi \u00e8 diventata perlopi\u00f9 un luogo di villeggiatura estiva. Attualmente il numero di abitanti \u00e8 di otto unit\u00e0."}
{"id": "3210451", "revid": "287204", "url": "https://it.wikipedia.org/wiki?curid=3210451", "title": "Tembien (sommergibile)", "text": "Il Tembien \u00e8 stato un sommergibile della Regia Marina.\nStoria.\nDopo un periodo nel 1938-39 assegnato all'11\u00aa squadriglia del I Grupsom La Spezia, il 1\u00ba agosto 1939, al comando del TV Franco Tosoni Pittoni, fu assegnato al V Gruppo Sommergibili con base a Lero, nell'ambito della 52\u00aa squadriglia unitamente ai gemelli \"Durbo\", \"Beilul\" e \"Lafol\u00e8\". L'altra squadriglia componente il gruppo era la 51^, composta da altri quattro \"africani\", i battelli \"Gondar\", \"Neghelli\", \"Ascianghi\" e \"Scir\u00e8\". \nSvolse attivit\u00e0 addestrativa e divers e crociere di questo tipo.\nIl 10 giugno 1940, all'entrata dell'Italia nella seconda guerra mondiale, fu assegnato alla XXXV Squadriglia del III Grupsom e trasferito a Messina.\nIl 1\u00ba luglio fu inviato in acque maltesi, rientrando alla base quattro giorni dopo. \nPi\u00f9 avanti, sempre in luglio, usc\u00ec in mare per una seconda missione, ma un guasto frattanto sopravvenuto lo obblig\u00f2 al rientro.\nIl 1\u00ba agosto si port\u00f2 nei pressi di Creta in missione offensiva, facendo ritorno cinque giorni pi\u00f9 tardi.\nIl 23 settembre oper\u00f2 nelle acque prospicienti Tobruk, tornando alla base il 6 ottobre.\nIl comando dell'unit\u00e0 pass\u00f2 poi al tenente di vascello Guido Gozzi (che in seguito fu promosso capitano di corvetta).\nIl 21 novembre comp\u00ec una missione notturna di agguato in acque maltesi; replic\u00f2 la missione nella notte seguente, ad ovest di Malta.\nIl 26 novembre fu inviato di nuovo ad ovest di Malta. Alle 23.24 del 27 individu\u00f2 la 3\u00aa Divisione Incrociatori della Royal Navy, formata dall'incrociatore pesante \"York\" e dagli incrociatori leggeri \"Glasgow\" e \"Gloucester\", e, portatosi a 1500 metri, lanci\u00f2 \u2013 alle 23.28 \u2013 due siluri, che non andarono a segno; si avvicin\u00f2 ulteriormente, sino a meno di 1000 metri, ed alle 23.33 lanci\u00f2 altri due siluri, udendo una violenta detonazione. Tuttavia le fonti britanniche non riportano non solo alcun danneggiamento, ma nemmeno l'attacco stesso. \nIl 1\u00ba gennaio 1941 fu invece mandato presso Sollum. Alle 00.45 dell'8 individu\u00f2 un mercantile di grandi dimensioni in navigazione all'altezza di Bardia e gli lanci\u00f2 sei siluri (divisi in tre coppiole), ma le armi ebbero corsa irregolare (fu il primo caso in cui manifest\u00f2 tale difetto) e non andarono quindi a segno. Il sommergibile rientr\u00f2 alla base il 12 gennaio.\nIl 3 febbraio inizi\u00f2 una missione nei pressi di Malta, terminandola il 12 del mese.\nIl \"Tembien\" fu poi sottoposto a lavori di manutenzione protrattisi per circa quattro mesi.\nIl 26 giugno fu inviato nelle acque prospicienti la Cirenaica. Alle 20.41 del 29 individu\u00f2 una squadra di navi inglesi in navigazione nei pressi di Ras Azzaz ed attacc\u00f2 un cacciatorpediniere con il lancio di un siluro, immergendosi poco dopo ed eludendo la caccia portata da un secondo cacciatorpediniere. Fonti britanniche danno notizia dell'affondamento, in quella zona ed in quel momento, del cacciatorpediniere HMAS \"Waterhen\", che per\u00f2 si capovolse ed affond\u00f2 non per l'impatto di un siluro, bens\u00ec perch\u00e9 colpito da bombe di aerei. Il \"Tembien\" torn\u00f2 alla base il 3 luglio.\nIl 31 luglio lasci\u00f2 Messina ed il 1\u00ba agosto fu dislocato in agguato ad ovest di Malta, per formare, unitamente ad altri tre sommergibili, uno sbarramento in opposizione all'operazione britannica \u00abStyle\u00bb (consistente nell'invio di un convoglio a Malta).\nIl 2 agosto, nella prima mattina, attacc\u00f2 l'incrociatore leggero britannico \"Hermione\", che navigava a 28 nodi con rotta per Malta; la nave inglese reag\u00ec per\u00f2 speronando il \"Tembien\", che affond\u00f2 con tutto l'equipaggio in posizione 36\u00b031' N e 12\u00b040' E.\nPerirono con il sommergibile il comandante Gozzi, altri 4 ufficiali e 37 fra sottufficiali e marinai.\nIl \"Tembien\" aveva svolto in tutto 10 missioni offensivo-esplorative e 6 di trasferimento od addestrative, percorrendo 9806 miglia in superficie e 1881 in immersione."}
{"id": "3210455", "revid": "404338", "url": "https://it.wikipedia.org/wiki?curid=3210455", "title": "Mmol", "text": " #REDIRECT Mole"}
{"id": "3210456", "revid": "1086846", "url": "https://it.wikipedia.org/wiki?curid=3210456", "title": "Societ\u00e0 Ginnastica Pro Vercelli 1909-1910", "text": "Questa voce raccoglie rose e dati statistici sulla squadra di calcio Societ\u00e0 Ginnastica Pro Vercelli nella stagione 1909-1910.\nStagione.\nLa squadra giunse seconda nel Campionato federale, perdendo lo spareggio scudetto con l'.\nRosa.\n \n \n \n \n \nStatistiche.\nStatistiche dei giocatori.\nFonte:\nSeconda Categoria.\nI giornali sportivi non hanno citato alcuna rosa intera. Citati i giocatori Bossola (II), Capra, Jona e Sassi (2 volte) e il gol di Opezzo (Oppezzo ?) da . Il libro della Pro Vercelli fatto da non ha citato il titolo di Seconda Categoria vinto dalla Pro Vercelli."}
{"id": "3210460", "revid": "460592", "url": "https://it.wikipedia.org/wiki?curid=3210460", "title": "Grammy Award alla migliore interpretazione metal", "text": ""}
{"id": "3210461", "revid": "1564499", "url": "https://it.wikipedia.org/wiki?curid=3210461", "title": "Picentini", "text": ""}
{"id": "3210463", "revid": "278830", "url": "https://it.wikipedia.org/wiki?curid=3210463", "title": "Albi speciali di Martin Myst\u00e8re", "text": ""}
{"id": "3210465", "revid": "339392", "url": "https://it.wikipedia.org/wiki?curid=3210465", "title": "Albi speciali di Brendon", "text": ""}
{"id": "3210466", "revid": "278830", "url": "https://it.wikipedia.org/wiki?curid=3210466", "title": "Albi speciali di Dampyr", "text": ""}
{"id": "3210468", "revid": "278830", "url": "https://it.wikipedia.org/wiki?curid=3210468", "title": "Albi speciali di Dylan Dog", "text": ""}
{"id": "3210472", "revid": "278830", "url": "https://it.wikipedia.org/wiki?curid=3210472", "title": "Albi speciali di Legs Weaver", "text": ""}
{"id": "3210475", "revid": "278830", "url": "https://it.wikipedia.org/wiki?curid=3210475", "title": "Albi speciali di Mister No", "text": ""}
{"id": "3210477", "revid": "278830", "url": "https://it.wikipedia.org/wiki?curid=3210477", "title": "Albi speciali di Nathan Never", "text": ""}
{"id": "3210478", "revid": "278830", "url": "https://it.wikipedia.org/wiki?curid=3210478", "title": "Albi speciali di Tex", "text": ""}
{"id": "3210483", "revid": "12582", "url": "https://it.wikipedia.org/wiki?curid=3210483", "title": "Liceo Azuni", "text": ""}
{"id": "3210485", "revid": "120944040", "url": "https://it.wikipedia.org/wiki?curid=3210485", "title": "Cantharellus tubaeformis", "text": "Il fungo invernale (Cantharellus tubaeformis (Pers. ) Fr., 1821) \u00e8 un fungo della famiglia Cantharellaceae, strettamente affine al \"Cantharellus lutescens\".\nDescrizione.\nCorpo fruttifero.\nHa un gambo cavo alla fine, con la cavit\u00e0 che a volte si apre al centro del cappello. Le lamelle (pseudo lamelle, caratteristica dei Cantharellus) sono grossolane, in parte biforcate. Il cappello ricorda la forma di un imbuto\nIl cappello misura 2\u20136 cm, bruno-grigio o bruno-ruggine, fibrilloso o peloso, pi\u00f9 o meno lobato e increspato al margine. Le lamelle prima sono giallo pallide, poi biancastre; il gambo \u00e8 assottigliato in basso, un po' costoluto, giallo, a volte diventa grigio o bruno a cominciare dall'alto.\nSpore.\nLa polvere sporale \u00e8 color crema.\nHabitat.\n\u00c8 una specie caratteristica dei boschi di conifere e dei boschi montani di latifoglie, in cui cresce sul suolo muscoso e acido.\nDistribuzione geografica.\nSi tratta di un fungo diffuso in Europa centro-settentrionale, Alpi, Appennino centro-settentrionale, America settentrionale e Scandinavia.\nCommestibilit\u00e0.\nOttimo commestibile e molto gustoso. Comunemente essiccato nelle regioni scandinave per conservarlo durante l'inverno. Ottimo per sughi e zuppe. Comunemente utilizzato nella cucina scandinava come contorno alla carne."}
{"id": "3210488", "revid": "1458600", "url": "https://it.wikipedia.org/wiki?curid=3210488", "title": "Famiglia Rizzuto", "text": "La famiglia Rizzuto \u00e8 un'organizzazione criminale di stampo mafioso con base nel Qu\u00e9bec (Canada), a Montr\u00e9al. I territori sotto l'influenza della famiglia sono principalmente l'Ontario e il Qu\u00e9bec meridionale. Secondo l'FBI \u00e8 connessa con la famiglia Bonanno, invece le autorit\u00e0 competenti canadesi considerano le due famiglie come entit\u00e0 a s\u00e9 stanti. La famiglia Rizzuto \u00e8 stata legata alla potente famiglia Cotroni di Montr\u00e9al, fondata da Vincent Cotroni, fino a che il conflitto interno scoppiato relativamente le sorti della gestione delle attivit\u00e0 comport\u00f2 l'uscita dei Rizzuto come nuovi capi della metropoli .\nStoria.\nAnni '50 e '60 - Le origini - I Bonanno e la famiglia Cotroni.\nNicolo \"Nick\" Rizzuto era nativo di Cattolica Eraclea (Agrigento), e arriv\u00f2 in Canada nel 1954. Secondo il collaboratore di giustizia Tommaso Buscetta, vi era un forte \u00ab\"collegamento tra la famiglia Rizzuto e i Cuntrera-Caruana che insieme ad altri uomini d'onore costituivano una famiglia mafiosa di Siculiana trapiantata a Montr\u00e9al che continuava a reggere il mandamento di Siculiana\"\u00bb.\nNel 1969 a Jean-Talon Street East (Zona Saint Leonard) apre il \"Reggio Bar\", che diventa il quartier generale di Paolo Violi, braccio destro di Vic Cotroni, emerso nella malavita grazie al traffico di eroina e scalzando il suo contendente siciliano Luigi Greco, mise in piedi quella che verr\u00e0 chiamata la Famiglia Cotroni.\nAnni '70 - La guerra con la fazione di Paolo Violi.\nIl 1972 fu l'anno in cui membri della famiglia Bonanno di New York, tra cui Domenico Arcuri, Nicolino Alfano, Nick Buttafuoco, Michael Zaffarano, tentarono di far da pacieri e mentre Vic Cotroni chiedeva l'espulsione di Nick alla fine fu deciso solo che quest'ultimo dovesse comunicare gli affari che faceva al di fuori dell'organizzazione.\nNel 1972, secondo il pentito Antonino Calderone, Violi vol\u00f2 in Italia ed incontr\u00f2 lui stesso a Catania, ad Agrigento incontr\u00f2 Giuseppe Settecasi, boss della zona che gestiva traffici di droga internazionali, con cui si lament\u00f2 della sua situazione con Nick Rizzuto, per poi andare nella sua terra d'origine in Calabria. L\u00ec era in contatto con lo 'ndranghetista Saverio Mammoliti con cui erano amici.\nNel 1973 Nick decide di allontanarsi da Montr\u00e9al spostandosi a Caracas in Venezuela.\nLa Commission d'enqu\u00eate sur le crime organis\u00e9 (Commissione d'inchiesta sul crimine organizzato) creata nel settembre del 1972 dal governo provinciale del Quebec negli anni '70 misero in primo piano una serie di indagini sul duo Cotroni-Violi. Nel 1974, condannarono Vic Cotroni ad un anno di carcere per interferenze nel procedimento giudiziario a causa di sue testimonianze volte a depistare i fatti.\nNel 1975, durante il periodo di carcere di Cotroni, Paolo Violi fu nominato boss provvisorio da Philip Rastelli, ma una volta chiamato a testimoniare fu anch'egli condannato ad un anno di carcere per oltraggio alla corte.\nNel 1976 Vito Rizzuto viene scarcerato e raggiunge il padre in Venezuela per rimanervi per i prossimi 3 anni.\nDa quest'anno e con l'omicidio il 2 febbraio del consiglier di Paolo Violi, il siciliano Pietro Sciarra comincia la guerra.\nL'anno successivo, l'8 febbraio, viene ucciso Francesco Violi, fratello minore di Paolo, nell'area industrializzata di Rivi\u00e8re des Prairies, a nord di Montr\u00e9al.\nAlle 19:32 del 22 gennaio 1978 venne ucciso Paolo Violi a colpi di lupara.\nPer l'omicidio vennero arrestati Domenico Manno, zio di Vito Rizzuto, Agostino Cuntrera e Giovanni Di Mora, cognato di Agostino e Liborio Cuntrera, i quali il 15 settembre dello stesso anno si dichiararono colpevoli. Manno in particolare dichiar\u00f2 che i Rizzuto non erano coinvolti. Fu sospettato anche Paolo Renda ma non si ebbero prove e fu liberato.\nDa quel momento Vito Rizzuto torn\u00f2 a Montr\u00e9al organizzando la fazione siciliana, con Vic Cotroni che manteneva il ruolo di boss ed iniziando ad usare il Porto di Montr\u00e9al per il traffico di droga: hashish proveniente dal Pakistan e dal Libano, ed eroina dalla Sicilia e dalla Thailandia da rivendere poi in gran parte a New York e nel New Jersey.\nAnni '80 - '90 - Il traffico di droga e i processi.\nIl 12 febbraio 1988 Il Cuerpo Tecnico de Policia Judicial trova nella casa di Caracas di Nick Rizzuto all'incirca un chilogrammo di cocaina e venne arrestato insieme ad altre 4 persone.\nL'8 novembre 1990, tre anni dopo l'arresto di Vito Rizzuto la corte suprema di Newfoundland assolve Vito e fu in quel periodo che con questa seconda assoluzione la stampa lo nomin\u00f2 il John Gotti di Montr\u00e9al, in analogia al fatto che come il boss newyorchese usciva assolto nei processi.\nNel 1993 viene rilasciato in Venezuela dopo oltre4 anni il padre Nick, il 23 maggio di quell'anno torner\u00e0 a Montr\u00e9al.\nAnni 2000 - Il Consortium, la faida interna con i Cotroni e il declino.\nVito Rizzuto, considerato di pari livello dai boss italo-americani statunitensi, in Canada crea quello che verr\u00e0 poi chiamato Consortium, una sorta di alleanza tra tutte le famiglie canadesi, la mafia russa, gli Hells Angels, le bande irlandesi e i cartelli colombiani. Ognuno ha uno spazio in cui fare le sue attivit\u00e0 criminali e uniti gestiscono il traffico di droga.\nDopo il consolidamento del potere negli anni novanta, i Rizzuto furono colpiti da una serie di arresti importanti nei primi anni del 2000. Nel gennaio 2004, Vito Rizzuto fu arrestato ed estradato negli Stati Uniti, dove nel maggio 2007 fu condannato a scontare 10 anni per il suo coinvolgimento negli omicidi di tre rivali della famiglia Bonanno nel 1981, Alphonse Indelicato, Phillip Giaccone e Dominick Trinchera. Nel novembre 2006, la vecchia leadership dell'organizzazione criminale fu fatta saltare dall'operazione Colosseo della polizia, nella quale 90 persone furono arrestate, tra cui Nick Rizzuto, Paolo Renda e Francesco Arcadi.\nLe operazioni delle forze dell'ordine portarono alla decimazione e al declino del clan italoamericano, diminuendone l'influenza sul territorio e favorendo l'espansione di gruppi malavitosi da sempre in secondo piano proprio a causa della famiglia.\nLa guerra di mafia di Montr\u00e9al (2009-oggi).\nDal 2009 \u00e8 in atto una guerra di mafia volta a riempire il vuoto di potere nella criminalit\u00e0 organizzata di Montr\u00e9al venuto a crearsi col declino dei Rizzuto. Nell'agosto 2009 fu ucciso Federico Del Peschio, membro della famiglia.\nIl 28 dicembre fu il turno di Nick Rizzuto, figlio di Vito, ucciso a Notre-Dame-de-Gr\u00e2ce. L'omicidio di una personalit\u00e0 cos\u00ec di rilievo all'interno dell'organizzazione dimostr\u00f2 pubblicamente quello che le autorit\u00e0 credevano gi\u00e0 da qualche tempo, ovvero che il clan siciliano stava soccombendo a una crisi sia interna (dovuta ad arresti e difficolt\u00e0 di gestione) sia esterna (conflitti con bande di strada e gruppi nordamericani), che aveva portato gi\u00e0 tempo prima di questo omicidio alla creazione di un vuoto di potere all'interno della criminalit\u00e0 organizzata di Montr\u00e9al.\nDall'omicidio di Nick, la famiglia soffr\u00ec sempre pi\u00f9 chiaramente dei duri colpi ricevuti sia dalla guerra di mafia che dalle autorit\u00e0, e il 2 maggio 2010 fu rapito Paolo Renda, 70 anni, fratello di Vito Rizzuto, sulle cui sorti le autorit\u00e0 pensano al possibile omicidio. Poco pi\u00f9 di un mese dopo, il 30 giugno, furono uccisi in un agguato a Saint-Leonard, Agostino Cuntrera, considerato nuovo capo della famiglia e la sua guardia del corpo Liborio Sciascia. L'omicidio di Cuntrera, secondo gli inquirenti, avrebbe segnato il colpo decisivo ai Rizzuto per la loro estromissione dalle attivit\u00e0 illegali su Montr\u00e9al, e sebbene alcuni investigatori sulla mafia abbiano espresso pareri contrastanti circa i motivi che abbiano fatto scattare il conflitto, molti hanno puntualizzato il fatto che con la liberazione di Vito Rizzuto nel 2010 si sarebbe assistito al regolamento dei conti finale. A fine settembre fu ucciso Ennio Bruni all'uscita da un bar di Vimont, il quartiere italiano.\nIl 10 novembre, dopo la lunga serie di omicidi ai danni del clan, \u00e8 stato ucciso a colpi di pistola nella sua abitazione in Avenue Antoine Berthelet (Cartierville, dimora di diversi mafiosi e criminali) mentre si trovava in cucina, il padrino ottantaseienne della famiglia: Nicolo Rizzuto. L'agguato, che ha segnato profondamente le sorti del clan, \u00e8 stato attribuito dalle autorit\u00e0 a due gruppi: le bande nordamericane o calabresi, ambedue alla ricerca di spazi e compromessi nel nuovo scenario creatosi con il declino e lo sconfinamento a gruppo di secondo piano della famiglia siciliana; l'assassinio sarebbe quindi avvenuto anche a causa del carisma del padrino capace di poter riassestare il clan dalla crisi di potere degli ultimi anni e ridargli nuovo smalto dall'arresto di suo figlio Vito Rizzuto.\nDall'inizio del 2010 fino all'uccisione di Nicolo Rizzuto, a Montr\u00e9al sono stati registrati 35 casi di omicidio connessi al crimine organizzato.\nFrancesco Arcadi, secondo la polizia canadese, viene indicato come il successore di Vito Rizzuto dopo il suo arresto.\nVito Rizzuto \u00e8 uscito di prigione il 6 ottobre 2012.\nA maggio 2013 vengono uccisi a Palermo, Juan Ramon Fernandez (1956), vicino a Vito Rizzuto e definito dalla Royal Canadian Mounted Police \"seduto alla destra di Dio\" (Vito Rizzuto), presente in Sicilia dal giugno 2012 dopo che fu espulso dal Canada, e Fernando Pimentel (1977), in Sicilia da qualche settimana. Il primo aveva messo in piedi un traffico di droga con il clan di Bagheria.\nL'11 novembre 2013 viene ucciso nel ristorante italiano Forza Italia ad Acapulco, in Messico un affiliato al clan di origine calabrese: Moreno Gallo (Rovito - 1946) gi\u00e0 condannato all'ergastolo in Canada per aver ucciso uno spacciatore di droga nel 1975 ed espulso nel gennaio 2012.\nInfine anche Vito Rizzuto muore per complicazioni polmonari all'et\u00e0 di 67 anni il 23 dicembre 2013, all'ospedale Sacre Coeur Hospital di Montr\u00e9al.\nIl 19 novembre 2015 in un'operazione anti-droga a Montr\u00e9al che coinvolge membri dei Rockers motorcycle gang, membri del chapter cittadino degli Hells Angels e anche Leonardo Rizzuto, presunto boss della famiglia dopo l'omicidio di suo fratello Nick Rizzuto Junior.\nSecondo l'operazione Colis\u00e9e Stefano Sollecito sarebbe il nuovo boss della mafia a Montr\u00e9al, il quale gi\u00e0 gestiva gli affari illeciti con Leonardo Rizzuto; Leonardo e Stefano furono entrambi arrestati.\nRocco Sollecito (1949), padre di Stefano, viene ucciso il 27 maggio 2016 a Laval (Qu\u00e9bec).\nIl 2 giugno 2016 Angelo D'Onofrio viene ucciso nei pressi dell'Hillside Caf\u00e8 di Rue Fleury, a Montr\u00e9al.\nIl 19 febbraio 2018, furono rilasciati dal carcere alcuni importanti membri, prosciolti dalle accuse di gangsterismo e cospirazione per traffico di cocaina.\nInfluenza sui media.\nGli scrittori Antonio Nicaso e Peter Edwards hanno pubblicato \"Business or Blood: Mafia Boss Vito Rizzuto's Last War\" (2015). Il libro \u00e8 stato adattato alla serie televisiva \"Bad Blood\", che ha debuttato in citt\u00e0 nel 2017."}
{"id": "3210492", "revid": "834", "url": "https://it.wikipedia.org/wiki?curid=3210492", "title": "Quit Playin' Games (With My Heart)", "text": ""}
{"id": "3210494", "revid": "11959", "url": "https://it.wikipedia.org/wiki?curid=3210494", "title": "Essad Pasha", "text": ""}
{"id": "3210496", "revid": "99857125", "url": "https://it.wikipedia.org/wiki?curid=3210496", "title": "Cecilia Salvioli", "text": "Palmar\u00e8s.\nIn carriera ha conseguito i seguenti risultati:"}
{"id": "3210510", "revid": "1318658", "url": "https://it.wikipedia.org/wiki?curid=3210510", "title": "Coll\u00e8ge des Ing\u00e9nieurs", "text": "Il Coll\u00e8ge des Ing\u00e9nieurs (noto anche con l'acronimo CDI) \u00e8 una \"business school\" con sede principale a Parigi in Boulevard Saint-Germain e composto da campus in Francia, Italia e Germania. L'istituto si prefigge di fornire una formazione internazionale di eccellenza nei campi della Finanza e della Business Administration a giovani talenti con background principalmente ingegneristico, con il fine di sviluppare competenze e key skills necessarie per l'avanzamento a ruoli manageriali.\nFondata nel 1986 e con un occhio agli aspetti tecnologici, scientifici ed imprenditoriali, l'Istituto conferisce un titolo M.B.A. e, in partnership con l'universit\u00e0 Paris VI, un titolo congiunto di Dottorato di Ricerca \u2013 M.B.A. in \u201cScience &amp; Management\u201d. Inoltre la Scuola offre corsi di tipo Executive (Corporate Universities) e sviluppa il programma Copernic, un Master of Science in Management indirizzato a laureati dell'Europa Centrale e Orientale, in cooperazione con il Ministero degli Esteri francese, alcune \u201cGrande \u00e9cole\u201d e partner industriali.\nL'elevato gradiente di internazionalit\u00e0 di cui si compone la formazione erogata dalla Scuola impone l'inglese quale propria lingua ufficiale; data comunque la distribuzione e diffusione dell'offerta formativa tra i vari campus europei, sono previste anche lezioni in lingua Francese, Tedesca ed Italiana.\nIl Coll\u00e8ge des Ing\u00e9nieurs \u00e8 interamente finanziato da privati. I candidati all'M.B.A. sono tenuti a sviluppare un progetto specifico (Mission) presso un'azienda partner. Tutti i programmi formativi erogati sono completamente gratuiti per i corsisti, al fine di garantirne l'accesso a tutti i profili a pi\u00f9 elevato potenziale.\nStoria.\nIl Coll\u00e8ge fu fondato nel 1986 da Mr Philippe Mahrer e da una Advisory Commettee guidata da Jean Peyrelevade e che annoverava membri quali i direttori delle principali grande \u00e9cole francesi (\u00c9cole Normale Sup\u00e9rieure ed \u00c9cole nationale des ponts et chauss\u00e9es) e business leader.\nI corsi M.B.A. ebbero inizio nel settembre dello stesso anno. In seguito, nel 1990, fu inaugurato il programma Copernic in cooperazione con Ministero degli Esteri francese, Institut d'\u00c9tudes Politiques de Paris, \u00c9cole des Mines de Paris ed \u00c9cole nationale des ponts et chauss\u00e9es. Nel 1992 iniziarono inoltre i corsi di Diploma Attuariale. Seguirono presto altri programmi, quali il Master of Science in Applied Mathematics for Insurance nel 1993 in partnership con l'Universit\u00e0 di Marne la Vall\u00e9e, mentre il programma CDI-China fu inaugurato nel 1994.\nNel 1996 l'alumnus Knut Stannowski apr\u00ec la sede tedesca del CDI a Stoccarda, con il contributo delle istituzioni del Baden-W\u00fcrttemberg. L'espansione internazionale del Coll\u00e8ge fu consolidata dall'inaugurazione di un'agenzia a San Gallo, in Svizzera, nel 2003 e di un ufficio a Monaco di Baviera nel 2008.\nNel 2009, per iniziativa di John Elkann, vicepresidente della Fondazione Giovanni Agnelli, congiuntamente con Marco Tronchetti Provera, presidente della Fondazione Pirelli e Riccardo Garrone, presidente della Fondazione Edoardo Garrone, viene fondata la Scuola di Alta Formazione al Management (SAFM) a Torino, completamente affiliata al Coll\u00e8ge des Ing\u00e9nieurs.\nOfferta formativa.\nIl Coll\u00e8ge des Ing\u00e9nieurs propone un innovativo full-time M.B.A. di dieci mesi accessibile dalle sedi di Parigi, Monaco di Baviera, Torino. L'unicit\u00e0 dell'M.B.A. del CDI, paragonato ai corsi tradizionali in Business Administration, risiede nell'essere completamente finanziato dalle aziende sponsor, con un'enfasi sulla metodologia Action learning. Tutti i candidati ammessi ricevono una borsa di studio che copre i costi di ammissione ai corsi e le spese base di mantenimento. Dato il limitato numero di ammissioni, il programma \u00e8 rinomato per la sua elevatissima selettivit\u00e0. Inoltre il programma, di forte natura internazionale, prevede sessioni di corsi a Parigi, Monaco, Torino e Ittingen (CH).\nOgni candidato \u00e8 tenuto a lavorare per 6 mesi su progetti strategici presso le aziende sponsor, conosciute come Mission, quali parti integranti dell'esperienza M.B.A. in quanto offre ai giovani talenti un'opportunit\u00e0 per mettere in pratica e testare le nuove competenze in fase di acquisizione, in un ambiente aziendale reale. Per migliorare il processo di apprendimento, sessioni accademiche settimanali sono alternate a periodi presso le aziende sponsor, e i candidati sono tenuti a produrre report mensili relativi alla loro mission aziendale.\nIl curriculum accademico prevede corsi di accounting, strategy, marketing, entrepreneurship, innovation management, operations, corporate finance, business ethics, investments, leadership e human resources management, sviluppo delle soft skills e coaching nello sviluppo di un progetto di crescita professionale.\nInoltre durante l'anno sono organizzate diverse lectiones magistrales tenute da CEO di primarie realt\u00e0 aziendali internazionali ed esperti dal mondo industriale su materie quali management, innovazione ed imprenditoria, economia e mercati.\nAmmissione.\nLe ammissioni all'M.B.A. del Coll\u00e8ge des Ing\u00e9nieurs sono estremamente competitive. La sola sede di Parigi riceve in media 1500 candidature ogni anno, ma solo 80 studenti sono selezionati per diventare CDI Fellow. Come il nome della Scuola suggerisce, la maggior parte del corpo studente ha un background caratterizzato da studi ingegneristici; tuttavia nelle passate edizioni sono stati ammessi anche laureati in matematica, fisica, scienze naturali ed economia.\nIl processo di selezione \u00e8 improntato sulla valutazione delle capacit\u00e0 di leadership, sulla motivazione del candidato e sull'eccellenza del curriculum accademico in campo ingegneristico o scientifico (Laurea Specialistica, Dottorato di Ricerca o equivalenti).\nI candidati dell'M.B.A. del CDI provengono da tutto il mondo, hanno frequentato le top schools durante i loro studi universitari e hanno background differenziati.\nLe nazioni pi\u00f9 rappresentate sono Francia, Germania, Italia, Spagna, Gran Bretagna, Svizzera, Austria, Stati Uniti, Canada, Cina, Corea del Sud, Giappone, India, Tunisia e Algeria.\nIn Germania il CDI ha instaurato uno stretto rapporto di collaborazioni con Studienstiftung des deutschen Volkes e Stiftung der deutschen Wirtschaft sdw.\nRapporti con l'industria.\nIl Coll\u00e8ge des Ing\u00e9nieurs vanta un forte network dei suoi Alumni, che risulta conseguentemente in un'ampia rete di rapporti con l'industria in quanto la maggior parte degli studenti delle passate edizioni ha raggiunto posizioni eminenti in primarie aziende. Tra le aziende in stretti rapporti con il Coll\u00e8ge, ma l'elenco si amplia ad ogni edizione, si annoverano:"}
{"id": "3210517", "revid": "729019", "url": "https://it.wikipedia.org/wiki?curid=3210517", "title": "Aeroporto di Lipsia-Halle", "text": "L'aeroporto di Lipsia-Halle \u00e8 situato a Schkeuditz, Sassonia e serve le citt\u00e0 di Lipsia e di Halle (Saale) in Germania. Vi transitano pi\u00f9 di due milioni di passeggeri ogni anno. Il moderno terminal aeroportuale si estende sopra un'autostrada e una ferrovia. L'accesso al terminal \u00e8 a sud della ferrovia, mentre la pista di decollo 08L/26R \u00e8 situata a nord, ci\u00f2 richiede agli aeromobili di rullare su un ponte che passa proprio sopra i binari e l'autostrada. La decisione di DHL di spostare nel 2008 dall'aeroporto di Bruxelles a Lipsia il proprio hub europeo ha incrementato notevolmente il traffico cargo.\nTrasporti.\nLa stazione dei treni dell'aeroporto ha collegamenti per Hannover, Colonia e Dresda. Esiste un collegamento rapido diretto tra Lipsia e Halle. Inoltre, l'aeroporto \u00e8 connesso a due autostrade: la A14 che collega a Dresda (130\u00a0km) e Halle (40\u00a0km) e la A9 che collega a Monaco di Baviera (430\u00a0km), Norimberga (280\u00a0km), e Berlino (180\u00a0km).\nPropriet\u00e0.\nSebbene l'aeroporto si chiami \"Lipsia-Halle\", le tasse aeroportuali vanno alla contea di Delitzsch. Un accordo tra le citt\u00e0 di Lipsia e di Delitzsch ha condotto ad uno scambio. Lipsia ottenne la propriet\u00e0 dei terreni al di fuori dell'aeroporto e Delitzsch ottenne nel 2007 la propriet\u00e0 del 100% dei terreni aeroportuali. La contea di Delitzsch ora rivendica il ricavato di tutte le tasse dei terreni e degli esercizi commerciali situati in aeroporto.\nLocation cinematografica.\nNell'aeroporto di Lipsia-Halle si svolge lo scontro tra supereroi nel film del 2016 della Marvel Cinematic Universe ."}
{"id": "3210521", "revid": "1442080", "url": "https://it.wikipedia.org/wiki?curid=3210521", "title": "South African Open 1995 - Singolare", "text": "Il singolare del torneo di tennis South African Open 1995, facente parte dell'ATP Tour, ha avuto come vincitore Martin Sinner che ha battuto in finale Guillaume Raoux 6-1, 6-4."}
{"id": "3210523", "revid": "247222", "url": "https://it.wikipedia.org/wiki?curid=3210523", "title": "La mia compilation", "text": "La mia compilation \u00e8 una compilation dell'attore e cantautore Matteo Branciamore pubblicata nel 2010 dalla Cinevox.\nIl disco.\nIl disco contiene i brani cantati da Branciamore per la colonna sonora delle prime quattro stagioni de \"I Cesaroni\". Sono presenti tutte le canzoni gi\u00e0 pubblicate in \"Parole nuove\" ed \"Ovunque andrai\" (ad eccezione di \"Ogni piccolo perch\u00e9\" e \"Sabato mattina\"); i due album coprono infatti le prime tre stagioni. Sono inoltre presenti un paio di tracce inedite presentate nel corso della quarta stagione della fiction e composte da Saverio Principini: \"Silenziosa possibilit\u00e0\" e \"Tempo per me\". Di quest'ultima canzone esistono due versioni in una delle quali Branciamore duetta con Giorgia Sinicorni, una new entry dei Cesaroni 4. Il disco \u00e8 stato pubblicato il 5 novembre 2010 ed \u00e8 distribuito da Deltatrade.\nEsistono due versioni dell'album in forma digitale. Una comprende la stessa tracklist del CD; l'altra, chiamata \"Cesaroni 4\", contiene solamente i tre brani della quarta stagione.\nLe canzoni ne \"I Cesaroni\".\nL'album contiene quasi tutte le canzoni che \"Marco Cesaroni\", il personaggio interpretato da Branciamore, compone nelle prime quattro stagioni della fiction."}
{"id": "3210524", "revid": "767487", "url": "https://it.wikipedia.org/wiki?curid=3210524", "title": "Jaroslav Burgr", "text": "Verso la met\u00e0 degli anni trenta era ritenuto tra i giocatori pi\u00f9 forti della nazionale cecoslovacca.\nCarriera.\nClub.\nDurante la sua carriera ha giocato principalmente con lo tra il 1926 ed il 1946.\nNazionale.\nEsordisce in Nazionale il 3 marzo 1929 contro l' (4-2). Il 22 settembre del 1935, scende in campo per la prima volta da capitano della Cecoslovacchia contro l', sfida persa 1-0. \u00c8 capitano della Nazionale in altre sei occasioni fino al 1939, quando prende parte ai match della . Con questa nuova selezione, debutta il 27 agosto 1939 contro la (7-3) da capitano e gioca un secondo match, l'ultimo internazionale nella sua carriera, nuovamente con la fascia da capitano contro la (4-4) il 12 novembre del 1939.\nTotalizza 57 presenze con la Cecoslovacchia."}
{"id": "3210526", "revid": "729019", "url": "https://it.wikipedia.org/wiki?curid=3210526", "title": "Coppa del Re 2003-2004", "text": "La Copa del Rey 2003-2004 fu la centesima edizione della competizione.\nInizi\u00f2 il 24 agosto 2003 e fin\u00ec il 17 marzo 2004, con la finale allo Stadio olimpico Llu\u00eds Companys di Barcellona, dove il vinse 2-3 contro il , alzando per la sesta volta la coppa.\nFase preliminare.\nLe partite furono giocate dal 26 agosto all'11 settembre 2003.\nTrentaduesimi di finale.\nLe partite furono giocate dal 7 al 9 ottobre 2003.\nSedicesimi di finale.\nI sedicesimi furono giocati dal 16 al 18 dicembre 2003.\nFase finale.\nOttavi di finale.\nLe partite furono giocate dal 6 al 15 gennaio 2004.\nQuarti di finale.\nI quarti si disputarono dal 21 al 29 gennaio 2004.\nSemifinali.\nLe semifinali si disputarono dal 4 al 12 febbraio 2004."}
{"id": "3210529", "revid": "1343506", "url": "https://it.wikipedia.org/wiki?curid=3210529", "title": "En passant (disambigua)", "text": "En passant (\"passando\", \"di sfuggita\" in lingua francese) pu\u00f2 riferirsi a:"}
{"id": "3210544", "revid": "1863966", "url": "https://it.wikipedia.org/wiki?curid=3210544", "title": "Roberto Sanseverino d'Aragona", "text": " Stimatissimo uomo d'armi, veterano di numerose battaglie, fu uno dei massimi condottieri del Rinascimento italiano.\nFu marchese di Castelnuovo Scrivia, conte di Caiazzo e Colorno e signore di Albanella, Cittadella, Corleto Monforte, Corte Madama, Felitto, Lugano, Mendrisio, Montorio Veronese, Pontecurone, Roscigno, Serre e Solaro.\nAspetto e personalit\u00e0.\nAlla sua epoca come nei secoli venturi, Roberto divenne famoso per l'alto valore militare, il genio strategico e il coraggio. Insieme e dopo Bartolomeo Colleoni fu il primo e il pi\u00f9 stimato condottiero della penisola italiana, tanto che si disse che solo dopo la sua morte Alfonso d'Aragona pot\u00e9 assurgere a questo podio. \nFu d'indole scaltra, approfittatrice e orgogliosa, nonch\u00e9 - proprio come il figlio Fracasso - iracondo, focoso e irruento: cadeva spesso soggetto a violenti attacchi d'ira in pubblico; \u00e8 noto quando nel 1466, nel giardino della duchessa di Calabria, giunse ad insultare gravemente il principe di Salerno, suo omonimo, per una disputa su alcune propriet\u00e0. Era testardo e impaziente, assetato di onori.A giudicare dalla sua armatura, oggi esposta nel Kunsthistorisches Museum di Vienna, Roberto era di molto bassa statura. Viceversa Aliprando Caprioli cos\u00ec lo descrive: \"Era Roberto alto, e forte; di volto bianco, e d'occhi e capelli castagnicci\". Sigismondo de' Conti, che lo vide nel 1485, usa queste parole:\nBiografia.\nEra il figlio di Leonetto Sanseverino e di Elisa Sforza, sorella di Francesco Sforza, duca di Milano. Assunse il cognome d'Aragona per concessione del re del Regno di Napoli Ferrante d'Aragona.\nFu generale al servizio dapprima dello zio Francesco Sforza, per conto del quale difese Arcevia dagli attacchi del Piccinino (1442-1443) e poi negli assedi di Pavia, Cremona, Como e nella battaglia di Caravaggio (1447-1449). Sempre al servizio dello Sforza, divenuto nel frattempo duca di Milano, con Bartolomeo Colleoni batt\u00e9 i veneziani a Genivolta nel luglio 1452.\nNel 1458 si rec\u00f2 in pellegrinaggio in Terra santa e del viaggio lasci\u00f2 un dettagliato diario. Al ritorno fu inviato dallo Sforza, nella seconda quindicina del mese di ottobre 1460 in soccorso del re del Regno di Napoli Ferrante d'Aragona e partecip\u00f2 fino al 1464 alla guerra tra Aragonesi e Angioini per il possesso del Regno, conseguente alla congiura dei Baroni. Tra il 1462 e il 1463 si distinse nella sottomissione di numerose citt\u00e0 pugliesi ancora ribelli: Accadia, Troia, Serracapriola, Manfredonia e Monte Sant'Angelo.\nEntr\u00f2 in contrasto con re Ferrante, che non gli avrebbe concesso quello che gli era stato promesso, e poi anche col duca di Milano, col quale non trov\u00f2 un accordo per il rinnovo della condotta; pass\u00f2 allora al servizio della Repubblica di Firenze contro la Repubblica di Venezia e nel luglio 1467 partecip\u00f2 alla battaglia della Riccardina, dove si segnal\u00f2 per il suo valore.\nNel 1471 stipul\u00f2 nuovamente una condotta quadriennale con Galeazzo Maria Sforza il quale gli rinnov\u00f2 anche l'investitura di Colorno. La sua compagnia in quel periodo alloggiava spesso in Romagna e Roberto frequentava i signori di Bologna, i Bentivoglio, ai quali fu legato da amicizia: fu presente a Bologna quando il giovanissimo Annibale venne armato cavaliere dal re Cristiano I di Danimarca nel 1474.\nNell'autunno 1476 combatt\u00e9 nel ducato di Savoia contro le truppe comandate dal duca di Borgogna Carlo il Temerario, mettendo a sacco Santhi\u00e0 e San Germano Vercellese. Ma a dicembre fu costretto a rientrare in fretta a Milano dove il duca Galeazzo Maria Sforza era stato assassinato. Durante la reggenza del ducato di Bona di Savoia, madre di Gian Galeazzo Maria, entr\u00f2 in contrasto con Cicco Simonetta, consigliere della reggente, il quale non gli rinnov\u00f2 il contratto di condotta e che per questo motivo divenne poi inviso al partito ghibellino. Ludovico Sforza, con l'aiuto del fratello Sforza Maria, tent\u00f2 di opporsi alla reggenza di Bona e cercarono di sconfiggere il Simonetta con le armi, ma fu costretto all'esilio; anche il Sanseverino fugg\u00ec, passando il Ticino con alcuni suoi veterani e tagliando la corda del porto perch\u00e9 non potesse essere inseguito. \nQui dimostr\u00f2 grande scaltrezza allorch\u00e9, avendo saputo che il conte Borella da Caravaggio per ordine di Cicco Simonetta lo inseguiva, diffuse la voce tra i villani del luogo che fosse invece egli stesso ad inseguire il conte Borella col compito di catturarlo per \"alcune sceleraggini\" commesse contro il duca di Milano. I villani credettero al Sanseverino e non al conte Borella, che fu imprigionato, cosicch\u00e9 Roberto pot\u00e9 tranquillamente raggiungere in Asti e da qui la Francia; condannato in contumacia alla decapitazione, gli furono confiscati i beni a favore di Ercole I d'Este.\nDivenne quindi capitano generale della Repubblica di Genova che difese dall'attacco dei milanesi (1478). L'anno seguente fu sotto il servizio di papa Sisto IV nella guerra contro Firenze. Mentre rientrava dalla Toscana venne raggiunto in Lunigiana da Galeazzo Maria Sforza e da Ludovico Sforza fuggiti dall'esilio che con l'appoggio del re di Napoli cercavano di fare rientro in Milano ancora sotto la reggenza di Bona di Savoia. Il Sanseverino fu convinto ad appoggiare l'attacco decisivo e dopo la conquista di Tortona e l'espugnazione di vari castelli e piazzeforti entr\u00f2 a Milano nel settembre 1479, anche a seguito della riconciliazione di Ludovico Sforza con la duchessa Bona. A Roberto vennero restituiti i suoi beni ed ebbe in feudo Lugano, Balerna e Mendrisio. Venne chiamato a far parte del consiglio ducale, fino al 1481, quando ebbe dei dissapori col nuovo duca.\nNel 1482 venne assoldato da Venezia: tra la primavera e l'estate di quell'anno fu impegnato nella lunga ed estenuante guerra contro Ferrara istigata da Girolamo Riario, signore di Forl\u00ec, con l'appoggio di papa Sisto IV: in maggio le truppe veneziane, guidate da Roberto Sanseverino, attaccarono il ducato di Ferrara da nord, conquistando il territorio di Rovigo, saccheggiando Comacchio e assediando Ficarolo (che capitol\u00f2 il 29 giugno). Inoltre, partendo da Ravenna, attaccarono da sud-est, prendendo Argenta e risalendo il Po di Primaro dalla foce. In novembre i veneziani arrivarono sotto le mura di Ferrara che era stretta d'assedio. La situazione militare mut\u00f2 radicalmente in dicembre quando papa Sisto IV, su pressione di Ludovico il Moro, duca di Milano, che temeva che la Serenissima sarebbe divenuta troppo potente e quindi pericolosa per il Ducato di Milano, mut\u00f2 alleanza e si rappacific\u00f2 con l'Este per combattere i veneziani. Con la pace di Bagnolo, del 7 agosto 1484, Venezia mantenne quasi tutti i possedimenti conquistati; il Sanseverino fu eletto capitano generale della Lega italiana per nove anni; gli furono dati una condotta di 600 lance ed uno stipendio annuo di ducati ( a carico del pontefice, del re di Napoli, di Venezia, del duca di Milano e di Firenze). Gli furono restituiti i beni confiscati nel Regno di Napoli e nel milanese; al figlio Giovan Francesco fu assegnata la contea di Caiazzo.\nNell'ottobre 1485 Roberto ottenne il permesso dai veneziani di passare al soldo dello Stato Pontificio per combattere gli Aragonesi e gli Orsini, loro alleati. La campagna militare per\u00f2 si rivel\u00f2 una disfatta e papa Innocenzo VIII stesso, al momento opportuno, trov\u00f2 un accordo con i napoletani e licenzi\u00f2 il Sanseverino che, a quanto pare, ricattava il pontefice, minacciando di abbandonarlo se non avesse concesso a uno dei suoi figli il titolo di cardinale. Il Sanseverino fugg\u00ec inseguito dalle truppe del nemico rocambolescamente verso i confini di Venezia e poi ripar\u00f2 nei suoi possedimenti vicino a Cittadella.\nLa morte.\nRitorn\u00f2 al comando delle truppe veneziane nella guerra sorta per ragioni di dazi contro Sigismondo d'Asburgo nel 1487; occup\u00f2 Rovereto e dalla val Lagarina punt\u00f2 su Trento. Occup\u00f2 il Castello di Nomi, Castel Pietra e Castel Beseno, ma il 10 agosto in un'imboscata nella battaglia di Calliano il Sanseverino venne travolto nella rotta. Sentendo infatti che i tedeschi scendevano armati dalle montagne in gran quantit\u00e0, egli coi propri uomini torn\u00f2 indietro verso il fiume Adige, ma trov\u00f2 che il ponte era gi\u00e0 stato rotto da Andrea dal Borgo per timore che i nemici passassero, o nel tentativo di costringere i soldati veneziani a combattere. \nAllora, vedendosi intrappolato, cominci\u00f2 a esortare i soldati che si volgessero verso i nemici e volessero combattere e morire valorosamente, ma quelli preferirono buttarsi a nuoto nel tentativo di attraversare il fiume, e per la maggior parte annegarono. Roberto da solo combatt\u00e9 con pochi valorosi fidati e fu ferito mortalmente alla gola, dicendo di preferire piuttosto una morte gloriosa che annegarsi nel fiume come fecero molti.\nAnche Bernardino Corio e Marin Sanudo concordano nel dire che Roberto mor\u00ec combattendo. Secondo costoro per\u00f2 il ponte non fu tagliato deliberatamente da Andrea dal Borgo, bens\u00ec si ruppe da solo per la furia di coloro che lo attraversavano. Andrea dal Borgo fu comunque condotto in catene a Venezia, incolpato di essere stato causa della sconfitta del condottiero, per non avergli voluto dare soccorso.\nMesser Pedro, suo segretario, afferm\u00f2 che, prima di morire, Roberto ricevette una ferita di spada all\u2019occhio, due di schioppetto: l'una al braccio e l'altra al ginocchio; un colpo di spada alla mano destra e infine un colpo, mortale, di lancia al collo. Secondo un'altra fonte venne trafitto a morte da un soldato colleonesco e spinto nel fiume. Ludovico il Moro, che sembr\u00f2 prendere piacere dalla morte del suo grande nemico, lo dipinse invece mentre pi\u00f9 volte tenta di fuggire, senza successo, verso il fiume, e morto non in battaglia bens\u00ec durante il tragitto verso Trento, dove doveva essere condotto prigioniero.\nFra i caduti quel giorno vi furono anche Malatesta Baglioni, Gian Francesco ed Antonio da Tolentino. Il cadavere di Roberto non venne trovato tanto presto, ma fu infine recuperato dai tedeschi che lo portarono a Trento e lo seppellirono con solenni esequie nella cripta del duomo. \nNel 1498, la salma fu trasportata su richiesta dei figli e di Ludovico il Moro a Milano per essere inumata nella chiesa di San Francesco Grande, in una cappella da lui fatta costruire. Quando la chiesa fu demolita nel 1809 si perse ogni traccia delle sue spoglie.\nA Venezia nel Palazzo Ducale fu posta in sua memoria la seguente iscrizione:\nDiscendenza.\nRoberto Sanseverino si spos\u00f2 almeno due volte ed ebbe numerosi figli, almeno venticinque o ventisei, i nomi dei quali non sono tutti noti. Non esiste una genealogia affidabile. Inoltre gli anni di nascita dei bambini sono solitamente sconosciuti, quindi \u00e8 impossibile determinare il loro ordine. Particolarmente controverso \u00e8 il matrimonio con Elisabetta da Montefeltro, figlia illegittima del duca Federico di Urbino, risalente al 1462, che compare in varie genealogie, mentre nessuna prova si trova nelle fonti stesse. Si pu\u00f2 ritenere certo che Roberto spos\u00f2 Giovanna da Correggio nel 1447. Il matrimonio dur\u00f2 fino alla morte di lei nel 1467 e produsse numerosi figli, alcuni dei quali morirono giovani.\nCon una certa certezza vengono dal primo matrimonio con Giovanna da Correggio:\nNel 1473, in terze nozze, spos\u00f2 la senese Lucrezia Malavolti, figlia di Angelo. Da quest'ultima ebbe sicuramente:\nSebbene la maternit\u00e0 rimanga poco chiara, anche le seguenti persone devono essere considerate come discendenti legittimi di Roberto Sanseverino:\nEbbe inoltre dei figli naturali:\nSi deve inoltre calcolare l'esistenza di almeno altri tre figli bastardi dal nome sconosciuto, i quali seguirono il padre a Roma nel 1485, come testimoniato dal Diario romano, e due dei quali morirono insieme a lui nel 1487 a Calliano, come sostiene il cronista ferrarese Ugo Caleffini. Poich\u00e9 sia Giorgio (Faccenda) che Ottaviano erano passati al servizio del Moro gi\u00e0 nel 1484, i due figli defunti e il terzo superstite - ricordato nel 1485 a Roma - non sono teoricamente identificabili n\u00e9 con l'uno n\u00e9 con l'altro.\nIl Faccendino Sanseverino (c. 1486-\u20201508) che nel 1508 sfid\u00f2 a duello il condottiero Mercurio Bua e ne fu ucciso a tradimento, non sembrerebbe poter essere identificato con Giorgio, in quanto \u00e8 indicato come \"nepote del sig. Antonio Maria Sanseverino\" e \"giovane de anni 22\", dunque figlio di uno dei fratelli, e non dello stesso Roberto. Costui, a detta del cronista Ambrogio da Paullo, sfid\u00f2 a duello Mercurio Bua per difendere l'onore del duca di Ferrara e del marchese di Mantova, che ne erano stati ingiuriati. Mercurio, conoscendolo come \"giovane esperto et gagliardo nelle arme\" e dubitando \"de non perdere l'onore suo per combattere con lui\", prefer\u00ec tendergli un'imboscata con 25 stradiotti sulla strada da Melegnano a San Donato Milanese. Gli dettero pi\u00f9 di trenta ferite, \"in modo che il povero giovane, qual veneva per defendere l'onore delli marchesi et coss\u00ec il suo, miseramente remase morto\". Mercurio fu rimproverato di averlo fatto \"per vilt\u00e0 pi\u00f9 che per altro, unde fu constretto a fugirsene con gran suo scorno et vergogna [...] et cos\u00ec Facendino perse la vita et Mercurio la condotta, quale avea col roy, et l'onore\"."}
{"id": "3210545", "revid": "1442080", "url": "https://it.wikipedia.org/wiki?curid=3210545", "title": "Hong Kong Open 1995 - Singolare", "text": "Il singolare del torneo di tennis Hong Kong Open 1995, facente parte dell'ATP Tour, ha avuto come vincitore Michael Chang che ha battuto in finale Jonas Bj\u00f6rkman 6-3, 6-1."}
{"id": "3210547", "revid": "124007148", "url": "https://it.wikipedia.org/wiki?curid=3210547", "title": "AMORC", "text": "L'Antico e Mistico Ordine della Rosacroce\n(' in lingua latina), anche conosciuto con la sigla AMORC, o come Ordine della Rosa-Croce, definisce se stesso come un \u00abmovimento filosofico, iniziatico e tradizionale mondiale, non settario e non religioso, apolitico, aperto agli uomini e alle donne, senza distinzioni di razza, di religione o di posizione sociale\u00bb. Il suo motto \u00e8: \u00abla pi\u00f9 ampia tolleranza nella pi\u00f9 rigorosa indipendenza\u00bb.\nIl suo simbolo \u00e8 una croce con al centro una rosa rossa. La croce non ha connotazione cristiana.\nFondato nel 1915 dall'americano Harvey Spencer Lewis a partire da una sintesi di insegnamenti Rosacroce antichi, l'AMORC sostiene di avere circa 250.000 membri nel mondo.\nStoria.\nL'AMORC, bench\u00e9 fondato nel 1915, rivendica una filiazione con la fraternit\u00e0 mistica che, all'inizio del Seicento, si rese nota in Germania mediante la pubblicazione della \"Fama Fraternitatis\" (a Kassel nel 1614), e alcuni anni dopo (nel 1623) in Francia, per mezzo di manifesti che iniziavano con la dicitura: \u00abNoi, Deputati del Collegio principale dei Fratelli della Rosa-Croce\u00bb, affissi sui muri di Parigi.\nOrigini egizie, secondo due autori del Seicento.\nAlla stessa epoca (1617), nell'opera letteraria \"Post Clamores Silentium\", l'alchimista tedesco Michael Maier fa risalire l'origine della Fraternit\u00e0 da lui chiamata \"Orden und Bruderschaft der Rosenkreutzer\" (Ordine e Fratellanza dei Rosacroce), all'antico Egitto. Vi narra che i Rosacroce sono \u00abi successori dei collegi di Bramini ind\u00f9, degli antichi Egizi, degli Eum\u00f2lpidi dei Misteri Eleusini e di Samotracia, dei Maghi di Persia, dei Gimnosofisti dell'Etiopia, dei Pitagorici e dei mistici dell'Arabia\u00bb.\nAnche nel libro \"Tractatus Apologeticus Rosae Cruce Societatis Integritatem\" (Trattato apologetico sull'autenticit\u00e0 della Societ\u00e0 dei Rosacroce) datato 1617, di Robert Fludd, medico e rosacrociano inglese, viene narrato come \u00abla saggezza [Rosacroce] fu estratta dalla dottrina dei geroglifici, che pu\u00f2 venire contemplata nelle piramidi di Menfi, ove gli antichi filosofi la celebravano\u00bb.\nL'Egitto al quale si riferiscono Michael Maier e Robert Fludd \u00e8 simboleggiato dal mitico personaggio di Ermete Trismegisto (ossia tre volte grande). Sin dall'inizio del secolo scorso l'AMORC \u00e8 stato quindi in grado di sviluppare la teoria che fa risalire l'Ermetismo ai Saggi della XVIII dinastia egizia. D'altronde, l'insegnamento attuale dell'Ordine si ispira, in gran parte, all'Ermetismo egizio.\nOrigini egizie, secondo gli scritti di Harvey Spencer Lewis.\nAnche secondo Harvey Spencer Lewis (1883-1939), fondatore e primo \"Imperator\" dell'AMORC, l'origine tradizionale della Rosacroce viene individuata nell'antico Egitto. Lewis riteneva, infatti, che fosse esistito un unico Ordine Rosa-Croce attraverso le epoche, con varie denominazioni, e che l'AMORC ne fosse l'odierno erede. Sarebbe stato fondato dal faraone Thutmose III (ca. 1450 a.C.) il quale avrebbe raggruppato le \u00abscuole dei misteri\u00bb esistenti in un'unica fratellanza. Successivamente, il faraone Amenofi IV (regn\u00f2 ca. dal 1355 al 1335 a.C.) detto anche \"Akhenaton\" (nome che egli assunse quando fond\u00f2 la religione monoteistica detta \u00abAmarniana\u00bb), ne avrebbe proseguito l'operato.\nLewis scrive anche che, secondo la Tradizione orale Rosacroce, la grande Scuola dei Misteri di Thutmose III, chiamata \u00abGrande Fratellanza Bianca\u00bb (il colore \u00e8 simbolo di purezza e di luce, non si riferisce all'etnia dei partecipanti), diede vita ad un Ordine mistico. Quest'Ordine si estese via via nel mondo antico per mezzo dei filosofi greci che studiarono in Egitto, come Platone e Pitagora, adottando, ad un certo punto, il simbolo della Rosa e della Croce (la quale non \u00e8 quindi una Croce Cristiana). Secoli dopo si svilupp\u00f2 nei circoli degli alchimisti del Medioevo e si manifest\u00f2 tramite l'Ordine dei Templari, prima di rivelare pubblicamente la propria esistenza all'inizio del Seicento.\nRispetto alle opinioni di Harvey Spencer Lewis, risalenti all'inizio del secolo scorso, la posizione attuale dell'AMORC riguardo alla propria ascendenza, fa riferimento a due origini: quella secondo la Tradizione Orale la quale, sebbene non dimostrabile, fa risalire le radici dell'Ordine all'epoca di Thutmose III, e quella storica che inserisce l'AMORC nel solco della Fraternit\u00e0 Rosacroce del Seicento.\nIl ciclo dei 108 anni.\nSempre secondo Harvey S. Lewis, l'Ordine sarebbe retto da cicli periodici di 108 anni, alternando periodi di sonno e di attivit\u00e0. Egli fa riferimento a un tale ciclo, cos\u00ec come alla fondazione dell'Ordine narrata nella sezione precedente, nel libro \"Complete History of the Rosicrucian Order\" (Storia Completa dell'Ordine della Rosa-Croce), pubblicato nel 1928.\nSempre secondo questo libro, Lewis narra di aver ricevuto nel 1909 un'iniziazione Rosa-Croce a Tolosa, in Francia, che gli confer\u00ec l'autorit\u00e0 di \u00abrisvegliare\u00bb l'Ordine Rosa-Croce negli Stati Uniti, dove era \u00abin sonno\u00bb dalla fine del Settecento.\nLa Fondazione dell'AMORC.\nFortemente attratto dal misticismo sin dalla giovane et\u00e0, Lewis aveva presieduto il \"New York Institute for Psychical Research\" (Istituto per la ricerca psichica di New York). Tra i fondatori di questo Istituto vi furono personaggi come la scrittrice e poetessa Ella Wheeler Wilcox (1850-1919) e Isaac Kauffmann Funk (1839-1919) noto per i suoi lavori sulle scienze psichiche, fondatore della casa editrice Funk &amp; Wagnalls (famosa per i suoi dizionari ed enciclopedie).\nHarvey Spencer Lewis fond\u00f2 l'AMORC nell'aprile del 1915, a New York.\nUna degli ultimi discendenti dei Rosa-Croce d'America, la Signora May Banks-Stacey, si mise allora in contatto con Lewis. Gli rivel\u00f2 la tecnica per accedere alla conoscenza delle sue vite anteriori. Lewis cos\u00ec \u00abprese coscienza\u00bb di aver appartenuto, in una precedente incarnazione, ad una Confraternita mistica dell'antico Egitto. Durante queste esperienze psichiche, Harvey Spencer Lewis asserisce aver \u00abriscoperto\u00bb varie conoscenze acquisite in vite precedenti. May Banks-Stacey gli consegn\u00f2 quindi un piccolo scrigno ed alcuni manoscritti, risalenti ai primi Rosa-Croce che emigrarono in America nel 1694, sui quali egli riconobbe i simboli Rosa-Croce che aveva visto a Tolosa nel 1909.\nHarvey Spencer Lewis fu anche iniziato alla massoneria, nel rito egiziano di \"Misraim Memphis\" e O.T.O. di T.Reuss, e fu accolto a Parigi dai pi\u00f9 alti dignitari dei riti massonici. Camille Savoire, uno dei responsabili della massoneria francese, gli scrive nel 1928, esprimendo la propria simpatia ed il proprio interesse per l'insegnamento Rosa-Croce da lui divulgato. Va precisato che la massoneria e l'Ordine Rosa-Croce sono due organizzazioni tradizionali totalmente indipendenti, anche se legate da un retaggio comune e dal reciproco rispetto.\n\u00c8 stato anche scritto - da storici dell'esoterismo non appartenenti all'AMORC - che Lewis si interess\u00f2 per un certo periodo alla \"Golden Dawn\" (ossia Ordine Ermetico dell'Alba d'Oro), senza esservi mai entrato. Sempre secondo alcune supposizioni, Lewis si sarebbe avvicinato all'inglese Aleister Crowley, seguace dell'Alba d'Oro. Secondo l'AMORC invece, Harvey Spencer Lewis non nutr\u00ec mai alcuna simpatia per Aleister Crowley, che critic\u00f2 sin dall'ottobre 1916, presentandolo come un mago nero, un impostore che, contrariamente a quanto voleva far credere non fu mai un dirigente segreto, n\u00e9 dell'AMORC n\u00e9 tantomeno di qualsivoglia Collegio Rosa-Croce.\nSi dice anche che il vero nome dell'AMORC, ossia il nome ermetico, segreto, tradizionale ed autentico, sia ' (Ordine Antico e Segreto della Rosa Rossa e della Croce d'Oro). Tuttavia se questa denominazione \u00e8 stata utilizzata da Harvey Spencer Lewis, in concomitanza con ', per contraddistinguere il Movimento da lui fondato, diverse altre Societ\u00e0 hanno anch'esse usato nomi contenenti \"rosa rossa\" e \"croce d'oro\" causando confusione. Alcuni esempi:\nElementi di storia dell'AMORC, successivi alla fondazione.\nA partire dal 1930, i dirigenti dell'AMORC elessero un Consiglio composto dai responsabili delle varie giurisdizioni mondiali. Tra questi, il celebre pittore e \u00abtibetologo\u00bb russo Nicolas Roeric' che viene nominato \u00abLegato dell'AMORC per il Tibet\u00bb. L'insegnamento odierno dell'AMORC reca ancora il marchio di alcune \u00abtecniche\u00bb tibetane svelate da Roeric'.\nIl primo Imperator moderno della Rosa-Croce fu quindi Harvey Spencer Lewis, dal 1915 al 1939; alla morte gli succedette il figlio Ralph Maxwell Lewis (1904-1987). Nel 1987, Ralph M. Lewis aveva designato un successore, il suo assistente Gary L. Stewart nominato Imperator. Ma nel 1990 fu rimosso dal Consiglio Supremo per circostanze non chiare. Nello stesso anno ci fu una disputa sulla leadership dell'AMORC, che era allora sotto la guida dell'Imperator Gary L. Stewart, spinto dalle accuse fatte dai membri del Consiglio di Amministrazione di appropriazione indebita da parte di Stewart. Nell'aprile del 1990, una causa fu presentata dal Consiglio e, come risultato delle accuse, a Stewart fu impedito di tornare alle propriet\u00e0 dell'AMORC in virt\u00f9 di un Ordine di restrizione temporaneo fino al processo. Il nuovo consiglio di amministrazione ha votato che il vicepresidente del consiglio di amministrazione, Christian Bernard, doveva occupare gli uffici di Stewart. Un rituale di installazione si \u00e8 tenuto presso il Fairmont Hotel di San Francisco, in California. Durante i tre anni successivi ci furono pochi progressi riguardo alla causa. Alla fine, il nuovo consiglio di amministrazione dell'AMORC ha cercato di risolvere in via stragiudiziale, a causa della costante tensione finanziaria delle spese legali. Il 10 agosto 1993, l'AMORC respinse la causa contro Stewart con pregiudizio. Il licenziamento \u00e8 stato l'interruzione definitiva del rapporto tra Stewart e AMORC.Il Gran Maestro di Francia, Christian Bernard, era gi\u00e0 stato nominato Imperator nel 1990 dal consiglio da lui presieduto. Bernard, nato nel 1951, \u00e8 stato fino all'agosto del 2019 il responsabile supremo dell'Ordine.\nIn Italia, la Grande Loggia si \u00e8 stabilita nel 1929 con la nomina di Dunstano Cancellieri come Gran Maestro. Con sede a Milano dal 1994, nel 2001 si \u00e8 stabilita a Ornano Grande (Colledara) in Abruzzo, all'ombra del Gran Sasso d'Italia.\nRiferimenti all'AMORC nella letteratura contemporanea.\nIl romanzo \"Il simbolo perduto\" di Dan Brown pubblicato nel 2009, si riferisce pi\u00f9 volte ed in maniera molto positiva alla Rosa-Croce, rendendo inoltre omaggio all'Antico e Mistico Ordine della Rosa-Croce, riconoscendolo implicitamente come l'erede dell'antica Tradizione Rosa-Croce.\nEdith Piaf.\nEdith Gassion, cantante francese di fama mondiale nota come \u00c9dith Piaf (1915-1963), \u00e8 stata membro dell'AMORC dall'aprile 1955 alla sua morte. A seguito della sua affiliazione, recava sempre al collo una catenina con una Rosacroce d'oro. Una sera, avendola dimenticata, si rifiut\u00f2 di andare in scena fino a quando la sua guardarobiera non gliela port\u00f2.\nNumerose personalit\u00e0 di fama mondiale (scrittori, attori, musicisti, registi, come pure docenti, scienziati, ricercatori, medici, uomini politici...) sono stati oppure sono attualmente membri nelle varie Giurisdizioni dell'Ordine Rosa-Croce; in genere, preferiscono rimanere anonimi, anche se spesso gli artisti esprimono la loro appartenenza all'AMORC attraverso un simbolismo celato nelle loro produzioni ma facilmente riconoscibile da parte dei rosacrociani.\nFilosofia generale.\nLa filosofia ontologica dell'AMORC enuncia che:\nInsegnamento e finalit\u00e0.\nL'AMORC, che tramanda una filosofia umanista e spiritualista, aiuta i propri membri a raggiungere un certo equilibrio interiore tramite il raggiungimento di una \u00abpadronanza della vita\u00bb di stampo esoterico e mistico. L'insegnamento messo a disposizione dei membri dell'AMORC consta di dodici gradi e si basa su di una ricerca e uno studio da compiere a casa propria. Coloro che lo desiderano, possono inoltre partecipare a riunioni collettive per assistere a rituali, ricevere iniziazioni nonch\u00e9 condividere con altri membri la comprensione di ci\u00f2 che hanno studiato.\nSecondo l'opuscolo \u00abIl Dominio della Vita\u00bb, l'insegnamento si presenta sotto forma di fascicoli di una decina di pagine, chiamati \"monografie,\" inviati per posta ai membri. Queste monografie trattano di vari argomenti mistici ed esoterici tra i quali: la natura divina, l'origine dell'universo, la struttura della materia, i concetti di tempo e spazio, le leggi della vita, lo scopo dell'evoluzione, l'anima dell'uomo e i suoi attributi, i fenomeni psichici, i misteri della morte, della reincarnazione e della vita dopo la morte, il simbolismo tradizionale ecc. Le monografie comprendono anche \"esperienze\" dedicate all'apprendimento di tecniche considerate fondamentali nel misticismo: il rilassamento, la concentrazione, la meditazione, la creazione mentale, l'alchimia spirituale, ecc.\nI gradi.\nVi \u00e8 una determinata \"progressione\" da una monografia all'altra e da un grado all'altro, da cui l'aspetto iniziatico. Ecco i principali temi dei primi nove gradi:\nOgni grado \u00e8 preceduto da un'iniziazione. \nVi sono tre ulteriori gradi dopo il nono.\nStruttura e funzionamento.\nIl responsabile mondiale dell'AMORC \u00e8 denominato \u00abImperator\u00bb. Dal 18 agosto 2019 \u00e8 il vicentino Claudio Mazzucco, al tempo stesso Gran Maestro della Giurisdizione italiana. Ogni Grande Loggia (detta anche Giurisdizione, ovvero raggruppamento di Paesi che usano la medesima lingua) \u00e8 diretta da un \u00abGran Maestro\u00bb eletto dal \u00abConsiglio Supremo\u00bb, composto dagli altri \u00abGran Maestri\u00bb. Il Consiglio Supremo elegge anche l'Imperator ed ha il potere di rimuoverlo. In ogni Giurisdizione, il Gran Maestro \u00e8 coadiuvato, nel proprio operato, da \u00abGran Consiglieri\u00bb e da \u00abMonitori Regionali\u00bb. Vi sono anche, in ogni Giurisdizione, un certo numero di strutture locali (\u00abOrganismi\u00bb), chiamate \u00abLogge\u00bb, \u00abCapitoli\u00bb e \u00abPronaoi\u00bb. Gli ufficiali di questi Organismi sono scelti da un Consiglio di Amministrazione e confermati nelle loro funzioni, che durano uno o due anni, dalla Grande Loggia.\nMondialmente l'Ordine \u00e8 suddiviso in una ventina di Grandi Logge in base alla lingua, ad es. in Europa: Francese (che comprende tutti i Paesi di lingua francese come il Belgio, la Svizzera francofona ma anche molte Nazioni dell'Africa, Haiti ecc.), inglese, italiana (Italia e Canton Ticino), Tedesca, Spagnola, Olandese, dei Paesi nordici, Ceca, Polacca, Croata\u2026 e, oltre Europa: Statunitense, Latinoamericana, Portoghese-Brasiliana, Russa, Giapponese, Australiana e Neo-Zelandese, Rumena... ecc.\nLa sede della Giurisdizione di lingua Italiana \u00e8 in Abruzzo, quella della Francia in Normandia, quella statunitense a San Jose, in California, e via di seguito.\nL'insegnamento ed i rituali sono i medesimi quale che sia la Giurisdizione. L'affiliazione all'AMORC \u00e8 mondiale, ossia un membro pu\u00f2 assistere ai rituali di qualsiasi Giurisdizione. Vengono organizzati periodicamente convegni regionali, nazionali, continentali (europei, latinoamericani ecc.) e mondiali.\nIn qualsiasi momento un membro dell'AMORC, chiamato \"rosacrociano(a),\" pu\u00f2 mettere fine alla propria affiliazione, senza doversi giustificare. Pu\u00f2 anche non frequentare gli Organismi, o smettere di farlo, senza doverne fornire il motivo. La quota associativa \u00e8 la medesima, quale che sia l'avanzamento del membro, il grado raggiunto o l'eventuale funzione svolta in seno all'AMORC. Oltre alla quota associativa annuale, non vengono mai richiesti al membro ulteriori pagamenti, n\u00e9 quote aggiuntive, obbligatori.\nPubblicazioni.\nNell'agosto 2001, l'Antico e Mistico Ordine della Rosa-Croce ha pubblicato la \"Positio Fraternitatis Rosae Crucis\", presentato come il \u00abquarto Manifesto Rosacroce\u00bb e come manifesti privati non facenti parte del retaggio storicamente tradizionale (dopo i tre del Seicento: \"Fama Fraternitatis\" (1614), \"Confessio Fraternitatis\" (1615) e \"Die Chymische Hochzeit\" \u2013 Le nozze chimiche (ovvero alchemiche) di Christian Rosenkreutz - 1616). A differenza degli altri tre manifesti, il contenuto della Positio non \u00e8 esoterico. Propone al grande pubblico alcune considerazioni dei dirigenti di un Ordine mistico mondiale moderno, su come l'Ideale Rosa-Croce, trasmesso dall'AMORC, pu\u00f2 contribuire ad illuminare l'umanit\u00e0 nel periodo di profonda crisi dei valori che sta attraversando.\nPi\u00f9 recentemente, l'AMORC ha inoltre divulgato una \u00abDichiarazione Rosa-Croce dei Doveri dell'Uomo\u00bb, pubblicata su vari quotidiani e riviste mondiali.\nLa giurisdizione di lingua inglese dell'AMORC pubblica regolarmente il \"Rose+Croix Journal,\" rivista on-line i cui articoli trattano di questioni relative alla scienza, l'arte, la filosofia, la spiritualit\u00e0, l'esoterismo, la storia ed altre aree dell'attivit\u00e0 umana.\nL'AMORC-USA pubblica inoltre, dal 1930, il \"Rosicrucian Forum,\" una rivista riservata ai membri, il \"Rosicrucian Digest,\" e, in italiano, la rivista trimestrale \u00abRosa+Croce\u00bb.\nAttivit\u00e0.\nIl Museo Egizio.\nL'AMORC possiede, sin dagli anni trenta del secolo scorso, un museo di Antichit\u00e0 Egizie a San Jose (California), negli Stati Uniti. Recentemente una mummia di questo museo \u00e8 stata oggetto di uno studio effettuato dall'ospedale della celebre Universit\u00e0 di Stanford.\nL'Universit\u00e0 Internazionale Rosa-Croce (U.R.C.I.).\nL'AMORC sin dall'inizio del XX secolo promuove una \u00abUniversit\u00e0 di Ricerche\u00bb. \u00c8 composta da membri dell'AMORC competenti in un campo specifico della scienza e della cultura. Le ricerche vengono effettuate in settori diversi come: astronomia, ecologia, egittologia, informatica, medicina, musica, psicologia, scienze fisiche e \"tradizioni esoteriche del passato\". I risultati di queste ricerche sono regolarmente pubblicati nella rivista \u00abRosa+Croce\u00bb, in libri e sono anche oggetto di conferenze e di seminari, alcuni pubblici, altri riservati ai membri."}
{"id": "3210548", "revid": "81195", "url": "https://it.wikipedia.org/wiki?curid=3210548", "title": "Equazione di Born-Land\u00e9", "text": "L'equazione di Born-Land\u00e9 rappresenta un modo di calcolare l'energia reticolare di un composto ionico cristallino. Fu elaborata nel 1918 da Max Born e Alfred Land\u00e9 che proposero di tenere conto, oltre all'energia coulombiana derivata dalle interazioni elettrostatiche, del contributo delle interazioni repulsive a corto raggio tra gli ioni.\nDerivazione.\nApplicando la legge di Coulomb \u00e8 possibile calcolare l'energia potenziale legata alle interazioni fra gli ioni che costituiscono il reticolo cristallino. Sommando algebricamente i singoli contributi delle interazioni con uno ione preso come riferimento, e tenendo conto che la carica totale di un anione e un catione \u00e8 pari a \"ze\", dove \"z\" \u00e8 la singola carica ed \"e\" la carica elementare, per una mole di ioni si perviene a\ndove \"\u03b1\" \u00e8 la costante di Madelung, \"NA\" la costante di Avogadro, \"\u03b50\" la permettivit\u00e0 del vuoto, \"r\" la distanza tra gli ioni.\nBorn e Land\u00e9 suggerirono di inserire il termine repulsivo formula_2, dove \"B\" \u00e8 una costante, \"r\" la distanza fra gli ioni, \"n\" il coefficiente di Born che assume valore compreso tra 5 e 12. Questo coefficiente pu\u00f2 essere ricavato sperimentalmente da misure di comprimibilit\u00e0 oppure in modo teorico.\nQuindi, l'espressione dell'energia reticolare (eq. di Born-Land\u00e8) diviene:\nRicavando il valore di \"B\" differenziando l'equazione precedente rispetto a \"dr\", ovvero dall'espressione che fornisce il valore di r per il quale l\u2019energia reticolare \u00e8 minima, e sostituendo tale valore nell'equazione per il calcolo dell'energia reticolare, si ottiene infine l'equazione di Born-Land\u00e9 nel punto di minimo della funzione"}
{"id": "3210553", "revid": "88740", "url": "https://it.wikipedia.org/wiki?curid=3210553", "title": "Roberto II Sanseverino", "text": "Biografia.\nEra figlio di Antonello Sanseverino (1458-1499), grande ammiraglio del Regno di Napoli e capo della Congiura dei baroni (1485), e di Costanza da Montefeltro, figlia di Federico Duca di Urbino.\nDivenne 3\u00ba principe di Salerno, 13\u00ba conte di Marsico, barone di Sanseverino alla morte del padre. \nNel 1506, spos\u00f2 a Saragozza, Maria d'Aragona, figlia di don Alfonso primo Duca di Villahermosa e Conte di Ribagorza e di donna Leonor de Sotomayor (nata nel 1485 e morta a Piombino nel 1513), nipote di Ferdinando II Re d\u2019Aragona.\nDa lei ebbe Ferdinando (Ferrante) (1507-1572), l'ultimo Sanseverino del ramo dei principi di Salerno.\nMor\u00ec il 2 novembre 1508 ad Agropoli e fu sepolto a Salerno."}
{"id": "3210554", "revid": "709565", "url": "https://it.wikipedia.org/wiki?curid=3210554", "title": "Tsumugi Kotobuki", "text": " \u00e8 una delle protagoniste, componenti del gruppo Ho-kago Tea Time, della serie manga e anime \"K-On!\". Il cognome del personaggio \u00e8 ispirato a quello del musicista Hikaru Kotobuki.\nIl personaggio.\nTsumugi, spesso chiamata 'Mugi' dai suoi amici, \u00e8 una ragazza di famiglia ricca dotata di modi gentili e di una personalit\u00e0 dolce, che suona una tastiera Korg Triton Extreme 76-key, bench\u00e9 nella sigla finale della prima stagione dell'anime la si vede suonare una keytar Korg RK-100 keytar. Inizialmente, Mugi aveva intenzione di unirsi al club del coro, ma alla fine si unita al club di musica leggera dopo aver ricevuto un invito e l'incoraggiamento di Mio e Ritsu. Tsumugi \u00e8 considerata un prodigio al pianoforte, dato che lo suona sin dall'et\u00e0 di quattro anni ed ha vinto numerosi concorsi. Mugi ha capelli biondi e lunghi mossi, ed occhi azzurri. \u00c8 la figlia del presidente di un'importante azienda e la sua famiglia possiede numerose ville in varie citt\u00e0 in tutto il Giappone (e persino una in Finlandia). Dato che suo padre \u00e8 anche proprietario di un caff\u00e8, Mugi spesso porta dolci e confetteria al club, inoltre si occupa di fare diligentemente il t\u00e8 alle sue amiche e di servirlo in un servizio da t\u00e8 di grande valore e di sua propriet\u00e0, prestato al club. Nonostante la sua condizione economica agiata, Mugi trova molto divertenti le attivit\u00e0 \"normali\" delle sue amiche, come mangiare al fast food, fare qualche lavoretto part time e persino trattare sul prezzo. Tsumugi di tanto in tanto mostra un proprio lato ribelle, ben lontano dal suo normale comportamento educato e gentile, lasciando quasi sempre stupite le sue compagne.\nBench\u00e9 Mugi \u00e8 una ragazza dolce e gentile, \u00e8 spesso stranamente affascinata dalla stretta interazione di due ragazze, finendo spesso per perdersi in fantasie di genere pseudo-yuri nella propria testa, cosa che anche Mio e Ritsu trovano molto imbarazzante. Nel manga viene lasciato intendere che Mugi ha una cotta per la loro professoressa, Sawako Yamanaka. Nonostante sembra essere tollerante per un infinito numero di cose, Mugi \u00e8 piuttosto sensibile relativamente al proprio peso, di cui \u00e8 pienamente cosciente (proprio come Mio), e diventa particolarmente ansiosa quando la servit\u00f9 di casa \u00e8 troppo invadente nei confronti delle sue amiche, quando sono a casa sua. Pi\u00f9 avanti nella serie Tsumugi imparer\u00e0 a suonare la chitarra da Azusa."}
{"id": "3210560", "revid": "110157", "url": "https://it.wikipedia.org/wiki?curid=3210560", "title": "Ode to Ochrasy", "text": "Ode to Ochrasy \u00e8 il terzo album in studio dei Mando Diao, pubblicato nel 2006.\nDall'album furono estratti tre singoli: \"Long Before Rock 'N' Roll\", seguito da \"Good Morning, Herr Horst\" e da \"The Wildfire (If It Was True)\". Quest'ultimo brano \u00e8 presente nel videogioco NHL 08."}
{"id": "3210561", "revid": "1442080", "url": "https://it.wikipedia.org/wiki?curid=3210561", "title": "ATP Nizza 1995 - Singolare", "text": "Il singolare del torneo di tennis ATP Nizza 1995, facente parte dell'ATP Tour, ha avuto come vincitore Marc Rosset che ha battuto in finale Evgenij Kafel'nikov 6-4, 6-0."}
{"id": "3210571", "revid": "184755", "url": "https://it.wikipedia.org/wiki?curid=3210571", "title": "Serie A1 1989-1990 (pallamano maschile)", "text": "La Serie A1 1989-1990 \u00e8 stata la 21\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dalla Pallamano Trieste per la 9\u00aa volta nella sua storia.\nA retrocedere in serie A2 furono la Pallamano Citt\u00e0 Sant'Angelo e la Pallamano Rimini.\nFormula del torneo.\nStagione regolare.\nIl campionato si svolse tra 12 squadre che si affrontarono in una fase iniziale con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificarono per i play off scudetto le squadre classificate dal 1\u00ba al 7\u00ba posto; le squadre classificata dall'8\u00ba al 12\u00ba posto furono relegati ai play-out.\nPlay off scudetto.\nLe squadre classificate dal 1\u00ba al 7\u00ba posto in serie A1 e la 1\u00aa classificata di serie A2 alla fine della stagione regolare parteciparono ai play off scudetto, che si disputarono con la formula ad eliminazione diretta dei quarti di finale, semifinali e finali, al meglio di due gare su tre.\nLa squadra 1\u00aa classificata al termine dei play off fu proclamata campione d'Italia.\nPlay-out.\nLe squadre classificate dall'8\u00ba al 12\u00ba posto in serie A1 e le squadre classificate dal 2\u00ba al 4\u00ba in serie A2 alla fine della stagione regolare parteciparono ai play-out, che si disputarono con la formula ad eliminazione diretta in turno unico."}
{"id": "3210576", "revid": "1442080", "url": "https://it.wikipedia.org/wiki?curid=3210576", "title": "Bermuda Open 1995 - Singolare", "text": "Il singolare del torneo di tennis Bermuda Open 1995, facente parte dell'ATP Tour, ha avuto come vincitore Mauricio Hadad che ha battuto in finale Javier Frana 7-6(5), 3-6, 6-4."}
{"id": "3210594", "revid": "585241", "url": "https://it.wikipedia.org/wiki?curid=3210594", "title": "Mussa (torrente)", "text": ""}
{"id": "3210604", "revid": "2176804", "url": "https://it.wikipedia.org/wiki?curid=3210604", "title": "Ordine del giorno", "text": "L'ordine del giorno (abbreviato con O.d.G.) \u00e8 un documento inerente ai lavori di un organo collegiale, ovvero ad una delle sue deliberazioni di tipo impegnativo (soprattutto quando il collegio sia un'assemblea elettiva).\nCome strumento di convocazione dell'organo collegiale.\nL'ordine del giorno indica quali saranno gli argomenti discussi e in che sequenza verranno affrontati. Solitamente \u00e8 usanza che l'ultimo punto di un ordine del giorno consti nella dicitura: \u00abVarie ed eventuali\u00bb, ad indicare temi che in sede di preparazione dell'assemblea e convocazione alla stessa (momento in cui l'ordine del giorno viene stilato), non potevano essere previsti o problemi che emergano nel corso delle discussioni dei punti precedenti.\nCome atto impegnativo.\nNel diritto pubblico italiano l'ordine del giorno costituisce uno degli strumenti forgiati dal diritto parlamentare, riguardanti la funzione di indirizzo e controllo nei confronti del Governo.\nQuesto atto scritto, proposto da ciascun parlamentare, vuole esprimere una direttiva politica al Governo: esso difatti pu\u00f2 impegnare il Governo ad interpretare una legge in un certo qual modo o ad adottare delle leggi tramite alcuni provvedimenti di attuazione; inoltre pu\u00f2 sottolineare alcuni aspetti specifici della materia in esame verso i quali indirizzare l'azione governativa. Il Governo esprime il proprio parere sugli ordini del giorno, accogliendoli, non accogliendoli o accogliendoli solo come raccomandazione. L'ordine del giorno approvato dall'Assemblea o dalla Commissione parlamentare competente (ovvero accettato dal Governo) vincola l'Esecutivo a darvi seguito.\n\u00c8 da ricordare che, nel caso in cui il Governo non voglia sottostare ad un ordine del giorno, la cui proposta diverga in modo particolarmente rilevante dal programma di governo, pu\u00f2 ricorrere allo strumento della questione di fiducia per proporne la reiezione. la locuzione \"Ordine del giorno\" \u00e8 utilizzata anche per gli atti di indirizzo, non vincolanti e non deliberativi, che un organo collegiale adotta con votazione."}
{"id": "3210609", "revid": "1748167", "url": "https://it.wikipedia.org/wiki?curid=3210609", "title": "Aimone da Faversham", "text": "Biografia.\nFu dapprima prete secolare e maestro a Parigi, dove entr\u00f2 nell'Ordine nel 1225; insegn\u00f2 in diverse scuole, e nel 1233 fu legato papale nell'incontro con l'imperatore di Nicea, Giovanni Vatatze.\nFu quindi uno dei promotori della resistenza dei frati a Elia da Cortona, Ministro generale dell'Ordine francescano, che Aimone accus\u00f2 davanti a papa Gregorio IX. Dopo averlo deposto, divenne provinciale d'Inghilterra nel 1239 mentre alla carica di ministro generale fu innalzato Alberto da Pisa. Morto quest'ultimo nel 1240, Aimone gli successe quello stesso anno come ministro generale: come tale, pubblic\u00f2 l\"'Expositio regulae\" dei maestri di Parigi e compil\u00f2 il breviario dei minori."}
{"id": "3210613", "revid": "36297371", "url": "https://it.wikipedia.org/wiki?curid=3210613", "title": "Aimone di Faversham", "text": ""}
{"id": "3210619", "revid": "1442080", "url": "https://it.wikipedia.org/wiki?curid=3210619", "title": "Verizon Tennis Challenge 1995 - Singolare", "text": "Il singolare del torneo di tennis Verizon Tennis Challenge 1995, facente parte dell'ATP Tour, ha avuto come vincitore Michael Chang che ha battuto in finale Andre Agassi 6-2, 6-7(6), 6-4."}
{"id": "3210623", "revid": "1516566", "url": "https://it.wikipedia.org/wiki?curid=3210623", "title": "Adua (sommergibile)", "text": "L\u2019Adua \u00e8 stato un sommergibile della Regia Marina.\nStoria.\nUna volta in servizio fu dislocato a Napoli, inquadrato nella XXIII Squadriglia Sommergibili.\nNei mesi primaverili del 1937 svolse un viaggio addestrativo nel bacino orientale del Mediterraneo, venendo poi impiegato nell'addestramento.\nNel 1939 fu trasferito a Cagliari, in seno alla 71\u00aa Squadriglia Sommergibili (VII Gruppo)\nIl 10 giugno 1940, all'ingresso dell'Italia nel secondo conflitto mondiale, l\u2019\"Adua\" era gi\u00e0 in mare, a meridione delle coste sarde (tra Capo Teulada e l'isola La Galite), al comando del tenente di vascello Giuseppe Roselli Lorenzini. Il 13 giugno si trasfer\u00ec nelle acque delle Baleari (tra Ibiza e Maiorca). e successivamente nel Golfo del Leone, una quindicina di miglia ad est di Capo Creus. Il 17 giugno 1940, nottetempo, individu\u00f2 un cacciatorpediniere, ma non pot\u00e9 portarsi all'attacco. L'indomani, in mattinata, dopo aver avvistato un convoglio francese (cinque mercantili e due unit\u00e0 di scorta) sulla rotta Marsiglia-Tolone, e non riuscendo ad avvicinarsi proprio per via della scorta, attacc\u00f2 il trasporto di maggiori dimensioni (un trasporto truppe) con il lancio di un singolo siluro da 1800 metri, avvertendo lo scoppio. Non esistono per\u00f2 conferme di danneggiamenti.\nSuccessivamente assunse il comando dell'unit\u00e0 il tenente di vascello Luigi Riccardi.\nDal 22 ottobre 1940 al 12 marzo 1941 l\u2019\"Adua\" fu destinato all'addestramento degli allievi della Scuola Sommergibili di Pola, per la quale svolse 46 missioni addestrative; in questo lasso di tempo si avvicendarono al comando dell'unit\u00e0 i tenenti di vascello Carlo Todaro e Mario Resio.\nTornato sotto il comando di Riccardi, il sommergibile fu spostato a Taranto a met\u00e0 marzo 1941.\nDa marzo a maggio l\u2019\"Adua\" fu impiegato nel Golfo di Taranto e lungo le coste della Grecia, svolgendo tre infruttuose missioni:\nIl 10 maggio prese base a Lero.\nIl 3 giugno 1941 ferm\u00f2 \u2013 nei pressi di Capo Littinos, nella baia di Messaria \u2013 una bettolina a motore che trasportava benzina e 72 militari inglesi (8 ufficiali e 64 sottufficiali e soldati), in fuga da Creta \u2013 la cui occupazione da parte delle truppe tedesche era appena stata completata \u2013 verso l'Egitto: l\u2019\"Adua\" prese prigionieri gli otto ufficiali ed obblig\u00f2 l'imbarcazione a fare ritorno nell'isola, permettendo la cattura dei soldati.\nIl sommergibile fu poi sottoposto ad un periodo di manutenzione di tre mesi presso l'Arsenale di Taranto.\nVerso la met\u00e0 di settembre oper\u00f2 nelle acque di Minorca, tornando nella base di Cagliari il 16.\nIl 23 settembre il sommergibile lasci\u00f2 Cagliari per disporsi in agguato (doveva formare uno sbarramento con altri tre sommergibili) sulla rotta di un convoglio britannico per Malta (operazione \u00abHalberd\u00bb); pi\u00f9 precisamente, si posizion\u00f2 \u2013 il giorno 26 \u2013 nei pressi di Capo Palos (a settentrione della citt\u00e0 spagnola di Cartagena).\nIl convoglio britannico pass\u00f2 non visto e giunse a Malta; i sommergibili, tra cui l\u2019\"Adua\", avvistarono ed attaccarono le navi inglesi sulla rotta di rientro. Il 30 settembre, alle 3.50, avvist\u00f2 un gruppo di undici cacciatorpediniere inglesi, e li attacc\u00f2 con una sventagliata di quattro siluri, mancandoli (anche se fu avvertito uno scoppio) ed allontanandosi con rotta a settentrione. Poco dopo \u2013 alle 5.25. \u2013 lanci\u00f2 il segnale di scoperta (con il quale si informava Maricosom, il comando dei sommergibili, della posizione delle navi inglesi, nonch\u00e9 dell'avvenuto attacco) e poi scomparve.\nSi venne poi a sapere che il sommergibile era stato rintracciato da due dei cacciatorpediniere attaccati, il \"Gurkha\" ed il \"Legion\" (forse fu proprio la comunicazione radio con la base a permettere alle navi inglesi di ritrovarlo), che, dopo averlo rilevato con l'ASDIC, avevano iniziato a bombardarlo con cariche di profondit\u00e0: alle 10.30, colpito, l\u2019\"Adua\" si era inabissato con tutto l'equipaggio in posizione 37\u00b010' N e 00\u00b056' E o 36\u00b050' N e 00\u00b056' E.\nScomparvero il comandante Riccardi, altri 4 ufficiali, 8 sottufficiali, 19 sottocapi e 15 marinai.\nIl sommergibile aveva svolto 8 missioni offensivo-esplorative e 16 di trasferimento, per totali 8146 miglia di navigazione in superficie e 1504 in immersione, pi\u00f9 46 missioni addestrative (la cui percorrenza non \u00e8 precisata)."}
{"id": "3210632", "revid": "984922", "url": "https://it.wikipedia.org/wiki?curid=3210632", "title": "Ferruccio Biancini", "text": "Biografia.\nAll'et\u00e0 di vent'anni si trasfer\u00ec a Parigi, dove trov\u00f2 lavoro come selezionatore di soggetti per alcune case produttrici cinematografiche, e in seguito esord\u00ec come attore in piccoli ruoli in dei film della \"Path\u00e9\", \"Gaumont\" ed \"\u00c9clair\".\nFece ritorno in Italia alla vigilia degli anni venti come interprete del film \"Capitan Fracassa\" (1919), e poi di altre pellicole come \"Teodora\" (1922), \"Gli ultimi giorni di Pompei\" (1926) e \"Garibaldi e suoi tempi\" (1926).\nBiancini fu attore di livello internazionale, lavor\u00f2 infatti anche negli Stati Uniti, e soprattutto in Germania, dove a partire dagli anni trenta e con l'avvento del sonoro, si dedic\u00f2 a fare il regista, lo sceneggiatore e il produttore.\nNuovamente in Italia, fu produttore - per diverse case cinematografiche - di un discreto numero di film fino agli anni cinquanta, il primo dei quali fu \"Il signor Max\" del 1937.\nNel 1950 ebbe una piccola parte nel film tedesco \"Hochzeitsnacht im Paradies\" diretto da G\u00e9za von Bolv\u00e1ry."}
{"id": "3210634", "revid": "1442080", "url": "https://it.wikipedia.org/wiki?curid=3210634", "title": "ATP Bologna Outdoor 1995 - Singolare", "text": "Il singolare del torneo di tennis ATP Bologna Outdoor 1995, facente parte dell'ATP Tour, ha avuto come vincitore Marcelo R\u00edos che ha battuto in finale Marcelo Filippini 6\u20132, 6\u20134."}
{"id": "3210638", "revid": "110157", "url": "https://it.wikipedia.org/wiki?curid=3210638", "title": "Stand (Michael W. Smith)", "text": "Stand \u00e8 il ventesimo album di Michael W. Smith, pubblicato nel 2006."}
{"id": "3210650", "revid": "533647", "url": "https://it.wikipedia.org/wiki?curid=3210650", "title": "Gabriele Rangone", "text": "Biografia.\nFiglio naturale di Guido I Rangoni, di famiglia nobile, nell'infanzia segu\u00ec a genitori a Verona. Nel 1437 fece l'ingresso nei Frati minori osservanti della provincia di Venezia.\nNel periodo fra il 1451 e il 1479 fu un attivo predicatore in Austria, in Boemia e in Polonia. Gi\u00e0 prima del 1456 fu collaboratore di Giovanni da Capestrano, futuro santo. Fu nominato vicario della provincia austriaca dell'ordine francescano. Nel 1460 fu inquisitore in Boemia contro gli ussiti. Svolse anche incarichi diplomatici: fu consigliere del re Mattia Corvino e verso il 1470 papa Paolo III gli richiese di favorire la riconciliazione tra i re di Polonia e di Ungheria al riguardo del Regno di Boemia.\nFu eletto vescovo di Transilvania il 16 dicembre 1472, nel 1474 il re di Ungheria lo propose come vescovo di Eger, sede a cui fu trasferito dalla Sede Apostolica il 24 aprile 1475. Fin dal 1475 il re di Ungheria ne sostenne anche la nomina cardinalizia.\nNel concistoro del 10 dicembre 1477 papa Sisto IV lo elev\u00f2 alla dignit\u00e0 cardinalizia e il 12 dicembre dello stesso anno fu pubblicato con la diaconia dei Santi Sergio e Bacco elevata a titolo cardinalizio \"pro illa vice\".\nGiunse a Roma nel 1479, nel 1480 fu inviato a Napoli come legato, per sostenere la guerra contro i Turchi, che si combatteva a Otranto. Nell'ottobre del 1481 fece ritorno a Roma.\nPartecip\u00f2 al conclave del 1484 che elesse papa Innocenzo VIII.\nMor\u00ec a Roma e fu sepolto nella cappella di San Bonaventura, che aveva patrocinato, nella basilica di Santa Maria in Aracoeli."}
{"id": "3210654", "revid": "117948813", "url": "https://it.wikipedia.org/wiki?curid=3210654", "title": "ASD Rugby Belluno", "text": "L'A.S.D. Rugby Belluno \u00e8 una societ\u00e0 sportiva di rugby a 15 della citt\u00e0 di Belluno.\nLa storia.\nIl Rugby Belluno nasce nel 1969 e comincia l'attivit\u00e0 con la sola squadra senior partendo dal campionato di serie D nella stagione 1969/70. Gi\u00e0 dopo il secondo campionato ottiene la promozione in serie C, nella quale rester\u00e0 10 anni prima di approdare alla serie B nel campionato 1982/83. A partire dalla stagione 1975/76 la societ\u00e0 affianca alla prima squadra l'attivit\u00e0 del settore giovanile. Nel corso degli anni 1980 degli anni 1990 la squadra oscilla tra la serie A e la serie B."}
{"id": "3210663", "revid": "599013", "url": "https://it.wikipedia.org/wiki?curid=3210663", "title": "Ordina Open 1995 - Singolare", "text": "Il singolare del torneo di tennis Ordina Open 1995, facente parte dell'ATP Tour, ha avuto come vincitore Karol Ku\u010dera che ha battuto in finale Anders J\u00e4rryd 7\u20136(7), 7\u20136(4)."}
{"id": "3210667", "revid": "92723", "url": "https://it.wikipedia.org/wiki?curid=3210667", "title": "Gabriele Rangoni", "text": ""}
{"id": "3210669", "revid": "1442080", "url": "https://it.wikipedia.org/wiki?curid=3210669", "title": "Oporto Open 1995 - Singolare", "text": "Il singolare del torneo di tennis Oporto Open 1995, facente parte dell'ATP Tour, ha avuto come vincitore Alberto Berasategui che ha battuto in finale Carlos Costa 3-6, 6-3, 6-4."}
{"id": "3210673", "revid": "119800247", "url": "https://it.wikipedia.org/wiki?curid=3210673", "title": "Golfo di Tehuantepec", "text": "Il golfo di Tehuantepec (in lingua spagnola \"Golfo de Tehuantepec\") \u00e8 una ampia insenatura dell'oceano Pacifico in corrispondenza della costa sud-occidentale del Messico. \u00c8 il limite marino meridionale dell'istmo di Tehuantepec.\nGeografia.\nIl golfo si estende per circa 500\u00a0km e ha un'ampiezza di circa 160\u00a0km. Le sue acque sono poco profonde.\nSul golfo si affacciano gli Stati messicani di Oaxaca e Chiapas. Il golfo comunica con un ampio sistema lagunare costiero che assume la denominazione di \"Laguna Superior\" e \"Laguna Inferior\". A sud-est di queste si estende la laguna di \"Mar Muertos\". Tra i vari fiumi che sfociano nel golfo il principale \u00e8 il Tehuantepec. I fiumi minori Perros, Esp\u00edritu Santo e Ostuta sfociano nel sistema lagunare costiero.\nIl maggiore porto che si affaccia sul golfo \u00e8 quello di Salina Cruz che fu costruito nel 1907. La citt\u00e0 \u00e8 inoltre il terminal sul Pacifico della ferrovia \"Ferrocarril Transistmico\" che congiunge la baia di Campeche al golfo."}
{"id": "3210686", "revid": "298229", "url": "https://it.wikipedia.org/wiki?curid=3210686", "title": "Jennifer Mar\u00e9chal", "text": "Alta 187 cm per 68 kg, gioca come schiacciatrice nel Volley Club harn\u00e9sien. Ha partecipato ad un'edizione dei Campionati europei, nel 2007 in Belgio e Lussemburgo, con la Nazionale della Francia."}
{"id": "3210695", "revid": "92723", "url": "https://it.wikipedia.org/wiki?curid=3210695", "title": "Mariano Bottino", "text": "Biografia.\nDebutt\u00f2 nel teatro presso la compagnia di Domenico Grasso, durante la rappresentazione del \"Nido di vipera\" di Gesualdo Manzella Frontini.\nNel 1910 assieme ad Attilio Rapisarda costitu\u00ec una compagnia teatrale denominata \"Compagnia Rapisarda-Bottino\", che esord\u00ec nello stesso anno al Politeama Garibaldi di Palermo con il \"Mal\u00eca\" di Luigi Capuana, ed ottenne un notevole successo.\nNel 1911 venne scritturato dalla casa cinematografica \"Roma Film\", per la quale interpret\u00f2 il film \"La zolfara\". Nel 1912, per la \"Cines\" interpret\u00f2 il film \"Mal\u00eca\". Sempre in ambito cinematografico, Bottino fece parte del cast del lungometraggio \"Teodora\" del 1922 prodotto dall'\"Ambrosio Film\" di Torino.\nNel 1928 si emigr\u00f2 in America, dove rimase per circa venti anni, dopo che gi\u00e0 avuto modo di lavorarvi, facendo parte del cast del film \"The Shepherd King\" (1923) diretto da J. Gordon Edwards.\nRitornato in Italia, riprese l'attivit\u00e0 cinematografica in qualit\u00e0 di attore caratterista in alcune pellicole nel corso degli anni cinquanta. Fu padre del poeta dialettale Rosario Bottino (1907-1971)."}
{"id": "3210708", "revid": "1315817", "url": "https://it.wikipedia.org/wiki?curid=3210708", "title": "Caspar Bartholin il Vecchio", "text": "Biografia.\nNacque a Malm\u00f6, una citt\u00e0 appartenente attualmente alla Svezia ma facente parte fino al XVII secolo del regno di Danimarca. Mostr\u00f2 fin da bambino attitudine agli studi: a tre anni di et\u00e0 sapeva gi\u00e0 leggere e scrivere, a tredici anni era in grado di improvvisare in pubblico discorsi in latino e greco. A diciotto anni si addottor\u00f2 all'Universit\u00e0 di Copenaghen; in seguito frequent\u00f2 anche le universit\u00e0 di Rostock e Wittenberg. Negli anni successivi si rec\u00f2, a scopo di studio, in Germania, Paesi Bassi, Inghilterra, Francia e Italia (a Padova), venendo accolto con rispetto nella diverse universit\u00e0 visitate.\nNel 1613 fu nominato professore di medicina all'Universit\u00e0 di Copenaghen, e mantenne l'incarico per undici anni finch\u00e9, ammalatosi gravemente, fece il voto che, se avesse recuperare la salute, si sarebbe dedicato esclusivamente allo studio delle cose divine. Ademp\u00ec il suo voto diventando professore di teologia a Copenaghen e canonico a Roskilde. Mor\u00ec a soli 44 anni di et\u00e0 a Sor\u00f8, nella Zelanda, lasciando otto figli due dei quali (Tomas e Rasmus) divennero anch'essi importanti anatomisti; una figlia spos\u00f2 Ole Worm, a sua volta famoso professore di medicina e archeologo. Anche un suo nipote omonimo, figlio di Thomas, divenne un importante anatomista; i due Caspar, il vecchio e il giovane, vengono talora confusi.\nCaspar Bartholin fu il primo ad aver descritto il nervo olfattivo. Il suo principale scritto (\"Anatomicae institutiones corporis humani\", del 1611) fu per molto tempo il pi\u00f9 diffuso trattato di anatomia in Europa."}
{"id": "3210723", "revid": "81195", "url": "https://it.wikipedia.org/wiki?curid=3210723", "title": "Equazione di Kapustinskij", "text": "L'equazione di Kapustinskij permette il calcolo dell'energia reticolare di un composto ionico cristallino in modo teorico. Fu pubblicata dal chimico russo Anatolij Kapustinskij nel 1956. \nEgli not\u00f2 che dividendo la costante di Madelung \"\u03b1\" relativa a una serie di strutture per il numero \"n\" di ioni che costituiscono l'unit\u00e0 formula si otteneva approssimativamente lo stesso valore. Not\u00f2 inoltre che l'ordine di tali valori tendeva ad aumentare all'aumentare del numero di coordinazione. Dato che anche il raggio ionico tende ad aumentare all'aumentare del numero di coordinazione, risulta prevedibile che la variazione \"\u03b1/nd\" sia molto piccola passando da una struttura all'altra. Ci\u00f2 lo port\u00f2 a ipotizzare l'ipotetica esistenza di una struttura di tipo salgemma energeticamente equivalente a una data struttura considerata. Quindi l'entalpia reticolare si pu\u00f2 calcolare utilizzando la costante di Madelung e i raggi ionici relativi al salgemma. Ne risulta l'equazione di Kapustinskij:\ndove\nConoscendo il valore dell'entalpia reticolare, l'equazione di Kapustinskij permette di ricavare i raggi ionici (\"raggi termochimici\")."}
{"id": "3210732", "revid": "697352", "url": "https://it.wikipedia.org/wiki?curid=3210732", "title": "Musica Leggera", "text": ""}
{"id": "3210737", "revid": "79520", "url": "https://it.wikipedia.org/wiki?curid=3210737", "title": "Costituzione di Solone", "text": ""}
{"id": "3210746", "revid": "2100199", "url": "https://it.wikipedia.org/wiki?curid=3210746", "title": "Massy Tadjedin", "text": ""}
{"id": "3210749", "revid": "108500700", "url": "https://it.wikipedia.org/wiki?curid=3210749", "title": "Boscastle", "text": "Boscastle (in lingua cornica: \" Kastell Boterel \") \u00e8 un villaggio della costa settentrionale della Cornovaglia (Inghilterra sud-occidentale), affacciato sull'Oceano Atlantico e facente parte della parrocchia civile di Forrabury and Minster.\nBoscastle \u00e8 situato in posizione idilliaca circondato da paesaggi verdissimi, baite e pascoli ed un profondo fiordo, che ne fa un porto naturale. Il pittoresco villaggio si sviluppa attorno al porticciolo, con graziose abitazioni che oggi sono diventate negozi di souvenir, ristoranti e bed and breakfast.\nIl villaggio \u00e8 posto sotto la tutela del National Trust ed \u00e8 turisticamente noto per la sua pittoresca posizione in una fenditura tra le scogliere.\nGeografia fisica.\nCollocazione.\nBoscastle si trova tra le localit\u00e0 di Bude e Tintagel, rispettivamente a ca. 25\u00a0km a sud-ovest della prima e a ca. 5\u00a0km a nord-est della seconda. Si trova inoltre a ca. 9 km a nord di Camelford.\nStoria.\nL'alluvione del 2004.\nIl 16 agosto 2004, il villaggio di Boscastle fu colpito da una disastrosa alluvione, con danni per milioni di sterline. Centinaia di persone furono evacuate dalle proprie case, 50 veicoli furono irrimediabilmente danneggiati.\nUn anno dopo il disastro, si parlava ancora di \"citt\u00e0 fantasma\".\nLa localit\u00e0 \u00e8 stata lentamente ricostruita e l'atmosfera del luogo \u00e8 tornata quella del passato: presso un museo \u00e8 possibile ripercorrere tutte le tappe della sciagura. Grazie alla vantaggiosa posizione, Boscastle rappresenta una base perfetta per visitare sia la Cornovaglia che il Devon."}
{"id": "3210751", "revid": "287204", "url": "https://it.wikipedia.org/wiki?curid=3210751", "title": "Matteo Saggese", "text": "Biografia.\nNativo di Salerno, vive a Londra dal 1987.\nHa scritto numerose canzoni (\"Diamante\", \"Di sole e d'azzurro\", \"Ti penso e cambia il mondo\", \"Dark Waltz\", \"I Believe in You\"), da solo o in collaborazione, per artisti italiani e stranieri, quali Il Divo, C\u00e9line Dion, Giorgia, Zucchero Fornaciari, Mina, Adriano Celentano, Heather Parisi, Phil Manzanera, Jackie Evancko, Russel Watson, Jennifer Rush, Nina Hagen, Syria,Biagio Antonacci, Peter Grant, Hayley Westenra, Omar Lye-Fook ,\"Apollo 440,\" \nHa coprodotto insieme a Chris Porter l'album \"Passione\" di Alfie Boe, e ha collaborato come tastierista all'album \"Sotto 'o sole\" di Pino Daniele e a \"Duet\" di Zucchero. Ha prodotto e arrangiato e coscritto l'album \"Radici\" di \"Alan Sorrenti\". Ha suonato nella band di Zucchero dal 2004 al 2006.\nNel 2009 insieme a Calvetti Diego, Marco Ciapelli e Giuliano Rassu scrive la canzone finalista della 3\u00aa edizione xfactor \"Ruvido\", agiudicandosi la 2\u00aa posizione\nNel 2015 ha formato con Joe Cang la band Loco Ironico con cui ha registrato due album:\"Carpe afternoon\"(2016) e \"Mambo Gumbo\"(2018) e un EP di covers.\n\u00c8 l'ideatore e direttore artistico del festival Alburni in musica (AIM) alla sua terza edizione.\nNel 2019 il singolo \"La vetrina\" scritto con Phil Palmer e Renato Zero e prodotto da Trevor Horn che promuove il nuovo album: \"Zero il folle\", ed il brano Figli tuoi."}
{"id": "3210767", "revid": "6923", "url": "https://it.wikipedia.org/wiki?curid=3210767", "title": "Aeroporto di Lipsia/Halle", "text": ""}
{"id": "3210769", "revid": "122423858", "url": "https://it.wikipedia.org/wiki?curid=3210769", "title": "Camicia di forza", "text": "La camicia di forza era un indumento di costrizione usato in passato in ambito psichiatrico per costringere un paziente all'immobilit\u00e0, se questi mostrava segni di sovraeccitazione incontrollabile.\nFu inventata nel 1770 in Francia da un tappezziere chiamato Guilleret, che la realizz\u00f2 per l'ospedale di Bic\u00eatre. Era usata durante il trattamento di disturbi mentali quali schizofrenia, depressione e disturbi d'ansia per prevenire danni a cose e oggetti, ma anche per salvaguardare lo stesso malato e le persone attorno a lui senza fare ricorso alle corde e catene allora in uso.\nLa tipica camicia di forza \u00e8 un indumento che stringe all'altezza del petto e delle ascelle, con le maniche bloccate in entrambe le estremit\u00e0 degli arti in modo da immobilizzare le braccia in una posizione incrociata. Una cinghia all'altezza del cavallo impedisce al malato di strapparsela via tirandola.\nTaluni illusionisti, come ad esempio Harry Houdini, hanno spesso utilizzato la camicia di forza nei loro spettacoli di escapologia."}
{"id": "3210778", "revid": "757396", "url": "https://it.wikipedia.org/wiki?curid=3210778", "title": "New Basket Brindisi 2010-2011", "text": "Questa voce raccoglie le informazioni riguardanti la New Basket Brindisi nelle competizioni ufficiali della stagione 2010-2011.\nStagione.\nLa stagione 2010-2011 della New Basket Brindisi, sponsorizzata Enel partecipa per la 1\u00aa volta al campionato di Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 5 giocatori stranieri di cui massimo 3 non appartenenti a Paesi appartenenti alla FIBA Europe.\nDella squadra promossa l'anno precedente rimangono nel roster in virt\u00f9 di un contratto biennale Giuliano Maresca, Luca Infante e Nikola Radulovi\u0107. Il primo ingaggio della nuova stagione \u00e8 la guardia USA Chris Monroe proveniente dall' Olimpia Milano dove aveva appena finito di disputare la finale scudetto, non sar\u00e0 un acquisto fortunato perch\u00e9 il giocatore si infortuna nella pre-season disputando appena 3 partite nelle file brindisine, successivamente vengono ingaggiati il play USA Bobby Dixon anche lui in Italia l'anno precedente alla Benetton Treviso e il suo vice l'italo-americano Anthony Giovacchini dalla Pallacanestro Cant\u00f9. Direttamente dalla NBA sponda Miami Heat viene messo sotto contratto l'ala francese Yakhouba Diawara, mentre dalla Scavolini Pesaro giunge a Brindisi il pivot Eric Williams, il quale dopo poche settimane rescinder\u00e0 consensualmente per motivi \"famigliari\" al suo posto viene firmato Kris Lang centro statunitense della UNC l'anno precedente in Turchia al Turk Telekom. Nella quota comunitari viene firmata l'ala grande bosniaca Edin Bav\u010di\u0107 proveniente dall' Olimpia Lubiana, anche con lui verr\u00e0 rescisso il contratto nel corso della stagione, al suo posto l'ala grande francese Herv\u00e9 Tour\u00e9 proveniente dalla Virtus Roma. Sempre durante la stagione vengono contrattualizzati la combo guard USA Anthony Roberson precedentemente allo Strasburgo, l'ala italiana Federico Pugi dalla Pallacanestro Reggiana, l'ala grande statunitense con passaporto italiano Maurice Taylor e il play USA Cedric Jackson.\nAnche a livello tecnico c'\u00e8 un avvicendamento a stagione in corso infatti Luca Bechi prender\u00e0 il posto di Giovanni Perdichizzi\nMiglior marcatore della stagione \u00e8 Yakhouba Diawara con 409 punti in 30 partite seguito da Anthony Roberson con 379 p. in 28 p. e da Bobby Dixon con 365 p in 30 p..\nRoster.\nBudget complessivo = 4.512K \u20ac \"(Bilancio depositato presso la CCIAA di Brindisi)\""}
{"id": "3210781", "revid": "287204", "url": "https://it.wikipedia.org/wiki?curid=3210781", "title": "Presidente Franco", "text": " \nPresidente Franco, la cui forma scritta abbreviata \u00e8 Pte. Franco, \u00e8 una citt\u00e0 del Paraguay, nel Dipartimento dell'Alto Paran\u00e1, di cui forma uno dei 20 distretti. Fa parte dell'agglomerato urbano della Gran Ciudad del Este.\nPopolazione.\nAl censimento del 2002 Presidente Franco contava una popolazione urbana di 47.246 abitanti (52.826 nel distretto). \nStoria.\nNata come porto fluviale nel 1929 sulle rive del fiume Paran\u00e1, si \u00e8 sviluppata grazie al commercio di legname e \"yerba mate\". Lo sviluppo sostenuto della vicina Ciudad del Este ha di fatto eliminato ogni separazione tra le due citt\u00e0. Il nome \u00e8 un omaggio a Manuel Franco, presidente del Paraguay tra il 1916 e il 1919."}
{"id": "3210782", "revid": "116530821", "url": "https://it.wikipedia.org/wiki?curid=3210782", "title": "Battaglia di Lincoln (1878)", "text": "La battaglia di Lincoln si svolse nel Nuovo Messico (USA) tra il 15 e il 19 luglio 1878; fu lo scontro finale della guerra della contea di Lincoln. \u00c8 ricordato come uno dei pi\u00f9 grandi scontri a fuoco tra pistoleri del vecchio west americano e diede grande notoriet\u00e0 al giovane pistolero Billy the Kid.\nSvolgimento.\nUn ampio conflitto tra le due fazioni scoppi\u00f2 nel pomeriggio del 15 luglio 1878, quando alcuni membri dei Regolatori, la fazione etichettata come criminale dalle autorit\u00e0 locali, furono circondati a Lincoln in due diversi luoghi: la casa di McSween ed il negozio di Ellis. Ad affrontarli c'erano Dolan, Murphy ed i Seven Rivers. Nel negozio di Ellis c'erano asserragliati Scurlock, Bowdre, Middleton, Frank Coe e molti altri. Circa 20 regolatori messicani, guidati da Josefita Chavez, si trovavano attorno alla citt\u00e0. Nella casa di McSween c'erano Alex McSween e la moglie Susan, Billy the Kid, Henry Brown, Jim French, Tom O'Folliard, Jose Chavez y Chavez, George Coe ed una dozzina di vaqueros messicani.\nNei successivi tre giorni infuri\u00f2 la sparatoria. Tom Cullens, uno dei difensori di casa McSween, fu ucciso da un proiettile vagante. Charlie Crawford, degli uomini di Dolan, fu colpito ad una distanza di 450 metri dal suocero di Doc Scurlock, Fernando Herrera. In questo periodo Henry Brown, George Coe e Joe Smith uscirono da casa McSween diretti al negozio di John Tunstall, dove assediarono due uomini di Dolan in una dipendenza con i fucili, obbligandoli a tuffarsi per scappare. L'impasse continu\u00f2 fino all'arrivo delle truppe statunitensi comandate dal colonnello Nathan Dudley. Quando i militari puntarono i cannoni sul negozio di Ellis e su altri posti sensibili Doc Scurlock ed i suoi uomini uscirono allo scoperto, cos\u00ec come i cowboy di Chavez che abbandonarono casa McSween.\nIl pomeriggio del 19 luglio i soldati dello United States Army diedero fuoco alla casa. Quando le fiamme infuriarono e cadde la notte, a Susan McSween, ad altre donne ed a cinque bambini fu concesso di uscire dalla casa senza pericoli, mentre gli uomini all'interno continuavano a combattere il fuoco. Alle 21:00 gli uomini rimasti all'interno uscirono dall'uscita sul retro. Jim French usc\u00ec per primo, seguito da Billy the Kid, O'Folliard e Jose Chavez y Chavez. Gli uomini di Dolan li videro correre ed aprirono il fuoco, uccidendo Harvey Morris, il socio di McSween. Alcuni soldati si portarono sul retro per catturare le persone uscite, quando scoppi\u00f2 una sparatoria ravvicinata. Alexander McSween ed il Seven Rivers Bob Beckwith morirono. Tre altri regolatori messicani fuggirono approfittando della confusione, per poi riunirsi alla \"corazzata\" poco lontano."}
{"id": "3210783", "revid": "744595", "url": "https://it.wikipedia.org/wiki?curid=3210783", "title": "Miku Hatsune", "text": ""}
{"id": "3210784", "revid": "1926649", "url": "https://it.wikipedia.org/wiki?curid=3210784", "title": "Pisa Sporting Club 1979-1980", "text": "Questa voce raccoglie le informazioni riguardanti il Pisa Sporting Club nelle competizioni ufficiali della stagione 1979-1980.\nStagione.\nDopo la promozione dalla Serie C1 della stagione precedente, nella sua prima stagione in Serie B il patron Romeo Anconetani conferma inizialmente in panchina Pier Luigi Meciani, salvo sollevarlo gi\u00e0 a fine ottobre per sostituirlo con Sergio Carpanesi e successivamente dopo la sconfitta (1-0) di Lecce, a met\u00e0 gennaio con Giuseppe Chiappella, guadagnandosi l'appellativo di mangia allenatori. La stagione cadetta inizia male e la formazione nerazzurra non riesce ad andare a segno in nessuna delle prime quattro giornate; nel corso dell'annata la squadra riesce comunque a restare a galla, e riesce a conquistare la salvezza proprio all'ultima giornata, battendo (1-0) la con un goal di Aldo Cantarutti.\nOttiene 36 punti, 2 sopra la zona retrocessione, disponendo di una discreta difesa che subisce 24 reti, ma anche di un attacco evanescente che segna col contagocce, 25 reti in 38 partite. Salgono in Serie A il Como, la Pistoiese ed il Brescia, retrocedono in Serie C1 la Sambenedettese, la Ternana, il Parma ed il Matera.\nNella Coppa Italia il Pisa disputa prima del campionato, il sesto girone di qualificazione restando a zero punti in quattro gare, raggruppamento che promuove il Milan ai Quarti di finale della manifestazione.\nOrganigramma societario.\nArea direttiva\nArea tecnica\nArea medica"}
{"id": "3210788", "revid": "297745", "url": "https://it.wikipedia.org/wiki?curid=3210788", "title": "Collio (regione fisica)", "text": ""}
{"id": "3210791", "revid": "1305772", "url": "https://it.wikipedia.org/wiki?curid=3210791", "title": "Geddes", "text": ""}
{"id": "3210804", "revid": "120376861", "url": "https://it.wikipedia.org/wiki?curid=3210804", "title": "Gaborone United Sporting Club", "text": "Il Gaborone United Sporting Club \u00e8 una societ\u00e0 calcistica del Botswana con sede nella citt\u00e0 di Gaborone.\nStoria.\nIl club fu fondato il 27 settembre 1967 da 17 membri: Osbert Kgabosetso Sedirwa, Robert Moirwagale, David Mophuting, Eunice T.S. Radebe, Necta Senwelo, Boyce Mothobi, David Molefi, Maitshwarelo Dabutha, Julius Mathangwane, Toro Lenamile, Bankane Mokgware, Peter Jane, Ethna Keabetswe Dabutha, Gagonakago Mojalemotho, Sandy Raditladi, Jonathan Molapo e Aaron Gare. Come primo presidente fu nominato Osbert Sedirwa e la squadra inizi\u00f2 la sua attivit\u00e0 nel piccolo campo sportivo della \"Gaborone Secondary School\".\nNel dicembre dello stesso anno entrarono a far parte della dirigenza Willie Matheadira Seboni, originario dello Zambia e Oarabile Kalaben che si misero immediatamente al lavoro per far crescere la squadra e riuscirono a convincere la South African Breweries (SAB) a sponsorizzare il campionato nazionale."}
{"id": "3210806", "revid": "913245", "url": "https://it.wikipedia.org/wiki?curid=3210806", "title": "Jeff Hartwig", "text": "Biografia.\nHa un primato personale di 6,03 m all'aperto e di 6,02 m in sala e per questo \u00e8 tra i pochissimi atleti al mondo riusciti a valicare la misura di 6 metri sia outdoor che indoor.\nAtleta dalla carriera estremamente longeva, detiene il primato mondiale over 35 (5,86 m) e over 40 (5,70 m) ."}
{"id": "3210808", "revid": "327094", "url": "https://it.wikipedia.org/wiki?curid=3210808", "title": "Gaborone United", "text": ""}
{"id": "3210818", "revid": "767487", "url": "https://it.wikipedia.org/wiki?curid=3210818", "title": "The Wreck-Age", "text": "The Wreck Age \u00e8 il quinto album dei Tygers of Pan Tang, pubblicato nel 1985 dall'etichetta discografica Music For Nations."}
{"id": "3210823", "revid": "767487", "url": "https://it.wikipedia.org/wiki?curid=3210823", "title": "Cristallo ionico", "text": "Un cristallo ionico \u00e8 un cristallo formato da ioni legati insieme da attrazioni elettrostatiche di tipo coulombiane. Esempi di tali tipi di cristalli sono costituiti dagli alogenuri dei metalli alcalini come il cloruro di sodio (NaCl), che forma una struttura cubica compatta con numero di coordinazione 6:6. Un cristallo ionico \u00e8 necessariamente formato da una tipica successione alternata di cationi e anioni ciascuni presenti in quantit\u00e0 tale che sia assicurata l'elettroneutralit\u00e0 globale.\nQuesto genere di cristalli, essendo gli ioni localizzati in posizioni fisse all'interno del reticolo, non \u00e8 in grado di condurre la corrente elettrica. Diventano invece conduttori allo stato fuso e in soluzione, essendo gli ioni liberi di muoversi. Sono altres\u00ec caratterizzati da una certa fragilit\u00e0 legata allo scorrimento dei piani cristallini. Hanno elevato punto di fusione, il che rende conto dell'entit\u00e0 della forza dei legami implicati."}
{"id": "3210826", "revid": "91981769", "url": "https://it.wikipedia.org/wiki?curid=3210826", "title": "Leonardo Guarnotta", "text": "\u00c8 stato membro del pool antimafia coordinato dal giudice Antonino Caponnetto. Con Giovanni Falcone, Paolo Borsellino e Giuseppe Di Lello ha istruito il Maxiprocesso di Palermo. Ha approfondito gli aspetti finanziari della criminalit\u00e0 mafiosa."}
{"id": "3210829", "revid": "36300230", "url": "https://it.wikipedia.org/wiki?curid=3210829", "title": "Fornello da campeggio", "text": ""}
{"id": "3210834", "revid": "36300256", "url": "https://it.wikipedia.org/wiki?curid=3210834", "title": "Fornello da escursionismo", "text": ""}
{"id": "3210836", "revid": "181699", "url": "https://it.wikipedia.org/wiki?curid=3210836", "title": "Angiolo Del Lungo (medico)", "text": "Biografia.\nNacque da umile famiglia del contado fiorentino. Studi\u00f2 nel seminario di Fiesole, ove fu allievo di Brunone Bianchi. Nel 1829 si laure\u00f2 in medicina. Fu per trenta anni medico condotto in paesi dell'Aretino, da Lucignano (1831) a Santa Maria al Monte (1832-1836) a Montevarchi (1836-1843) a Cortona (1843-1862). Spos\u00f2 Clotilde del Nobolo di Montevarchi. A Montevarchi nacquero anche i suoi due figli Isolina e Isidoro Del Lungo. Fu cultore di studi classici ed ebbe anche interessi politici: di sentimenti liberali, fu sindaco di Montevarchi dal 1871 al 1873 e vi promosse la fondazione e l'istituzione dell'Ospedale. Dedic\u00f2 gli ultimi anni della sua vita alla traduzione del \"De Medicina\" di Aulo Cornelio Celso.\nArchivio personale.\nLa Biblioteca biomedica dell'Universit\u00e0 degli studi di Firenze conserva il fondo di archivio Angiolo Del Lungo. In attesa di riordino, comprende scritti medici, ricordi e studi. Le carte contengono anche lezioni di chimica del prof. Giuseppe Branchi di Pisa."}
{"id": "3210846", "revid": "767487", "url": "https://it.wikipedia.org/wiki?curid=3210846", "title": "New Jack City", "text": "New Jack City \u00e8 un film statunitense del 1991 diretto da Mario Van Peebles, al suo debutto da regista e presente nel cast come co-protagonista. La pellicola \u00e8 basata su una sceneggiatura originale di Thomas Lee Wright.\nSi tratta di un moderno noir ambientato durante l'invasione del crack a New York; la trama ruota attorno alle vicende di un gruppo di spacciatori in lotta per il controllo del traffico di droga nella citt\u00e0. Il cast, quasi esclusivamente afroamericano, comprende tra gli altri Wesley Snipes, Ice-T, Mario Van Peebles, Judd Nelson e Chris Rock.\n\u00c8 stato il primo lavoro di Van Peebles a uscire al cinema. \"New Jack City\" \u00e8 basato su una storia originale trasformata in sceneggiatura di Thomas Lee Wright, gi\u00e0 autore di una prima versione de ' e del documentario sulla malavita americana '. A collaborare alla realizzazione della sceneggiatura il giornalista e autore afroamericano Barry Michael Cooper (noto per \"Above the Rim\" e \"Scacco al re nero\"), il quale si \u00e8 basato per la riscrittura su un articolo da lui stesso scritto per \"The Village Voice\" nel dicembre 1987, intitolato \"Kids Killing Kids: New Jack City Eats Its Young\", la cui storia ruota attorno al 20\u00ba anniversario delle rivolte del 1967 di Detroit, e sulla loro scia, l'aumento delle bande per lo spaccio di cocaina negli anni '80 come Young Boys Inc. e i fratelli Chambers.\nTrama.\nNew York City, 1986. Nino Brown \u00e8 un signore della droga emergente che grazie all'epidemia del crack che ha colpito New York accresce il proprio potere puntando a divenire capo incontrastato dello spaccio di droga dell'intera citt\u00e0 dove la violenza \u00e8 aumentata in modo impressionante. Due poliziotti fuori servizio, Scotty Appleton, un afro-americano, e Nick Peretti, un italo-americano, vengono contattati dall'agente Stone per indagare su Brown che elimina i suoi nemici senza alcuna piet\u00e0 e si impossessa di un enorme prefabbricato dove produce e vende il crack, il Carter, cacciandovi gli inquilini non consenzienti con la forza.\nI due agenti dovranno fare coppia nella squadra che indaga su Brown. Il Carter \u00e8 sul territorio della mafia italo-americana, ma Nino Brown decide di non concedere alcuna percentuale alla concorrenza, inimicandosi la mafia guidata dall'anziano don Amedeo, potente boss di New York. Pookie, un senzatetto spacciatore e tossicodipendente, \u00e8 costretto dall'agente Appleton (che l'aveva gi\u00e0 incontrato in precedenza) a seguire un programma per la disintossicazione, quindi \u00e8 \"ingaggiato\" dai poliziotti per farlo infiltrare nella gang di Brown, formata anche da Gee Money (con il quale i due formano i \"Fratelli Prontacassa\"), Kareem, Duh Duh Duh Man e Keisha. A causa dell'enorme pressione nei suoi confronti, Pookie torna a drogarsi, \u00e8 scoperto sul lavoro con la microcamera ed \u00e8 ucciso.\nDopo aver scoperto l'infiltrato, Gee Money distrugge il Carter ed elimina ogni prova incriminante. Gli agenti fanno irruzione nel Carter, ma non riescono ad arrestare nessuno dei luogotenenti di Brown, riuscendo solo a salvare il cadavere di Pookie dall'esplosione di una bomba collegata al suo corpo. Le responsabilit\u00e0 della caduta del Carter e della spia infiltrata nella banda finiscono sulle teste di Gee Money e di Kareem, a cui Brown perfora una mano con la propria spada.\nAppleton e Peretti appianano le iniziali divergenze e, nonostante la squadra di Stone sia stata sciolta a causa del fallimento dell'operazione, continuano da soli l'indagine per arrestare Brown: i due contattano uno scagnozzo di don Amedeo per avvicinare il vice di Nino Brown, Gee Money, che vuole diventare il nuovo boss della banda. Con l'aiuto di Gee Money, l'agente Appleton s'infiltra nella gang di Brown, il quale gli rivela che, quando era ragazzo, uccise una donna innocente per dimostrare la sua lealt\u00e0 al suo capo.\nNei giorni seguenti Scotty Appleton, sotto copertura con il nome di Washington, deve assistere all'arroganza di Brown che arriva a picchiare un vecchio che stava solo proteggendo dei bambini a cui il gangster stava spacciando. Ad una festa di matrimonio, Nino Brown \u00e8 vittima di un attentato da parte di alcuni uomini di Amedeo che si erano travestiti da camerieri, ma sopravvive e i due si dichiarano apertamente guerra: il giorno dopo Nino Brown massacra don Amedeo davanti a un ristorante insieme ad alcuni suoi uomini prendendo il controllo del mercato della droga.\nIn seguito, durante l'affare tra Washington e Brown, Kareem scopre che Appleton \u00e8 un poliziotto e inizia una sparatoria nella quale Brown riesce a scappare e Peretti salva il suo collega da uno degli uomini del gangster, uccidendo Duh Duh Duh Man. Una volta al sicuro, il criminale uccide Gee Money credendo che lo abbia tradito. Appleton e Peretti trovano Brown rintanato in un vecchio appartamento. Il giorno seguente i due poliziotti irrompono nell'appartamento di Brown, ormai vittima della sua stessa paranoia, uccidendo i suoi uomini.\nIn un violento combattimento corpo a corpo, Appleton riesce a sopraffare Brown, rivelando che la donna che uccise anni fa era sua madre: quando l'agente arriva quasi a uccidere il boss, Peretti lo ferma, lasciando che Nino Brown venga processato secondo la legge ordinaria. Nonostante l'intervento di un testimone, Brown se la cava: patteggia ed \u00e8 condannato a un solo anno di carcere. Fuori dal tribunale Brown festeggia la sua vittoria contro il sistema giudiziario ma, improvvisamente, il vecchio che aveva picchiato tempo prima, si fa giustizia e gli spara a bruciapelo, uccidendolo.\nProduzione.\nCostato $ 8,5 milioni, ne ha incassati $ 47.624.253 nel solo mercato statunitense."}
{"id": "3210854", "revid": "110157", "url": "https://it.wikipedia.org/wiki?curid=3210854", "title": "\u0160vihov (Plze\u0148)", "text": "\u0160vihov \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148.\nIl castello.\nSi tratta di un castello sulle acque della fine del XVI secolo, ultimato intorno al 1530. Il progetto fu il famoso architetto ceco Benedikt Rejt.\nDopo la guerra dei trent'anni il castello non fu pi\u00f9 abitato e nel 1860 venne completamente abbandonato.\nGli interni del castello racchiudono significativi allestimenti, con un collezioni di armi, una cappella con sculture gotiche e affreschi e un'esposizione di marionette."}
{"id": "3210870", "revid": "252105", "url": "https://it.wikipedia.org/wiki?curid=3210870", "title": "Stazione di polizia", "text": "La stazione di polizia \u00e8 un edificio che serve per ospitare agenti di polizia e altri membri del personale. Questi edifici spesso contengono uffici e alloggi per il personale e dei veicoli, con spogliatoi, celle di detenzione temporanea e stanze per gli interrogatori.\nIn Italia non sono presenti \"stazioni di polizia\" in senso stretto, dato che l'organo della Polizia di Stato concettualmente ad esse pi\u00f9 vicino \u00e8 il Commissariato di pubblica sicurezza. Le stazioni carabinieri, diffuse nell'intero ambito nazionale ed anche in zone rurali poco popolose, sono pi\u00f9 vicine al concetto delle classiche \"stazioni di polizia\"."}
{"id": "3210875", "revid": "219110", "url": "https://it.wikipedia.org/wiki?curid=3210875", "title": "\u017datec", "text": "\u017datec (in tedesco \"Saaz\") \u00e8 una citt\u00e0 della Repubblica Ceca facente parte del distretto di Louny, nella regione di \u00dast\u00ed nad Labem."}
{"id": "3210889", "revid": "767487", "url": "https://it.wikipedia.org/wiki?curid=3210889", "title": "Trattamento antiriflesso", "text": "Il trattamento antiriflesso consiste nella deposizione di un sottilissimo strato di particolari sali minerali, oppure ossidi di metallo, su dispositivi ottici quali le lenti degli obiettivi o degli occhiali, per ridurre i riflessi di luce parassiti che riducono la nitidezza delle immagini fornite dal sistema ottico.\nCaratteristiche.\nLo strato antiriflesso deve avere uno spessore pari ad un quarto della lunghezza d'onda della luce incidente. Questo conferisce alle lenti trattate un caratteristico riflesso colorato, dovuto al fatto che non tutta la banda della luce visibile viene influenzata dallo strato antiriflesso: le lunghezze d'onda distanti dal valore scelto vengono comunque riflesse.\nStoria.\nI primi trattamenti antiriflesso furono introdotti dalla Carl Zeiss ad opera del dottor Alexander Smakula nel 1935. Solo dopo la seconda guerra mondiale fu possibile utilizzare i brevetti ad uso civile, perch\u00e9 fino ad allora considerati di importanza strategica. Il . Il trattamento, noto anche come \"azzurratura\" a causa del colore assunto dalle lenti, consisteva nella vaporizzazione di fluoruro di magnesio sulle lenti poste in una campana sotto vuoto. In seguito venne usato anche il fluoruro di calcio.\nSuccessivamente il procedimento venne perfezionato aggiungendo strati di diverso spessore (\"multi coated\") in modo da assorbire lunghezze d'onda diverse. L'applicazione degli strati antiriflesso permise la costruzione di obiettivi pi\u00f9 complessi, visto che in precedenza i riflessi fra le lenti non consentivano di costruire gruppi ottici con pi\u00f9 di quattro lenti. Fu cos\u00ec possibile allestire obiettivi che utilizzavano fino a sette o otto lenti, pi\u00f9 luminosi e con una migliore correzione delle aberrazioni ottiche. Un deciso passo avanti fu la messa in commercio da parte dell'Asahi Pentax degli obiettivi Super Multi Coated (SMC) che utilizzavano sette strati alternati di ossido di zirconio e fluoruro di magnesio su ogni lente.\nOggi tutti gli obiettivi vengono fabbricati con trattamenti antiriflesso multistrato. Altri sistemi antiriflessi famosi sono il NIC (Nikon Integrated Coating), i Canon SC ed SSC (Spectra Coating e Super Spectra Coating), il Tamron BBAR (Broad Band Anti Reflection), i Fuji EBC e SEBC (Electric Beam Coating e Super Electric Beam Coating)."}
{"id": "3210900", "revid": "1573940", "url": "https://it.wikipedia.org/wiki?curid=3210900", "title": "Myotis punicus", "text": "Il vespertilio maghrebino (Myotis punicus ) \u00e8 un pipistrello della famiglia dei Vespertilionidi diffuso in Africa settentrionale e in Europa.\nDescrizione.\nDimensioni.\nPipistrello di medie dimensioni, con la lunghezza totale tra 107 e 139\u00a0mm, la lunghezza dell'avambraccio tra 53 e 65\u00a0mm, la lunghezza della coda tra 47 e 62\u00a0mm, la lunghezza del piede tra 11 e 15\u00a0mm, la lunghezza delle orecchie tra 22 e 27\u00a0mm e un peso fino a 33\u00a0g.\nAspetto.\nLa pelliccia \u00e8 corta, densa e lanosa e si estende fino alla base dell'uropatagio. Le parti dorsali sono marroni chiare, mentre le parti ventrali sono biancastre. La base dei peli \u00e8 ovunque pi\u00f9 scura. Le orecchie sono lunghe, larghe, con 7-10 pliche longitudinali nella superficie interna del padiglione auricolare e un lobo rotondo alla base del lobo esterno. Il trago \u00e8 lungo, sottile e lanceolato. Le membrane alari sono marroni e attaccate posteriormente alla base delle dita dei piedi, i quali sono di dimensioni normali. L'estremit\u00e0 della lunga coda si estende oltre l'ampio uropatagio. Il calcar \u00e8 corto e privo di lobi di rinforzo.\nBiologia.\nComportamento.\nSi rifugia singolarmente o in gruppi fino a diverse migliaia di individui in grotte e miniere abbandonate. Durante gli accoppiamenti i maschi stabiliscono piccoli territori sulle volte delle grotte dove attraggono le femmine. Ogni maschio successivamente mantiene un piccolo harem di 1-4 femmine. Durante l'estate vengono stabiliti dei vivai che possono contenere fino a qualche migliaio di femmine gravide. \nAlimentazione.\nSi nutre di grilli, scarafaggi, ragni e scorpioni catturati al suolo in zone aride o nelle foreste prive di sottobosco.\nRiproduzione.\nDanno alla luce un piccolo alla volta tra met\u00e0 aprile e met\u00e0 maggio. \nDistribuzione e habitat.\nQuesta specie \u00e8 diffusa nel Marocco nord-orientale, Algeria e Tunisia settentrionali, Libia nord-occidentale e sulle isole di Gozo, Corsica e Sardegna.\nVive in zone aride costiere e di alta montagna e nelle foreste diradate.\nStato di conservazione.\nLa IUCN Red List, considerato il declino del proprio habitat cavernicolo a causa dello sfruttamento e del disturbo umano e l'esistenza di un esiguo numero di colonie, classifica \"M.punicus\" come specie prossima alla minaccia (NT). Nelle isole del Mediterraneo la popolazione stimata \u00e8 di circa 7.000-9.000 individui."}
{"id": "3210903", "revid": "110157", "url": "https://it.wikipedia.org/wiki?curid=3210903", "title": "\u017dd\u00e1nice", "text": "\u017dd\u00e1nice (in tedesco \"Steinitz\") \u00e8 citt\u00e0 ceca situata nel distretto di N\u00e1chod, in Moravia Meridionale."}
{"id": "3210906", "revid": "1543377", "url": "https://it.wikipedia.org/wiki?curid=3210906", "title": "Cella (prigione)", "text": "La cella di una prigione, detta anche camera detentiva, \u00e8 una stanza genericamente adibita alla detenzione di una o pi\u00f9 persone. Vi sono, tuttavia, celle provvisorie anche in talune stazioni di polizia.\nStoria.\nIn passato, i prigionieri venivano rinchiusi in prigioni, segrete per la loro detenzione. Nelle celle di solito non vi era neppure un letto, ma solo giacigli di fortuna come un sacco di paglia. Lo scopo della reclusione era la stessa sanzione del reato commesso ed i trasgressori venivano rinchiusi quando necessario.\nL'attrezzatura disponibile era spesso costituita solo da rifiuti, le condizioni igieniche erano disastrose. Le malattie e le epidemie erano largamente diffuse. La linea di demarcazione tra la pena corporale e detentiva \u00e8 sempre stata poco chiara. La qualit\u00e0 della struttura era spesso proporzionata allo stato sociale dei trasgressori: i ricchi e anche i criminali nobili erano spesso in condizioni migliori rispetto alla gente comune.\nDescrizione.\nLe celle di solito sono circa 6 per 8 piedi di dimensione (circa 1,80 x 2,40 metri), con pareti in acciaio o in mattoni, con sbarre in acciaio verso il corridoio esterno. Porte solide possono avere una finestra che permette al prigioniero di osservare il di fuori. Mobili ed oggetti all'interno della cella sono costruiti in modo tale da non poter essere facilmente spezzati e sono ancorati alle pareti o sul pavimento, i servizi igienici sono in acciaio inox. Questi accorgimenti, sull'uso dei materiali, servono ad impedire il vandalismo o la realizzazione di armi.\nIn Italia il dimensionamento e le caratteristiche delle celle sono state normate per la prima volta con una legge del 1890, successivamente la legge n. 354 del 26 luglio 1975, detta anche \"ordinamento penitenziario\" ha riformato la normativa.\nLa polizia penitenziaria governa, in Italia, il corpo degli agenti di custodia, comunemente detti \"secondini\".\nTipi di celle.\nIn una prigione, oltre alle celle tipo che sono quelle usate quotidianamente dai detenuti, vi sono altri tipi di celle di punizione."}
{"id": "3210910", "revid": "599013", "url": "https://it.wikipedia.org/wiki?curid=3210910", "title": "\u017dd\u00e1nice (disambigua)", "text": "\u017dd\u00e1nice pu\u00f2 riferirsi a diversi toponimi della Repubblica Ceca:"}
{"id": "3210911", "revid": "287204", "url": "https://it.wikipedia.org/wiki?curid=3210911", "title": "Barry Michael Cooper", "text": "Carriera.\nHa esordito sul grande schermo scrivendo insieme a Thomas Lee Wright la sceneggiatura del film di gangster \"New Jack City\" di Mario Van Peebles. Proprio per questo film ha mescolato al cinema elementi del suo precedente lavoro: il giornalista. Basandosi su un articolo da lui stesso scritto per \"The Village Voice\" nel dicembre 1987, intitolato \"Kids Killing Kids: New Jack City Eats Its Young\", la cui storia ruota attorno al 20\u00ba anniversario delle rivolte del 1967 di Detroit, e sulla loro scia, l'aumento delle bande per lo spaccio di cocaina negli anni '80 come Young Boys Inc. e i fratelli Chambers.\nNel 2005 ha debuttato come regista con il film drammatico \"Blood on the Wall$\", del quale ha anche scritto la sceneggiatura e contribuito alla realizzazione, fungendo da produttore esecutivo. Nel 2008 ha prodotto l'episodio dedicato al criminale Larry Davis della serie televisiva \"American Gangster\"."}
{"id": "3210915", "revid": "1566286", "url": "https://it.wikipedia.org/wiki?curid=3210915", "title": "Gaston Ravel", "text": "Biografia.\nAlla Gaumont, dopo la costruzione degli studi di Buttes Chaumont, lavorarono diversi cineasti che si dividevano i compiti sul set. Un modo di lavorare in gruppo che fa' attribuire a Ravel la co-regia di molti dei film prodotti alla Gaumont. Ravel inizi\u00f2 la sua carriera cinematografica da regista, firmando numerosi cortometraggi muti, ma nello stesso tempo, interpret\u00f2 anche parecchi film come attore. Il suo talento fu subito riconosciuto come tale. Ebbe una carriera prolifica, lavorando sia in Francia che in Italia e in Germania, realizzando pi\u00f9 di sessanta film."}
{"id": "3210918", "revid": "1573940", "url": "https://it.wikipedia.org/wiki?curid=3210918", "title": "Siler", "text": "Siler \u00e8 un genere di ragni appartenente alla famiglia Salticidae.\nDistribuzione.\nLe otto specie note di questo genere sono diffuse in Asia orientale, in particolare sono stati rinvenuti esemplari in Cina, Giappone, Filippine, Coree, Vietnam e Sri Lanka.\nTassonomia.\nUnico genere appartenente alla trib\u00f9 Silerini, questo genere \u00e8 considerato un sinonimo pi\u00f9 antico di \"Silerella\" a seguito di alcuni studi dell'aracnologo Jerzy Pr\u00f3szynski del 1984, 1985 e 2002\nA maggio 2010, si compone di otto specie:"}
{"id": "3210920", "revid": "857138", "url": "https://it.wikipedia.org/wiki?curid=3210920", "title": "\u017dd\u00edrec", "text": "\u017dd\u00edrec pu\u00f2 riferirsi a diversi toponimi della Repubblica Ceca:"}
{"id": "3210926", "revid": "435288", "url": "https://it.wikipedia.org/wiki?curid=3210926", "title": "Calliope Iphegenia Torres", "text": ""}
{"id": "3210937", "revid": "599013", "url": "https://it.wikipedia.org/wiki?curid=3210937", "title": "\u017delenice", "text": "\u017delenice pu\u00f2 riferirsi a diversi toponimi della Repubblica Ceca:"}
{"id": "3210939", "revid": "767487", "url": "https://it.wikipedia.org/wiki?curid=3210939", "title": "Saracinesca (film)", "text": "Saracinesca \u00e8 un film del 1921 diretto da Augusto Camerini e Gaston Ravel. Prodotto e distribuito dalla Medusa FIlm, il film usc\u00ec nelle sale nell'ottobre 1921."}
{"id": "3210942", "revid": "767487", "url": "https://it.wikipedia.org/wiki?curid=3210942", "title": "Nordex N90/2500", "text": "Il Nordex N90/2500, costruito dalla societ\u00e0 europea Nordex, \u00e8 un modello di aerogeneratore ad asse orizzontale, ad elica tri-pala a sopravvento (upwind) che utilizza sistemi di controllo dell'angolo d'attacco delle pale (pitch control) e il generatore DFIG (versione a 50\u00a0Hz o a 60\u00a0Hz).\nStoria.\nNell'anno 2000 la Nordex install\u00f2 la prima turbina della serie da 2500 MW. Sono state installate pi\u00f9 di 1000 di queste macchine (nelle versioni con pale da 40, 45 e 50 m).\nCaratteristiche.\nLa scatola del moltiplicatore ha tre stadi, due planetari e uno ad asse parallelo (scatola differenziale).\nPer la refrigerazione si utilizza un circuito ad olio, con radiatore nella parte posteriore della gondola, capace di smaltire 2,2\u00a0kW di calore.\nIl generatore asincrono \u00e8 del tipo \"double-fed\" con convertitore a cascata, refrigerato a liquido.\nVita operativa.\nNel d\u00e9pliant illustrativo si parla di una vita utile stimata non inferiore ai 20 anni.\nDifferenze con le versioni installate in USA e Canada.\nPer ragioni di licenza operativa, il modello a 60\u00a0Hz venduto nei mercati di USA e Canada utilizzano un sistema convertitore lievemente diverso, permettendo il flusso di potenza soltanto a una via attraverso il convertitore del rotore, piuttosto che il flusso di potenza a due vie usato nella versione standard. Questa restrizione non si applica ai modelli a 60\u00a0Hz venduti in altre regioni (ad.es. in Giappone).\nCostruttore.\nAttualmente, le gondole vengono prodotte dalla fabbrica tedesca \"Nordex\". Le torri di sostegno e le pale degli aerogeneratori provengono da diversi fornitori, spesso locali."}
{"id": "3210944", "revid": "599013", "url": "https://it.wikipedia.org/wiki?curid=3210944", "title": "\u017deletice", "text": "\u017deletice pu\u00f2 riferirsi a diversi toponimi della Repubblica Ceca:"}
{"id": "3210949", "revid": "339392", "url": "https://it.wikipedia.org/wiki?curid=3210949", "title": "Aeroporto di Nizza", "text": ""}
{"id": "3210950", "revid": "599013", "url": "https://it.wikipedia.org/wiki?curid=3210950", "title": "\u017dele\u010d", "text": "\u017dele\u010d pu\u00f2 riferirsi a diversi toponimi della Repubblica Ceca:"}
{"id": "3210954", "revid": "2220771", "url": "https://it.wikipedia.org/wiki?curid=3210954", "title": "Nordex", "text": "La Nordex SE \u00e8 una societ\u00e0 europea che progetta, fabbrica, vende aerogeneratori e si occupa anche della loro manutenzione e riparazione. La compagnia, che ha sede a Rostock, in Germania, venne fondata nel 1985 a Give, in Danimarca."}
{"id": "3210956", "revid": "222603", "url": "https://it.wikipedia.org/wiki?curid=3210956", "title": "Arcidiocesi di N'Djam\u00e9na", "text": ""}
{"id": "3210963", "revid": "287204", "url": "https://it.wikipedia.org/wiki?curid=3210963", "title": "Attersee (lago)", "text": "L'Attersee (o Kammersee) \u00e8 un lago situato in Austria nella regione dell'Alta Austria. \u00c8 il lago pi\u00f9 grande della zona del Salzkammergut. Tra le localit\u00e0 che vi si affacciano ci sono: Seewalchen, Sch\u00f6rfling, Weyregg, Steinbach, Unterach, Nu\u00dfdorf, Attersee e Berg im Attergau."}
{"id": "3210966", "revid": "442595", "url": "https://it.wikipedia.org/wiki?curid=3210966", "title": "Scossa elettrica", "text": ""}
{"id": "3210978", "revid": "256896", "url": "https://it.wikipedia.org/wiki?curid=3210978", "title": "Agoriini", "text": "Agoriini \u00e8 una trib\u00f9 di ragni appartenente alla sottofamiglia Agoriinae della famiglia Salticidae dell'ordine Araneae della classe Arachnida.\nDistribuzione.\nL'unico genere oggi noto di questa trib\u00f9 \u00e8 diffuso nelle Filippine e in Indonesia, in particolare sono stati rinvenuti esemplari nella Nuova Guinea, Borneo, Sumatra, Celebes, Giava e Singapore.\nTassonomia.\nVi sono delle specie non ancora classificate ma probabilmente riconducibili a questa trib\u00f9 che sono state scoperte in Malaysia e nello Stato di Sabah\nA maggio 2010, gli aracnologi riconoscono un solo genere appartenente a questa trib\u00f9:"}
{"id": "3210988", "revid": "1048993", "url": "https://it.wikipedia.org/wiki?curid=3210988", "title": "Emilio Delle Piane", "text": "Biografia.\nAttore caratterista attivo fra la met\u00e0 degli anni sessanta e gli anni ottanta, prima di calcare le scene si era laureato in giurisprudenza nel 1963, facendo alcuni anni di praticantato. Nel 1966 l'incontro con il regista Carlo Lizzani gli fece intraprendere la carriera cinematografica; tra i film che ha interpretato \"...continuavano a chiamarlo Trinit\u00e0\" (1971) e \"I due superpiedi quasi piatti\" (1977), entrambi diretti da E.B. Clucher. \nProsegu\u00ec la sua carriera sino all'inizio degli anni novanta quando si ritir\u00f2 dalle scene e torn\u00f2 a dedicarsi al suo studio legale nel centro di Chiavari.\n\u00c8 morto nel 2014 all'et\u00e0 di 75 anni."}
{"id": "3210991", "revid": "857138", "url": "https://it.wikipedia.org/wiki?curid=3210991", "title": "\u017dernov", "text": "\u017dernov pu\u00f2 riferirsi a diversi toponimi della Repubblica Ceca:"}
{"id": "3210992", "revid": "2039709", "url": "https://it.wikipedia.org/wiki?curid=3210992", "title": "Nolito", "text": "Caratteristiche tecniche.\nGioca prevalentemente come ala sinistra, ma pu\u00f2 giocare anche sulla fascia opposta, dotato di buona velocit\u00e0 e agilit\u00e0, possiede inoltre un ottimo dribbling e buone capacit\u00e0 tecniche.\nCarriera.\nClub.\nCresciuto calcisticamente nelle giovanili del Uni\u00f3n Deportiva Algaida, passa poi alla squadra giovanile del Barcellona, la filiale Barcellona B. Qui rimane tre anni prima di esordire in prima squadra. Questo accade il 3 ottobre 2010 quando fa la sua prima presenza nella Primera Divisi\u00f3n nella partita, al Camp Nou, contro il Maiorca. Il 10 novembre 2010 ha realizzato il suo primo gol con il Barcellona, anche se in Coppa del Re, contro il Ceuta. Con il Barcellona ha utilizzato la maglia numero 27.\nBenfica.\nIl 22 maggio 2011 viene acquistato dai portoghesi del Benfica. Il 13 agosto 2011 durante il primo incontro di campionato riesce ad essere decisivo andando a segno contro il Gil Vicente la partita termina con un pareggio (2-2).\nCelta Vigo.\nL'8 luglio 2013 \u00e8 stato girato in prestito al Celta Vigo dal Benfica. Nell'estate 2015 viene riscattato interamente il suo cartellino e firma un contratto di durata quadriennale.\nManchester City.\nIl 1\u00ba luglio 2016 \u00e8 stato acquistato per 18 milioni di euro dal Manchester City, con cui ha firmato un contratto quadriennale.\nSiviglia.\nIl 16 luglio 2017 fa ritorno in Liga, dopo una sola stagione nella Premier, venendo acquistato dal Siviglia per 9 milioni di euro e firmando un contratto triennale. Esordisce con i Rojiblancos il 19 agosto, contro l'Espanyol. Il 9 settembre sigla la sua prima rete con gli andalusi nella partita contro l'Eibar.\nRitorno al Celta Vigo.\nNon avendo trovato l\u2019accordo per il rinnovo di contratto col Siviglia in scadenza il 30 giugno 2020, su autorizzazione della federazione torna a parametro zero al Celta Vigo con cui esordisce nuovamente segnando su rigore contro l\u2019Alav\u00e9s il 21 giugno 2020.\nNazionale.\nFa il suo esordio ufficiale con la nazionale spagnola a 28 anni, il 18 novembre 2014, in occasione dell'amichevole persa 1-0 contro la . Il 29 maggio 2016 realizza una doppietta in amichevole nel 3-1 sulla , bissata due giorni dopo nel 6-1 sulla Corea del Sud.\nViene convocato per gli Europei 2016 in Francia. Fa il suo esordio in tal competizione il 13 giugno 2016 giocando la prima partita del girone da titolare contro la Repubblica Ceca (vinta 1-0). Nella seconda partita il 17 giugno contro la Turchia segna il suo primo gol in tale manifestazione nella vittoria per 3-0.\nStatistiche.\nPresenze e reti nei club.\n\"Statistiche aggiornate al 7 marzo 2021.\"\nCronologia presenze e reti in nazionale.\n "}
{"id": "3210995", "revid": "92723", "url": "https://it.wikipedia.org/wiki?curid=3210995", "title": "Gabriel Axel", "text": "Biografia.\nFiglio di un industriale benestante, trascorse molti anni dell'adolescenza in Francia, ma nel 1935, a causa di un tracollo finanziario della ditta di famiglia, torn\u00f2 definitivamente in Danimarca. Nel 1942 venne ammesso al Teatro Reale Danese dove studi\u00f2 drammaturgia e dal 1945 fu di nuovo in Francia dove ebbe occasione di continuare a studiare e recitare sotto la guida di Louis Jouvet.\nNel 1950, rientrato in Danimarca, inizi\u00f2 subito la sua carriera di regista teatrale proponendo soprattutto testi di autori francesi che ben conosceva come Pierre Corneille, Jean Giraudoux o Marcel Aym\u00e9. Venne anche chiamato dalla DR, la televisione di stato, dove proporr\u00e0 in meno di 20 anni un buon numero di spettacoli teatrali e drammi. Grazie alla Nordisk Film pot\u00e9 finalmente debuttare come regista cinematografico nel 1955 con \"Altid ballade\" incentrata su una famiglia della classe operaia, e per circa una ventina di anni si divider\u00e0 come regista e come attore per altri registi.\nDopo i primi lavori, prevalentemente commedie leggere, diresse \"Den r\u00f8de kappe\", basato su un'antica saga, che venne presentato al Festival di Cannes 1967 dove fu premiato con la \"Mention sp\u00e9ciale du grand prix technique\". \nI film girati a cavallo degli anni Sessanta e Settanta affrontarono il tema della sessualit\u00e0, compreso il film documentario \"Det k\u00e6re leget\u00f8j\" che proponeva il tema della legalizzazione della pornografia. \nDal 1977 visse stabilmente in Francia dove realizz\u00f2 diversi progetti per la televisione, compresa la serie in 5 puntate \"Les Colonnes du ciel\" tratta dai romanzi di Bernard Clavel.\nNel 1987, dopo circa una quindicina di anni, torn\u00f2 in Danimarca per realizzare un suo sogno: la versione cinematografica di un racconto della connazionale Karen Blixen: \"Il pranzo di Babette\", considerato il suo capolavoro, gli procur\u00f2 una notoriet\u00e0 internazionale dopo la proiezione al Festival di Cannes 1987, facendogli ottenere numerosi premi e arrivando ad essere premiato con l'Oscar come miglior pellicola straniera nel 1988.\nI film successivi, compreso \"Prince of Jutland\" una nuova versione dell\"'Amleto\" basata non sul testo shakespiriano ma sulla cronaca raccontata nel \"Gesta Danorum\" con un cast di grandi attori inglesi, non ottennero la stessa risonanza internazionale. \nIl regista mor\u00ec nel sonno nel 2014 all'et\u00e0 di 95 anni."}
{"id": "3210998", "revid": "857138", "url": "https://it.wikipedia.org/wiki?curid=3210998", "title": "\u017derot\u00edn", "text": "\u017derot\u00edn pu\u00f2 riferirsi a diversi toponimi della Repubblica Ceca:"}
{"id": "3211004", "revid": "110157", "url": "https://it.wikipedia.org/wiki?curid=3211004", "title": "Maria Remenyi", "text": "Carriera.\nNata in Danimarca, ma cresciuta in Ungheria, Maria Remenyi, emigr\u00f2 negli Stati Uniti nel 1956 quando la sua famiglia fugg\u00ec dalla rivoluzione ungherese del 1956. La Remenyi, che risiedeva a El Cerrito in California all'epoca, partecip\u00f2 e vinse a Miss California 1966. Il 22 maggio 1966 diventa la seconda donna californiana a vincere il titolo di Miss USA. A luglio la Remyi partecipa a Miss Universo 1966 in rappresentanza degli Stati Uniti e piazzandosi fra le prime quindici. Nel 1973 torna a Miss Universo in veste di giudice."}
{"id": "3211005", "revid": "1543377", "url": "https://it.wikipedia.org/wiki?curid=3211005", "title": "American (rodiggio)", "text": "American (o American Standard) \u00e8 una delle configurazioni pi\u00f9 antiche di rodiggio e prende tale nome perch\u00e9 usato diffusamente negli Stati Uniti agli albori delle ferrovie.\nSecondo la notazione Whyte classifica le locomotive a vapore \"4-2-0\" cio\u00e8 quelle il cui rodiggio \u00e8 costituito da un carrello a due assi portante anteriore e un asse motore posteriore. Tale tipo di locomotive spesso dette anche tipo Jervis furono tipiche delle costruzioni americane tra 1830 e 1850.\nAltre classificazioni equivalenti sono:\nStoria.\nIl primo esempio di 4-2-0 costruita fu la \"Experiment\" (chiamata dopo \"Brother Jonathan\") per la Mohawk and Hudson Railroad nel 1832. Fu costruita dalla West Point Foundry su disegno di John B. Jervis. Il boiler e le valvole si basano sulla macchina di Robert Stephenson d'Inghilterra."}
{"id": "3211008", "revid": "599013", "url": "https://it.wikipedia.org/wiki?curid=3211008", "title": "\u017der\u016ftky", "text": "\u017der\u016ftky pu\u00f2 riferirsi a diversi toponimi della Repubblica Ceca:"}
{"id": "3211009", "revid": "330340", "url": "https://it.wikipedia.org/wiki?curid=3211009", "title": "Xavier L\u00e9on-Dufour", "text": "Biografia.\nFu professore di Scrittura sacra presso il \"Centre S\u00e8vres\" e direttore di collane alle \"\u00c9ditions du Seuil\" e alle \"\u00c9ditions du Cerf\".\nEra conosciuto soprattutto per il suo \"Dizionario di teologia biblica\", pubblicato nel 1962, un lavoro che \u00e8 rimasto negli anni un punto di riferimento per gli studenti di teologia.\nEgli ha svolto un importante lavoro sui \"Vangeli sinottici\" e sul \"Vangelo di Giovanni\". Ha preso parte alle controversie dottrinali che seguirono il Concilio Vaticano II."}
{"id": "3211010", "revid": "2091899", "url": "https://it.wikipedia.org/wiki?curid=3211010", "title": "Associazione Sbandieratori Arezzo", "text": "Gli sbandieratori ad Arezzo sono presenti sin dal 1931 come Alfieri portabandiere dei quattro quartieri della Giostra del Saracino.\nL\u2019Associazione Sbandieratori Arezzo nasce come gruppo nel 1960 e come vera e propria associazione nel 1964. \u00c8 un'organizzazione autonoma rappresentativa della Giostra del Saracino alla quale prende parte in occasione delle due edizioni annuali.\nLa storia.\nGli sbandieratori partecipano alla rievocazione della Giostra del Saracino fin dal 1931 nel ruolo di alfieri porta-bandiera dei Quartieri.\nNel 1960 in occasione di una \u201cmanifestazione italiana\u201d a Liverpool, l'Ente Provinciale per il Turismo di Arezzo decide di costituire una rappresentanza della Giostra riunendo gli sbandieratori dei quattro Quartieri. Il successo di quella trasferta porta alla creazione, nello stesso anno, di un gruppo autonomo che sar\u00e0 uno dei primi del genere in Italia. \u00c8 poi nel 1964 la fondazione dell'associazione vera e propria con uno statuto suo.\nNel 1966, a San Marino, l'Associazione \u00e8 tra i promotori della fondazione della Federazione Italiana Sbandieratori, che riunisce quasi tutti i gruppi italiani. L'anno seguente sono proprio gli aretini a organizzare i primi Giochi Internazionali della Bandiera. Nelle prime cinque edizioni ottiene risultati (soprattutto nelle categorie a squadre) e risulta tuttora al quinto posto della classifica della \u201cTenzone Aurea\u201d della F.I.SB. Nel 1977 il gruppo di Arezzo si ritira dalla Federazione.\nNoto all'estero e nei media, dalla fondazione a oggi il gruppo ha affrontato trasferte in vari paesi del mondo.\nNel 2002 gli \u00e8 stato consegnato il Premio Internazionale FAIR PLAY Mecenate.\nPartecipazione ad eventi di rilievo.\nTra le oltre 1800 uscite effettuate quelle di maggior rilievo sono:\nLe esibizioni.\nIl gruppo pu\u00f2 andare da un minimo di 8/10 fino a 30/35 elementi.\nGli spettacoli hanno una durata variabile dai 5 ai 45 minuti e possono svolgersi anche in spazi chiusi.\nIl repertorio di esercizi nato dalla ricerca storica sui testi del '500 (per restituire \"l'arte del maneggiar l'insegna\") propone figure di origine medievale che sono poi utilizzate per una variet\u00e0 di spettacoli:\nQuesti spettacoli possono essere affrontati con l'uso di una o pi\u00f9 bandiere per sbandieratore e sono accompagnati da tamburi e chiarine.\nCon il tempo il repertorio \u00e8 stato ampliato introducendo nuove figure e musiche.\nGli acrobati e la Schermaglia.\nParticolarit\u00e0 di questo gruppo \u00e8 la presenza tra gli sbandieratori di acrobati provenienti dalla ginnastica artistica che si esibiscono con e senza bandiera.\nLa \"schermaglia\" \u00e8 una figura che vede la loro partecipazione e mette in risalto le loro capacit\u00e0. Ideata da Vittorio Dini (studioso che ha ricordato il rilievo nazionale del gruppo) come metaforico scontro tra il Bene e il Male, viene proposta per la prima volta al Tivoli di Copenaghen nel 1962. Rappresenta la lotta fra due avversari muniti non di spada ma di bandiera. Legata soprattutto all'acrobaticit\u00e0, ha per epilogo un vincitore che non annienta l'avversario, ma gli offre una possibilit\u00e0 di riscatto: un'offerta che si rende evidente nella riconsegna del vessillo simbolicamente perduto.\nLa giostra del Saracino.\nGli sbandieratori di Arezzo prendono parte alla Giostra del Saracino di Arezzo nella quale si esibiscono durante la sfilata e poi in piazza Grande prima dell'inizio del torneo.\nIn queste occasioni il gruppo prepara ogni volta un saggio diverso che viene eseguito nella piazza. Tali saggi sono accompagnati sia da sequenze di movimenti e scambi di bandiere diversi che da musiche studiate appositamente per l'occasione offrendo cos\u00ec uno spettacolo diverso.\nBandiere e costumi.\nElementi che contraddistinguono questo gruppo sono l'originalit\u00e0 e la variet\u00e0 dei loro costumi e delle loro bandiere. Tutti i costumi e le bandiere sono diversi tra loro a rappresentare attraverso i colori e lo stemma ognuno dei 39 \ncomuni della provincia di Arezzo. Ad ogni bandiera \u00e8 cos\u00ec abbinato un determinato costume.\nLe bandiere.\nGli sbandieratori di Arezzo si esibiscono con bandiere aventi un drappo di 140 cm di altezza e 160 cm di lunghezza montato su \ndi un'asta in faggio evaporato con contrappeso in piombo, per un peso totale di circa 1.5 kg; i drappi rappresentano, al pari dei costumi, i Comuni della Provincia di Arezzo, e sono cuciti a mano, cos\u00ec come lo stemma vi \u00e8 dipinto a mano. In ci\u00f2 si differenziano decisamente dalla gran parte dei gruppi sbandieratori italiani, ormai omologatisi all'uso di drappi pi\u00f9 piccoli, stampati in serigrafia e con aste in carbonio, che tolgono peculiarit\u00e0 ai vari complessi.\nI costumi.\nTutti i costumi sia degli sbandieratori che dei tamburini che dei trombettieri sono confezionati a mano, i ricami di tutti gli stemmi sono affidati a sapienti mani di ricamatrici di Arezzo.\nIn particolare quelli degli sbandieratori si ispirano ai dipinti di Piero della Francesca.\nColori e stemmi richiamano quelli dei Comuni della Provincia di Arezzo."}
{"id": "3211016", "revid": "287204", "url": "https://it.wikipedia.org/wiki?curid=3211016", "title": "Radziwill", "text": ""}
{"id": "3211021", "revid": "1305772", "url": "https://it.wikipedia.org/wiki?curid=3211021", "title": "RoboCop 2 (videogioco)", "text": "RoboCop 2 \u00e8 un videogioco pubblicato dalla Ocean Software e Data East per vari home computer e console fra il 1990 e il 1991. \u00c8 basato sul film \"RoboCop 2\".\nModalit\u00e0 di gioco.\nLa versione del videogioco per Commodore 64 e NES \u00e8 un semplice videogioco a piattaforme a scorrimento laterale, nel quale il giocatore controlla RoboCop nel suo compito di raccogliere almeno i due terzi della quantit\u00e0 richiesta della droga \"nuke\" per ogni livello, arrestando i sospetti e sparando agli aggressori. Se RoboCop non riesce a ottenere i risultati richiesti di quantitativo di nuke o di arrestati, avr\u00e0 due possibilit\u00e0 di mostrare la propria efficienza in un poligono di tiro. Se riesce nell'obiettivo si potr\u00e0 passare al livello successivo, ne invece fallisce dovr\u00e0 ripetere il livello da capo.\nLa versione per ZX Spectrum e Amstrad CPC (quest'ultima su cartuccia, compatibile con Amstrad GX4000) \u00e8 anche un platform, ma offre la possibilit\u00e0 di muoversi orizzontalmente e verticalmente, oltre a fornire nuovi elementi di esplorazione degli ambienti. \u00c8 inoltre presente un numero di puzzle e minigiochi.\nLa versione per Amiga e Atari ST \u00e8 simile a quella per Spectrum e Amstrad CPC, ma contiene livelli completamente differenti per sfruttare le maggiori potenzialit\u00e0 offerte dagli hardware in questione.\nEsiste anche una versione di \"RoboCop II\" esclusiva per arcade e pubblicata nel 1991 dalla Data East, che permette la possibilit\u00e0 di giocare in due contemporaneamente (un giocatore controlla il classico RoboCop, l'altro un clone di colore porpora. Il videogioco segue la storia del film, ma presenta alcune differenze sequenziali. Per la maggior parte dei livelli il gioco \u00e8 uno sparatutto a scorrimento orizzontale con visuale 2,5D, mentre in alcuni livelli la visuale \u00e8 da dietro RoboCop e il giocatore pu\u00f2 sparare utilizzando un mirino."}
{"id": "3211024", "revid": "287204", "url": "https://it.wikipedia.org/wiki?curid=3211024", "title": "Ludwika Karolina Radziwill", "text": ""}
{"id": "3211025", "revid": "536159", "url": "https://it.wikipedia.org/wiki?curid=3211025", "title": "Aeroporto Internazionale di Stoccarda", "text": ""}
{"id": "3211037", "revid": "767487", "url": "https://it.wikipedia.org/wiki?curid=3211037", "title": "La straniera (film 1930)", "text": "La straniera \u00e8 un film del 1930 diretto da Amleto Palermi e Gaston Ravel. Co-prodotto da Francia-Italia-Germania da Films Jean de la Cour e Hegewald Film e distribuito dall'Alfa Cinematografica, il film - girato agli Studios Tobis di Epinay-sur-Seine a Seine-Saint-Denis - usc\u00ec nelle sale italiane nel novembre 1930.\nDal soggetto di Alexandre Dumas fils vennero tratte tre versioni: questa in italiano dal titolo \"La straniera\"; un'altra francese, con il titolo \"L'\u00c9trang\u00e8re\", diretto sempre da Ravel e distribuita nel 1931; una in tedesco, anche del 1931, diretta da Fred Sauer, con il titolo \"Die Fremde\", sceneggiata da Gaston Ravel.\nTrama.\nDopo aver promesso di sposare un ricco americano, una misteriosa donna sottrae tutti i suoi soldi dal proprio conto in banca e improvvisamente scompare. L'unico indizio che l'americano ha nei confronti della donna \u00e8 una telefonata criptica, in cui afferma di aver \"ottenuto giustizia da diverse persone\". Ci\u00f2 che intende \u00e8 che \u00e8 stata impegnata a vendicarsi contro l'intera popolazione maschile, attraverso mezzi che vanno dall'infedelt\u00e0 all'omicidio. Perch\u00e9 sua madre \u00e8 stata sedotta e abbandonata da un dongiovanni."}
{"id": "3211042", "revid": "1005847", "url": "https://it.wikipedia.org/wiki?curid=3211042", "title": "Abdullah \u00c7atl\u0131", "text": " \nFigura di spicco nel mondo della criminalit\u00e0 organizzata turca, fu principalmente un trafficante di droga e assassino su contratto per la controguerriglia, guidando inoltre il gruppo terrorista dei \"Lupi grigi\", considerati il ramo giovanile del partito ultranazionalista \"Milliyet\u00e7i Hareket Partisi\". La sua morte a Susurluk in un incidente automobilistico, nel quale rimase ucciso anche un ufficiale di polizia, rivel\u00f2 la complicit\u00e0 dello Stato con il crimine organizzato.\nBiografia.\nEssendo cresciuto a Nev\u015fehir, una piccola provincia nell'Anatolia centrale, \u00c7atl\u0131 aveva familiarit\u00e0 con il punto di vista dell'estrema destra del MHP e degli ultra nazionalisti turchi. Per lo stato lui era un killer, a cui avevano ordinato di uccidere i probabili membri del Partito dei Lavoratori del Kurdistan (PKK) e dell'ASALA.\nSi crede che \u00c7atl\u0131 sia responsabile, insieme a Haluk K\u0131rc\u0131, del Massacro di Bah\u00e7elievler il 9 ottobre del 1978 durante il quale sette studenti universitari, membri del Partito dei Lavoratori turco, furono assassinati. Egli ha inoltre affermato di aver aiutato Mehmet Ali A\u011fca ad uccidere l'editore di sinistra Abdi \u0130pek\u00e7i il 1\u00ba gennaio 1979 a Istanbul, ed ha aiutato A\u011fca a scappare dalla prigione militare di Istanbul nel 1979.\nSecondo il giornalista investigativo Lucy Komisar, Abdullah \u00c7atl\u0131 \"secondo delle testimonianze, ha aiutato ad organizzare la fuga di Agca dalla prigione militare di Istanbul e alcuni suggeriscono che Catli sia anche coinvolto nell'attentato a Giovanni Paolo II del 1981. Nel 1998 il magazine \"Monde diplomatique\" presunse che Abdullah \u00c7atl\u0131 avesse organizzato l'attentato \"in cambio di una somma di 3 milioni di marchi\" per i Lupi grigi. Nel 1985 a Roma, Catle dichiar\u00f2 ad un giudice \"che era stato contattato dal BND, l'agenzia segreta tedesca, che gli promise una forte somma di denaro se avesse coinvolto i servizi segreti russi e bulgari nel tentativo di assassinio contro il Papa\".\n\u00c7atl\u0131 fu visto insieme a Stefano Delle Chiaie, un neofascista italiano che lavorava per l'Organizzazione Gladio, un'organizzazione paramilitare segreta stay-behind della NATO, mentre \"viaggiava per l'America Latina e in una visita a Miami nel settembre 1982\". And\u00f2 quindi in Francia, dove, con lo pseudonimo di Hasan Kurtoglu, pianific\u00f2 una serie di attacchi contro gli armeni e l'ASALA, compresa l'esplosione del monumento armeno di Alfortville il 3 maggio del 1984 e l'assassinio dell'attivista Ara Toronian.\nSecondo il fondatore della contro-guerrilla Alparslan T\u00fcrke\u015f, il fondatore dei Lupi grigi, \"Catli ha collaborato nell'ambito di un servizio segreto che lavora per il benessere dello Stato\".\nL'intelligence turco MIT pag\u00f2 \u00c7atli con l'eroina, e alla fine fu arrestato a Parigi il 24 ottobre del 1984 per traffico di droga. Fu condannato a sette anni di reclusione e nel 1988 fu portati in Svizzera, dove era ricercato per spaccio di droga. Tuttavia, scapp\u00f2 nel marzo del 1990 con l'aiuto di misteriosi complici. Torn\u00f2 in Turchia e fu reclutato dalla polizia per \"missioni speciali\" anche se era ricercato dalle autorit\u00e0 turche per omicidio.\nIl primo ministro turco Tansu \u00c7iller dichiar\u00f2 il 4 ottobre del 1993: \"Conosciamo la lista degli uomini d'affari e degli artisti ricattati dal PKK e noi dovremmo arrestare i loro membri\". A cominciare dal 14 gennaio 1994, almeno cento persone furono rapite da commando che indossavano uniformi e viaggiavano su veicoli della polizia, per essere uccisi da qualche parte sulla strada da Ankara a Istanbul. \u00c7atli chiese dei soldi per le persone della \"Lista \u00c7iller\", promettendo di cancellare quei nomi. Una delle sue vittime, Beh\u00e7et Canturk, pag\u00f2 10 milioni di dollari, ai quali Casino King Omer Luftu Topal aggiunse altri diciassette milioni. Tuttavia, dopo aver ricevuto i soldi, li rap\u00ec e li uccise, dopo averli torturati.\nMorte.\n\u00c7atl\u0131 \u00e8 morto in un incidente stradale il 3 novembre 1996 a Susurluk, una citt\u00e0 nella provincia di Bal\u0131kesir. Con lui nell'auto si trovavano H\u00fcseyin Kocada\u011f, un famoso agente di polizia, Sedat Bucak, membro del Parlamento del Partito Democratico per la provincia di \u015eanl\u0131urfa, e Gonca Us, fidanzata di Abdullah \u00c7atl\u0131 ed ella stessa assassina di mafia. Sedat Bucak, che era anche un signore della guerra e capo di alcuni villaggi kurdi, fu l'unica persona a sopravvivere all'incidente. La sua milizia, finanziata dal governo turco, era attiva contro il PKK. Le vicende seguite alla morte di \u00c7atl\u0131 e gli altri furono parte dell'intrigo politico a livello nazionale noto come scandalo Susurluk, che espose anche la reale esistenza del gruppo clandestino antidemocratico derin devlet, fino ad allora rigettata come una paranoica teoria cospirativa.\nAll'epoca della morte, \u00c7atl\u0131 era in latitanza condannato in contumacia per omicidio e traffico di droga. Al suo funerale presero parte i capi dei Lupi Grigi, incluso anche il loro assassino Mehmet Ali A\u011fca, i quali omaggiarono un tributo alla cerimonia, come da tradizione in Turchia. Era inoltre presente Muhsin Yaz\u0131c\u0131o\u011flu del partito di estrema destra Great Union Party.\nVita privata.\nIl padre di \u00c7atl\u0131 si chiamava Ahmet \u00c7atl\u0131o\u011flu; il suffisso \"-o\u011flu\" \u00e8 un patronimico. \u00c7atl\u0131 ha un fratello: Zeki. Si spos\u00f2 con la vicina Meral Aydo\u011fan il 10 agosto del 1974. Il 22 maggio 1975 ebbero una figlia di nome G\u00f6k\u00e7en, che attualmente \u00e8 studentessa il relazioni politiche internazionali. Successivamente ebbero una seconda figlia: Selcen.\nSua figlia G\u00f6k\u00e7en scrisse una biografia, riferendosi a diari che risalivano a dieci anni prima, al fine di correggere le imprecisioni che si erano diffuse dopo la sua morte.\nG\u00f6k\u00e7en disse: \"Mio padre aveva un suo modo di vedere la giustizia. Stava tentando di raggiungere questa giustizia con il suo gruppo nel nome nella sua nazione.\""}
{"id": "3211047", "revid": "287204", "url": "https://it.wikipedia.org/wiki?curid=3211047", "title": "Antoni Radziwill", "text": ""}
{"id": "3211051", "revid": "1305887", "url": "https://it.wikipedia.org/wiki?curid=3211051", "title": "X-Men (videogioco 1992)", "text": "X-Men \u00e8 un videogioco arcade prodotto dalla Konami nel 1992. Si tratta di un picchiaduro a scorrimento orizzontale basato sull'omonimo fumetto sotto licenza della Marvel Comics. L'animazione degli X-Men e dei loro avversari sono basati su \"L'audacia degli X-Men\", episodio pilota di una serie di cartoni animati del 1989. Il 9 ottobre 2010 la Konami ha rivelato che il videogioco sar\u00e0 reso disponibile per PlayStation Network ed Xbox Live Arcade. Il videogioco \u00e8 uscito rispettivamente il 14 e 15 dicembre 2010.\nTrama.\nIn \"X-Men\" il giocatore pu\u00f2 scegliere uno fra sei personaggi: Ciclope, Colosso, Wolverine, Tempesta, Nightcrawler o Dazzler. Il loro obiettivo \u00e8 fermare il malvagio Magneto che sta per scatenare il caos nella civilt\u00e0 umana. Gli X-Men devono combattere centinaia di sentinelle o X-Men malvagi come Pyro, Blob, Wendigo, Nimrod, la Regina Bianca, Fenomeno e Mystica. In seguito, Magneto rapisce il Professor X e Kitty Pryde, costringendo gli eroi ad una missione di salvataggio. Gli X-Men dovranno farsi strada per giungere sino all'Isola M ed alla fine alla base di Magneto nell'Asteroide M, dove si svolger\u00e0 la battaglia finale con Magneto.\nAccoglienza.\nLa rivista \"Play Generation\" diede alla versione per PlayStation 3 un punteggio di 71/100, trovando che le meccaniche erano divenute desuete, in singolo non aveva ragione di esistere mentre l'introduzione dell'online avrebbe fatto la gioia dei fan."}
{"id": "3211053", "revid": "113757", "url": "https://it.wikipedia.org/wiki?curid=3211053", "title": "Benedizione di papa Leone XIII", "text": ""}
{"id": "3211054", "revid": "647919", "url": "https://it.wikipedia.org/wiki?curid=3211054", "title": "Applicazioni software", "text": ""}
{"id": "3211056", "revid": "15756", "url": "https://it.wikipedia.org/wiki?curid=3211056", "title": "Russ Hamilton", "text": "Oltre alla vittoria nelle WSOP 1994, Hamilton ha conquistato 8 piazzamenti a premi WSOP tra il 1994 e il 2005. La vittoria del \"Main Event\" gli frutt\u00f2 la somma di 1.000.000 di dollari, pi\u00f9 43 lingotti d'argento (il cui peso totale era pari proprio a quello di Hamilton).\nLa truffa UltimateBet.\nTra il 2004 e il 2008 Russ Hamilton si \u00e8 reso protagonista di una delle pi\u00f9 grandi truffe nella storia del poker online.\nDopo la vittoria alle WSOP, Hamilton divenne collaboratore della casa da gioco di poker online \"UltimateBet\". Nel 2008 la Kahnawake Gaming Commission scopr\u00ec che tra il maggio 2004 e il gennaio 2008 proprio Russ Hamilton aveva giocato sulla piattaforma online di UltimateBet utilizzando alcuni trucchi per frodare gli avversari. Hamilton aveva infatti usato 23 account e 117 nickname differenti, riuscendo a procurarsi un profitto illegale di 22.000.000 di dollari. Con la collaborazione di alcuni complici interni ad UltimateBet, Hamilton riusciva ad utilizzare un software illegale che gli consentiva di visualizzare le carte dei rivali.\nUltimateBet \u00e8 stata costretta a rimborsare tutti i giocatori truffati per una somma di circa 22.000.000 di dollari."}
{"id": "3211057", "revid": "486946", "url": "https://it.wikipedia.org/wiki?curid=3211057", "title": "4 mori", "text": ""}
{"id": "3211068", "revid": "1452073", "url": "https://it.wikipedia.org/wiki?curid=3211068", "title": "Asterix &amp; Obelix", "text": "Asterix &amp; Obelix della Infogrames \u00e8 un videogioco per PC, SNES, Game Boy e Game Boy Color del 1996 e permette di utilizzare sia Asterix sia Obelix e permette il gioco in coppia. \nMeccanica di gioco.\nUn gioco d'azione a scorrimento ambientato in pi\u00f9 scenari ispirati a localit\u00e0 da tutto il mondo. L'obiettivo principale \u00e8 raggiungere la fine del livello ed entrambi i personaggi possono saltare, correre e attaccare i nemici - principalmente soldati romani. \nGenesi.\nSi ispira ai libri \"Asterix e i Britanni\", \"Asterix e gli Elvezi\", \"Asterix alle Olimpiadi\", \"Asterix e Cleopatra\" e \"Asterix in Iberia\". La quarta missione per la conversione sul Gameboy Advance \u00e8 ispirata ad \"Le mille e un'ora di Asterix\" invece di \"Asterix e Cleopatra\"."}
{"id": "3211071", "revid": "287204", "url": "https://it.wikipedia.org/wiki?curid=3211071", "title": "Cattura fluviale", "text": "La cattura fluviale \u00e8 un fenomeno geomorfologico che si produce quando un corso d'acqua viene deviato dal proprio alveo originario e si trova invece a scorrere lungo l'alveo di un corso d'acqua vicino. Questo pu\u00f2 capitare per svariate ragioni, tra le quali:\nI fenomeni di cattura fluviale, aumentando la portata del corso d'acqua che ha operato la cattura stessa, ne possono aumentare la forza erosiva accelerando cos\u00ec la formazione di gole e canyon.\nI tratti della vallata originaria del corso d'acqua che ha subito la cattura della parte pi\u00f9 a monte del proprio bacino sono detti \"valli secche\"; al loro interno il vecchio letto di scorrimento del corso d'acqua appare sovradimensionato rispetto alla portata del nuovo corpo idrico che eventualmente ne ha preso il posto.\nEsempi di catture fluviali.\nUn caso di cattura fluviale tra i meglio studiati al mondo si ha, in Italia, con la cattura del Tanaro e la sua deviazione verso la pianura alessandrina.\nCirca 100.000 anni fa il paleo-Tanaro a valle di Ceva si dirigeva infatti verso nord e sfociava nel Po nella zona dove oggi sorge Carignano (TO). La subsidenza dell'area astigiano-alessandrina accompagnata dall'azione erosiva dei piccoli corsi d'acqua che scorrevano tra Asti e Bra estesero verso monte il bacino di questi ultimi arrivando a catturare il Tanaro e spostandone la confluenza nel Po nella posizione attuale, collocata nei pressi di Valenza Po (AL), al confine tra Piemonte e Lombardia.\nUn altro esempio si ha, sempre in Piemonte, con la cattura del torrente Chiusella e la sua deviazione verso la Dora Baltea."}
{"id": "3211072", "revid": "3831", "url": "https://it.wikipedia.org/wiki?curid=3211072", "title": "Giunta Regionale della Calabria", "text": ""}
{"id": "3211075", "revid": "3831", "url": "https://it.wikipedia.org/wiki?curid=3211075", "title": "Consiglio Regionale del Lazio", "text": ""}
{"id": "3211079", "revid": "857138", "url": "https://it.wikipedia.org/wiki?curid=3211079", "title": "\u017didovice", "text": "\u017didovice pu\u00f2 riferirsi a diversi toponimi della Repubblica Ceca:"}
{"id": "3211082", "revid": "1305772", "url": "https://it.wikipedia.org/wiki?curid=3211082", "title": "Vandal Hearts II", "text": " \u00e8 un videogioco di ruolo alla giapponese tattico, pubblicato dalla Konami per PlayStation. Il videogioco \u00e8 stato pubblicato l'8 luglio 1999 nel Giappone, 30 novembre 1999 in America del Nord e il 30 giugno 2000 in Europa. Si tratta del sequel di \"Vandal Hearts\"."}
{"id": "3211086", "revid": "61051", "url": "https://it.wikipedia.org/wiki?curid=3211086", "title": "Lavochkin Gorbunov Goudkov LaGG-3", "text": ""}
{"id": "3211089", "revid": "3831", "url": "https://it.wikipedia.org/wiki?curid=3211089", "title": "Consiglio Regionale del Friuli-Venezia Giulia", "text": ""}
{"id": "3211094", "revid": "599013", "url": "https://it.wikipedia.org/wiki?curid=3211094", "title": "\u017di\u017eelice", "text": "\u017di\u017eelice pu\u00f2 riferirsi a diversi toponimi della Repubblica Ceca:"}
{"id": "3211095", "revid": "991694", "url": "https://it.wikipedia.org/wiki?curid=3211095", "title": "Consiglio Regionale della Lombardia", "text": ""}
{"id": "3211101", "revid": "124351413", "url": "https://it.wikipedia.org/wiki?curid=3211101", "title": "Flavio Lazzari", "text": "Carriera.\nClub.\nCresciuto nella Lodigiani, fa il suo debutto con la squadra romana nella stagione 2002-2003 di Serie C2. Gioca con questa maglia fino al 2005 (per un totale di 19 presenze 3 gol) quando viene acquistato dall'Udinese. Con i friulani gioca 2 partite in Serie A, per un totale di due minuti, e una partita in Coppa UEFA. Dal 2006-2007 viene ceduto in prestito prima al poi al e successivamente al . Il 10 luglio 2009 viene ufficializzato il suo passaggio in prestito con diritto di riscatto della compropriet\u00e0 dall'Udinese al Padova per la stagione 2009-2010 di Serie B. Il 20 gennaio 2010 in accordo con l'Udinese titolare del suo cartellino il giocatore passa dal Padova al a titolo temporaneo. Con i salentini debutta nella partita -Gallipoli 0-0 del 23 gennaio 2010.\nPer la stagione 2010-2011 gioca nell' in Serie B. Il 9 novembre 2010 raggiunge le 100 presenze in seconda serie italiana durante le stagioni regolari.\nIl 22 giugno 2012 L'Empoli rileva l'altra met\u00e0 del cartellino del giocatore ancora in possesso dell'.\nRimane in Serie B anche l'anno successivo, quando si trasferisce a titolo definitivo al retrocesso Novara; il suo trasferimento viene ufficializzato il 31 agosto 2012. Nel 2014 passa in prestito al , dove si infortuna al ginocchio e rimane inattivo nella stagione in corso e in quella successiva dove fa ritorno a Novara.&lt;br&gt;\nIl 18 luglio 2016 viene ingaggiato dall' firmando un contratto annuale con opzione per la stagione successiva.\nNel 2017-18 passa al Racing Fondi: nella squadra laziale mette a segno 4 reti in 23 presenze.\nNell'estate del 2018, infine, si trasferisce alla Vis Pesaro neopromossa in serie C. Nella squadra biancorossa gioca una grande stagione, condita da sei reti, e fornisce un contributo fondamentale per la salvezza ottenuta.\nNella stagione successiva, sempre a Pesaro, \u00e8 condizionato da alcuni problemi fisici e mette insieme 14 presenze e 2 gol (uno dei quali nel derby di andata contro il Fano). A causa dell'emergenza COVID-19 la stagione viene sospesa anzitempo e la squadra pesarese centra anticipatamente la salvezza. Sempre in conseguenza di questi fatti, Flavio estende il suo contratto con i biancorossi fino al 2022.\nNazionale.\nHa giocato con la Nazionale Italiana Under-17 (2 presenze su 6 convocazioni), Under-19 (2 presenze su 3 convocazioni) e Under-20 (3 presenze su 3 convocazioni).\nCon la Nazionale Under-20 ha preso parte il 26 ottobre 2005 alla gara Svizzera-Italia nell'ambito del Torneo Quattro Nazioni, cos\u00ec come il 13 settembre e il 3 ottobre 2006 (Austria-Italia e di nuovo Svizzera-Italia).\nStatistiche.\nPresenze e reti nei club.\n\"Statistiche aggiornate al 31 marzo 2018.\""}
{"id": "3211105", "revid": "1543377", "url": "https://it.wikipedia.org/wiki?curid=3211105", "title": "Filmoteca Vaticana", "text": "La Filmoteca Vaticana \u00e8 stata istituita da papa Giovanni XXIII il 16 novembre 1959 e conserva 7.000 titoli tra cortometraggi e lungometraggi muti e sonori sui pontefici, film commerciali di rilievo artistico e tematico e documentari di attualit\u00e0 su varie tematiche.\nLa Filmoteca Vaticana ha sede nel Pontificio consiglio delle comunicazioni sociali a Palazzo San Carlo.\nLe pellicole sono conservate in celle con temperatura costante di circa 16\u00b0 gradi ed umidit\u00e0 al 30%.\nNella Filmoteca Vaticana \u00e8 conservato la prima pellicola italiana, \"Sua Santit\u00e0 papa Leone XIII\" di Vittorio Calcina del 1896e il primo lungometraggio italiano con effetti speciali, \"L'Inferno\" di Giuseppe Berardi e Arturo Busnengo del 1911 che \u00e8 stato anche digitalizzato sotto la direzione artistica del regista Ettore Pasculli.\nNel 2014 la Filmoteca Vaticana ha completato il restauro e la digitalizzazione del \"Vangelo secondo Matteo\" di Pier Paolo Pasolini.\nInoltre assieme alla Cineteca Nazionale ha contribuito a restaurare il film \"Guerra alla guerra\" di Romolo Marcellini e Giorgio Simonelli del 1948."}
{"id": "3211108", "revid": "3831", "url": "https://it.wikipedia.org/wiki?curid=3211108", "title": "Consiglio Regionale della Sardegna", "text": ""}
{"id": "3211111", "revid": "3831", "url": "https://it.wikipedia.org/wiki?curid=3211111", "title": "Assemblea Regionale Siciliana", "text": ""}
{"id": "3211118", "revid": "117360803", "url": "https://it.wikipedia.org/wiki?curid=3211118", "title": "Rainaldo di Urslingen", "text": " \nBiografia.\nFiglio di Corrado di Urslingen e fratello di Bertoldo, Rainaldo fu anch'egli duca di Spoleto, come suo padre.\nRainaldo fu anche uno dei pochi tedeschi che Federico II volle attorno a s\u00e9, affidandogli peraltro incarichi delicati e di notevole rilievo: lo nomin\u00f2 dapprima legato in Toscana. In seguito, tra il 1228 e il 1229, quando Federico fu impegnato in Medio Oriente per la sesta crociata, Rainaldo fu nominato amministratore di vasti territori dell'Italia centrale e reggente del Regno di Sicilia.\nEntr\u00f2 in contrasto con il papato per le sue ambizioni sul ducato di Spoleto, che egli rivendicava per parte paterna.\nIn seguito cadde in disgrazia per alcune irregolarit\u00e0 compiute proprio nella gestione degli incarichi affidatigli dall'imperatore: dopo un'inchiesta disposta dall'imperatore, fu privato di ogni carica nel 1231. Dovette abbandonare le sue rivendicazioni e per qualche tempo fin\u00ec anche imprigionato, ma fu poi graziato dall'imperatore.\nEchi letterari.\nNella veste di vicario imperiale durante la crociata di Federico II, Rainaldo di Urslingen compare come personaggio letterario nel finale della commedia elegiaca \"Paolino e Polla\", opera di Riccardo da Venosa."}
{"id": "3211125", "revid": "599013", "url": "https://it.wikipedia.org/wiki?curid=3211125", "title": "Lu\u017eany", "text": "Lu\u017eany pu\u00f2 riferirsi a diversi toponimi:"}
{"id": "3211126", "revid": "1543377", "url": "https://it.wikipedia.org/wiki?curid=3211126", "title": "Skydra", "text": "Skydra (), in passato nota anche come Vertekop, \u00e8 un comune della Grecia situato nella periferia della Macedonia Centrale (unit\u00e0 periferica di Pella) con 20.720 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 240\u00a0km\u00b2 e la popolazione \u00e8 passata da 15.654 a 20.720 abitanti.\nAnticamente Skydra era una citt\u00e0 della regione storica della Bottiea."}
{"id": "3211131", "revid": "767487", "url": "https://it.wikipedia.org/wiki?curid=3211131", "title": "Sua Santit\u00e0 papa Leone XIII", "text": "Sua Santit\u00e0 papa Leone XIII \u00e8 un film del 1896 di Vittorio Calcina, una delle prime pellicole girate in Italia esistenti.\nIl breve filmato fu girato nei giardini Vaticani con molta probabilit\u00e0 il 4 gennaio di quell'anno, dopo una lunga attesa e delle trattative con il prefetto della Camera Apostolica Francesco Salesio Della Volpe e con l'intercessione del nipote del pontefice, il conte Pecci. Si tratta di un montaggio di diverse riprese con la benedizione di papa Leone XIII, all'epoca ottantaseienne, e venne filmato su pellicola Lumi\u00e8re. Cosicch\u00e9 Leone XIII risulta l'essere umano pi\u00f9 antico ad apparire in un filmato, essendo nato nel 1810.\nQuesto, insieme al film \"Vincent et moi\" di Michael Rubbo del 1990 con la signora Jeanne Louise Calment (la donna pi\u00f9 anziana mai vissuta), .\nTrama.\nLa pellicola si compone di tre brevi filmati girati all'interno delle mura vaticane.\nNel primo spezzone papa Leone XIII, preceduto da monsignor Della Volpe, entra da destra appoggiandosi con un bastone e si accomoda su una sedia, seguito da monsignor Rafael Merry del Val. Sullo sfondo della scena quattro guardie svizzere inginocchiate con le alabarde impugnate con la destra accolgono il Papa con il saluto militare e, dopo un cenno di quest'ultimo con la mano, si alzano in piedi. Della Volpe si rivolge sorridente al Papa che inizia a benedire. Sulla destra si intravede una quinta guardia svizzera, probabilmente il Comandante (che non impugna l'alabarda).\nNella seconda parte, girata all'esterno, nei giardini vaticani, la carrozza papale entra da sinistra trainata da una coppia di cavalli neri e condotta da un cocchiere con la tuba. Ad accogliere il pontefice alcune persone inginocchiate che fanno il segno della croce alla sinistra della carrozza, che si ferma al centro della scena. Della Volpe si avvicina e invita il papa a un'altra benedizione e la carrozza riparte uscendo dalla scena, scortata da tre guardie a cavallo.\nNella terza e ultima scena Leone XIII scende da una carrozza, accolto da monsignor Della Volpe in ginocchio. Il Papa gli consegna il proprio saturno, quindi si siede su una panca in pietra. Si toglie gli occhiali e si sistema lo zucchetto, infine benedice nuovamente.\nConservazione.\nLa pellicola originale \u00e8 stata ceduta dalla Cineteca Nazionale alla Santa Sede nel 1959 nel trentennale dei Patti Lateranensi e all'apertura della Filmoteca Vaticana, dove tuttora \u00e8 conservata."}
{"id": "3211136", "revid": "109672812", "url": "https://it.wikipedia.org/wiki?curid=3211136", "title": "Associazione Calcio Novara 1936-1937", "text": "Questa voce raccoglie le informazioni riguardanti l'Associazione Calcio Novara nelle competizioni ufficiali della stagione 1936-1937.\nStagione.\nNella stagione 1936-1937 il Novara disput\u00f2 il primo campionato di Serie A a girone unico della sua storia.\nOrganigramma societario.\nArea direttiva\nArea tecnica"}
{"id": "3211138", "revid": "3831", "url": "https://it.wikipedia.org/wiki?curid=3211138", "title": "Consiglio Regionale della Toscana", "text": ""}
{"id": "3211139", "revid": "767487", "url": "https://it.wikipedia.org/wiki?curid=3211139", "title": "L'\u00c9trang\u00e8re", "text": "L'\u00c9trang\u00e8re \u00e8 un film del 1931 diretto da Gaston Ravel. Il film fu prodotto da Films Jean de la Cour e distribuito da Les Films Cosmograph, uscendo a Parigi il 6 febbraio 1931.\nDal soggetto di Alexandre Dumas fils vennero tratte tre versioni: una in italiano dal titolo \"La straniera\" del 1930, diretto da Gaston Ravel; questa francese, con il titolo \"L'\u00c9trang\u00e8re\", diretta sempre da Ravel, uscita nel 1931; una in tedesco, sempre del 1931, diretta da Fred Sauer, con il titolo \"Die Fremde\", sceneggiata da Gaston Ravel."}
{"id": "3211140", "revid": "3831", "url": "https://it.wikipedia.org/wiki?curid=3211140", "title": "Consiglio Regionale del Veneto", "text": ""}
{"id": "3211142", "revid": "599013", "url": "https://it.wikipedia.org/wiki?curid=3211142", "title": "Lu\u017en\u00e1", "text": "Lu\u017en\u00e1 pu\u00f2 riferirsi a diversi toponimi della Repubblica Ceca:"}
{"id": "3211150", "revid": "599013", "url": "https://it.wikipedia.org/wiki?curid=3211150", "title": "L\u00e1ny", "text": "L\u00e1ny pu\u00f2 riferirsi a diversi toponimi della Repubblica Ceca:"}
{"id": "3211152", "revid": "599013", "url": "https://it.wikipedia.org/wiki?curid=3211152", "title": "L\u00e1z", "text": "L\u00e1z pu\u00f2 riferirsi a diversi toponimi della Repubblica Ceca:"}
{"id": "3211153", "revid": "1544245", "url": "https://it.wikipedia.org/wiki?curid=3211153", "title": "Fontana dei Catecumeni", "text": "La fontana dei Catecumeni \u00e8 una fontana realizzata nel 1589 da Battista Rusconi su progetto di Giacomo Della Porta e sita in piazza della Madonna dei Monti nel rione Monti, a Roma.\nStoria.\nTerminato nel 1587 il restauro ed il ripristino dell'antico acquedotto alessandrino, chiamato da allora \"Acqua Felice\" dal nome di papa Sisto V, al secolo Felice Peretti, sotto il cui pontificato venne terminata l'opera, come era stato fatto in precedenza per l'Aqua Virgo, furono iniziati i lavori per una ramificazione sotterranea secondaria del condotto, in modo da assicurare l'approvvigionamento idrico delle zone dei colli Viminale e Quirinale, allora scarsamente serviti, e venne di conseguenza progettata anche l'edificazione di un certo numero di fontane.\nFu commissionata da papa Sisto V a Giacomo Della Porta (che nel 1580 aveva anche progettato l'omonima chiesa, su un lato della piazza), il quale ne progett\u00f2 il disegno nel 1588, realizzato l'anno successivo da Battista Rusconi.\nVerso la fine del XVII secolo, in occasione di un restauro ordinato da papa Innocenzo XI, il vaso sommitale fu sostituito con un secondo balaustro che tuttora sorregge un altro catino circolare pi\u00f9 piccolo del primo, dal cui centro l'acqua zampilla.\nGli ultimi due restauri risalgono al 1879-80, quando si rivel\u00f2 necessario a causa dello stato di degrado in cui versava, dovuto soprattutto al fatto di trovarsi in una piazza sede di mercato in un quartiere densamente popolato, e al 1997, in occasione della ripavimentazione e pedonalizzazione della piazza stessa.\nDescrizione.\nSi tratta di una vasca ottagonale in travertino con i lati ornati da quattro stemmi alternati, due del pontefice e due del Comune. La vasca poggia su quattro gradini della stessa forma ottagonale, che hanno anche la funzione di livellamento orizzontale della piazza (che \u00e8 in pendenza in direzione della chiesa), sistemati definitivamente nel 1595 da Girolamo de Rossi. Dalla vasca si innalza un balaustro che sorregge un catino circolare al centro del quale era posto originariamente un vaso dal quale zampillava l'acqua. Dalla bocca di quattro mascheroni posti sotto il catino inferiore l'acqua cade infine nella vasca ottagonale."}
{"id": "3211156", "revid": "287204", "url": "https://it.wikipedia.org/wiki?curid=3211156", "title": "L\u00edpa", "text": "L\u00edpa pu\u00f2 riferirsi a diversi toponimi della Repubblica Ceca:"}
{"id": "3211158", "revid": "767487", "url": "https://it.wikipedia.org/wiki?curid=3211158", "title": "Die Fremde (film 1931)", "text": "Die Fremde \u00e8 un film del 1931 diretto da Fred Sauer. Il film - girato a Parigi - fu prodotto da Films Jean de la Cour in associazione con Hegewald Film e distribuito da Hegewald Film, uscendo nelle sale tedesche il 5 febbraio 1931.\nDal soggetto di Alexandre Dumas fils vennero tratte tre versioni: una in italiano dal titolo La straniera del 1930, diretto da Gaston Ravel; una francese, con il titolo L'\u00c9trang\u00e8re, diretta sempre da Ravel, uscita nel 1931; una in tedesco, sempre del 1931, diretta da Fred Sauer, con il titolo \"Die Fremde\", sceneggiata da Gaston Ravel."}
{"id": "3211159", "revid": "599013", "url": "https://it.wikipedia.org/wiki?curid=3211159", "title": "L\u00ed\u0161nice", "text": "L\u00ed\u0161nice pu\u00f2 riferirsi a diversi toponimi della Repubblica Ceca:"}
{"id": "3211164", "revid": "2043251", "url": "https://it.wikipedia.org/wiki?curid=3211164", "title": "H\u00e9lie de Talleyrand-P\u00e9rigord", "text": "Era figlio di Brunissende de Foix e di H\u00e9lie VII, conte di P\u00e9rigord.\nBiografia.\nUltimo dei tre figli del conte del P\u00e9rigord, venne destinato alla carriera ecclesiastica.\nCariche in Inghilterra.\nGrazie a papa Giovanni XXII egli ottenne, gi\u00e0 all'et\u00e0 di diciannove anni, alcuni benefici in Inghilterra. Ebbe le prebende di Mapesbury (1320), di South Newbold (1325), di Laughton (1342) e di Stensall (1354).\nNello stesso periodo fu nominato arcidiacono di Londra (1320-1323), di Richmond, nella diocesi di York (1322-1328), di Suffolk (dal 28 novembre 1357 al 5 giugno 1359 ed infine decano del capitolo della cattedrale di York (1342-1364).\nNel 1360, per evitare il saccheggio dei suoi beni, il re Edoardo III li pose sotto la protezione di uno dei suoi castellani, Bertrand de Montferrand.\nIl cardinale del P\u00e9rigord.\nI suoi benefici in Francia si ridussero notevolmente, rimanendogli la commenda dell'abbazia di Santa Maria di Chancelade, nella diocesi di P\u00e9rigueux. Il 10 ottobre 1324 papa Giovanni XXII lo nomin\u00f2 vescovo di Limoges e quattro anni dopo, il 4 gennaio vescovo di Auxerre.\nSu richiesta di Filippo VI di Francia, con il concistoro del 25 maggio 1331 fu creato dallo stesso Giovanni XXII cardinale presbitero con il titolo cardinalizio di San Pietro in Vincoli.\nIl creatore di papi.\nAllorch\u00e9 egli fu cardinale, divenne un personaggio centrale della Cattivit\u00e0 avignonese. Egli partecip\u00f2 ai conclavi che elessero Benedetto XII (1334), Clemente VI (1342), Innocenzo VI (1352) e Urbano V (1362). Sapendo infatti che avrebbe mai potuto essere eletto, egli cerc\u00f2 di trarre per s\u00e9 il massimo vantaggio dalle elezioni papali.\nIl suo primo tentativo ebbe luogo nel conclave del 1334. Il suo candidato era Jean-Raymond de Comminges che egli sostenne brillantemente. Tuttavia la scelta della residenza pontificia fra Avignone e Roma fu l'occasione di un violento alterco fra i due, essendosi il Comminges rifiutato di assumere l'impegno a non riportare la Sede pontificia a Roma e l'eletto fu Benedetto XII.\nAlla morte di Clemente VI il conclave si orient\u00f2 su Jean II Birelle, generale dei certosini ma questi rifiut\u00f2 la carica rivolgendosi proprio al Talleyrand ed il sacro collegio opt\u00f2 per il cardinale Stefano Aubert.\nDopo la sua nomina Innocenzo VI offr\u00ec un posto a Jean II Birelle nel Sacro collegio ma questi rifiut\u00f2 dicendo che preferiva crescere in virt\u00f9 piuttosto che in rango.\nL'autorevolezza del Talleyrand crebbe ulteriormente allorch\u00e9 il 4 novembre 1348 fu nominato cardinale vescovo di Albano e ancor pi\u00f9 nel settembre 1361, quando divenne decano del Sacro Collegio.\nLe sue ambascerie il Francia ed in Europa.\nIl cardinale del P\u00e9rigord fu incaricato di importanti negoziati da parte della Santa Sede. Il suo primo incarico come legato pontificio non ebbe successo. Assistito da quattro cardinali, nel 1336 egli doveva assistere il re di Francia Filippo VI nel comando generale di una crociata, che su richiesta di Ugo IV di Lusingano, re di Cipro, il 26 marzo, giorno di Venerd\u00ec Santo, aveva bandito lanciando un appello generale a tutti i sovrani cristiani, ma l'inizio della guerra dei cent'anni fece abortire l'iniziativa.\nNel 1346 egli riusc\u00ec a far eleggere come imperatore Carlo IV del Lussemburgo in sostituzione di Luigi di Baviera, scomunicato.\nIn vista di un prevedibile scontro fra gli eserciti Francia ed Inghilterra, una legazione pontificia condotta da H\u00e9lie de Talleyrand e Nicola Capucci lasci\u00f2 Avignone il 21 giugno 1356 per incontrare il Principe Nero e il re di Francia Giovanni II. Quest'ultimo non volle dar retta ai legati pontifici e sub\u00ec quindi la sconfitta di Poitiers, nella quale fu catturato come prigioniero dagli inglesi. Il cardinale di P\u00e9rigord si rec\u00f2 quindi a Londra per negoziare la liberazione del re francese riuscendo a far concludere una tregua di due anni fra i contendenti. Grazie al suo intervento il Principe Nero moder\u00f2 i suoi saccheggi e distruzioni in Occitania.\nDiplomazia ed intrighi.\nDopo la peste nera egli s'interesso particolarmente di un monaco di Aurillac, commentatore di Gioacchino da Fiore, Giovanni di Rupescissa ( \"Jean de Roquetaillade\"), che dal suo ingresso nell'Ordine francescano nel 1332, aveva dichiarato di avere frequenti visioni. Egli aveva pubblicato le sue \"rivelazioni\" nel suo \"Liber Ostentor\". Il cardinale del P\u00e9rigord non esit\u00f2 a consultarlo, nonostante i sospetti che pesavano su questo frate.\nAllorch\u00e9 nel 1363 il cardinale Guy de Boulogne, in legazione a Napoli, decise di far sposare a suo nipote Aimone di Ginevra a Giovanna di Durazzo, figlioccia della regina Giovanna I di Napoli, il cardinale, imparentato con questa famiglia, chiese insistentemente ad Urbano V di porre il veto a questa unione voluta dal suo rivale nel Sacro Collegio.\nIl Collegio di P\u00e9rigord a Tolosa.\nIl Collegio fu fondato dal cardinale nel 1360, ed aveva lo scopo dell'insegnamento del diritto. Costruito vicino alla cattedrale di Tolosa, sul corpo dell\"'H\u00f4tel Maurand\", del quale conserv\u00f2 la torre, esso comprendeva quattro corpi di fabbricato delimitanti un cortile centrale ove so sviluppava una galleria a due piani. Il collegio possedeva pi\u00f9 di un vigneto. Allievi ed insegnanti ricevevano ciascuno un barile per il loro consumo annuo.\nIl cardinale fu anche un umanista: egli proteggeva le lettere e fu grande amico di Francesco Petrarca ma difendeva, al contrario dell'amico, il mantenimento della Sede pontificia ad Avignone.\nIl ritorno a P\u00e9rigueux.\nAlla sua morte fu subito inumato nella chiesa dei francescani ad Avignone, poi, secondo le sue volont\u00e0, nella cattedrale di Saint-Front di P\u00e9rigueux, ove aveva fatto erigere una cappella.\nBibliografia.\nin lingua francese:\nCollegamenti esterni.\nIn lingua francese:"}
{"id": "3211165", "revid": "838137", "url": "https://it.wikipedia.org/wiki?curid=3211165", "title": "L\u00ed\u0161n\u00e1", "text": "L\u00ed\u0161n\u00e1 pu\u00f2 riferirsi a diversi toponimi della Repubblica Ceca:"}
{"id": "3211166", "revid": "1305772", "url": "https://it.wikipedia.org/wiki?curid=3211166", "title": "Partito Democratico Cristiano di Serbia", "text": "Il Partito Democratico Cristiano di Serbia (sr.:\"\u0414\u0435\u043c\u043e\u0445\u0440\u0438\u0448\u045b\u0430\u043d\u0441\u043a\u0430 \u0441\u0442\u0440\u0430\u043d\u043a\u0430 \u0421\u0440\u0431\u0438\u0458\u0435,\u0414\u0425\u0421\u0421-DHSS\") \u00e8 un partito politico cristiano-democratico e liberale-sociale della Repubblica di Serbia. Il movimento, fondato nel 1997, fa parte dell'Internazionale Democratica Centrista.\nAlle elezioni parlamentari del 2007, si un\u00ec alla lista filoeuropeista \"LDP-GSS-SDU-LSV-DHSS/Jovanovic Presidente\", appoggiando il candidato liberaldemocratico e conquistando un seggio nell'Assemblea Nazionale di Serbia.\nNel maggio 2010 il movimento \"La Mia Serbia\" si \u00e8 aggregato a DHSS."}
{"id": "3211167", "revid": "857138", "url": "https://it.wikipedia.org/wiki?curid=3211167", "title": "L\u00ed\u0161\u0165any", "text": "L\u00ed\u0161\u0165any pu\u00f2 riferirsi a diversi toponimi della Repubblica Ceca:"}
{"id": "3211168", "revid": "61051", "url": "https://it.wikipedia.org/wiki?curid=3211168", "title": "Lavochkin Gorbunov Goudkov LaGG-1", "text": ""}
{"id": "3211171", "revid": "287204", "url": "https://it.wikipedia.org/wiki?curid=3211171", "title": "Jozsef Kardos", "text": ""}
{"id": "3211174", "revid": "21981", "url": "https://it.wikipedia.org/wiki?curid=3211174", "title": "Calliope Torres", "text": ""}
{"id": "3211175", "revid": "254059", "url": "https://it.wikipedia.org/wiki?curid=3211175", "title": "Ritratto di Emilia Pia da Montefeltro", "text": "Il Ritratto di Emilia Pia da Montefeltro \u00e8 un dipinto a olio su tavola (58x36 cm) attribuito a Raffaello Sanzio, databile al 1504-1505 circa e conservato nel Baltimore Museum of Art a Baltimora.\nStoria.\nL'opera ha sul retro un'iscrizione che riporta \"Emilia Pia da Montefeltro\" e un sigillo con una scritta frammentaria, interpretata solitamente come \"[Fo]ntico tedescho di V[enezia]\", cio\u00e8 il Fondaco dei Tedeschi.\nDoveva essere nelle raccolte ducali di Urbino, portate a Firenze nel 1625 con la dote di Vittoria Della Rovere. Fin\u00ec in seguito a Vienna, dove venne ripulita da Sikora prima di entrare nella collezione Covay-Stoop di Erlenbach, presso Zurigo. Venne poi venduta e, arrivata alla Galleria Kleinberger di New York, fin\u00ec alla sede odierna.\nSe l'identificazione col personaggio \u00e8 confermata da una medaglia attribuita ad Adriano Fiorentino, pi\u00f9 dubbi ha generato l'attribuzione a Raffaello o meno, seguendo in larga misura le vicende del \"Ritratto di Elisabetta Gonzaga\", col quale ha pi\u00f9 di un'analogia, storica, formale e attributiva.\nFu Gronau a riferirla per primo a Raffaello, confermato da Berenson, Longhi, Volpe e Camesasca. L'ipotesi fu invece respinta da Brizio.\nLa datazione proposta per il dipinto si basa su dati stilistici, sull'et\u00e0 presunta del soggetto effigiato, ed essenzialmente \u00e8 legata a doppio filo a quella del \"Ritratto di Elisabetta Gonzaga\", oggi agli Uffizi.\nEntrambe le nobildonne si fecero ritrarre anche da una medaglia, creata da Adriano Fiorentino: pure le medaglie sono pressoch\u00e9 identiche, cambia solo l'iscrizione del nome.\nDescrizione e stile.\nEmilia Pia di Carpi e Sassuolo, nota per nozze come Emilia Pia da Montefeltro, era un'importante nobildonna gravitante alla corte di Urbino, descritta nel \"Cortegiano\" di Baldassarre Castiglione. Era moglie di Antonio da Montefeltro Conte e Signore di Cantiano, figlio del Duca Federico da Montefeltro e fratello del Duca Guidobaldo; fu una delle pi\u00f9 intime amiche e confidenti della cognata, la duchessa Elisabetta Gonzaga: \u00e8 alquanto probabile che il suo ritratto emulasse proprio per esplicita richiesta quello della pi\u00f9 celebre parente.\n\u00c8 ritratta a met\u00e0 figura in una posa frontale piuttosto inconsueta e di sapore arcaicizzante, leggermente impacciata; lo sfondo \u00e8 scuro e uniforme. L'abito e l'acconciatura della donna sono semplici, dai toni scuri. Solo l'ampia scollatura e la nobilt\u00e0 del portamento chiariscono di essere davanti a un ritratto di dama, piuttosto che di una donna qualsiasi. La donna non indossa gioielli, n\u00e9 ha un'acconciatura elaborata, ma piuttosto di foggia quasi monacale."}
{"id": "3211177", "revid": "287204", "url": "https://it.wikipedia.org/wiki?curid=3211177", "title": "Antal Roth", "text": ""}
{"id": "3211178", "revid": "110157", "url": "https://it.wikipedia.org/wiki?curid=3211178", "title": "Dangerously in Love Tour", "text": "Il Dangerously in Love Tour \u00e8 il primo tour musicale della cantautrice statunitense Beyonc\u00e9, a supporto del suo primo album in studio, \"Dangerously in Love\".\nIl tour ha toccato solo l'Europa, con un totale di 10 spettacoli.\nAlbum dal vivo.\nIl concerto del 10 novembre 2003 alla Wembley Arena di Londra \u00e8 stato filmato e pubblicato in CD e DVD nell'aprile del 2004."}
{"id": "3211179", "revid": "287204", "url": "https://it.wikipedia.org/wiki?curid=3211179", "title": "Sandor Sallai", "text": ""}
{"id": "3211181", "revid": "287204", "url": "https://it.wikipedia.org/wiki?curid=3211181", "title": "Ilija Valov", "text": ""}
{"id": "3211182", "revid": "287204", "url": "https://it.wikipedia.org/wiki?curid=3211182", "title": "Atanas Pasev", "text": ""}
{"id": "3211183", "revid": "287204", "url": "https://it.wikipedia.org/wiki?curid=3211183", "title": "Bojco Velickov", "text": ""}
{"id": "3211186", "revid": "126257", "url": "https://it.wikipedia.org/wiki?curid=3211186", "title": "Vittorio Calcina", "text": "Biografia.\nDi professione fotografo, fu il rappresentante dei fratelli Lumi\u00e8re per l'Italia dal 1896. In quell'anno:\nDivenne poi fotografo ufficiale di casa Savoia. In questa veste film\u00f2 la prima pellicola italiana, \"Sua Maest\u00e0 il Re Umberto e Sua Maest\u00e0 la Regina Margherita a passeggio per il parco a Monza\", creduta perduta fino al ritrovamento da parte della Cineteca Nazionale nel 1979.\nTermin\u00f2 la carriera di regista di cortometraggi nel 1905, quando riprese l'attivit\u00e0 di rappresentante dei fratelli Lumi\u00e8re in Italia.\nCortometraggi.\nI cortometraggi realizzati da Vittorio Calcina sono stati:"}
{"id": "3211188", "revid": "121658", "url": "https://it.wikipedia.org/wiki?curid=3211188", "title": "Formazione dei The Allman Brothers Band", "text": ""}
{"id": "3211189", "revid": "36426", "url": "https://it.wikipedia.org/wiki?curid=3211189", "title": "Cortegiano", "text": ""}
{"id": "3211191", "revid": "486946", "url": "https://it.wikipedia.org/wiki?curid=3211191", "title": "Discografia dei The Allman Brothers Band", "text": ""}
{"id": "3211192", "revid": "767487", "url": "https://it.wikipedia.org/wiki?curid=3211192", "title": "Sua Maest\u00e0 il Re Umberto e Sua Maest\u00e0 la Regina Margherita a passeggio per il parco a Monza", "text": "Sua Maest\u00e0 il Re Umberto e Sua Maest\u00e0 la Regina Margherita a passeggio per il parco a Monza \u00e8 un film del 1896 di Vittorio Calcina, \u00e8 stata la prima pellicola italiana esistente. Creduta per molto tempo perduta, \u00e8 stata ritrovata dalla Cineteca Nazionale nel 1979..\nTrama.\nLa pellicola filma i regnanti d'Italia, Umberto I di Savoia e Margherita di Savoia a passeggio nel Parco di Monza."}
{"id": "3211193", "revid": "124965554", "url": "https://it.wikipedia.org/wiki?curid=3211193", "title": "Barbara Radziwi\u0142\u0142", "text": "Biografia.\nBarbara era la figlia di un potente magnate appartenente alla famiglia Radziwi\u0142\u0142, castellano, \"voivoda\" e \"hetman\" del Granducato di Lituania, Giorgio Radziwi\u0142\u0142, e di Barbara Ko\u0142a, figlia del Voivoda di Podolia. La sua data di nascita esatta \u00e8 sconosciuta. Si sa che \u00e8 nata il 6 dicembre, ma l'anno non \u00e8 noto. Gli storici di solito forniscono o 1520, come riportato nella genealogia dei Radziwi\u0142\u0142 trovata a Nesvizh, o nel 1523, come riportato su una lapide trovata nella sua tomba. Dalla sua corrispondenza, \u00e8 noto che sapeva parlare e scrivere in polacco. Da una lettera del febbraio 1549 si poteva dedurre che lei capisse almeno un po' di latino, ma le sue lettere a Sigismondo Augusto non presentavano una sola frase latina, parlava bielorusso antico (\u0440\u0443\u0441\u044c\u043a\u0430 \u043c\u043e\u0432\u0430) e polacco. Stando alle fonti coeve, Barbara era una donna molto bella: di statura alta per i suoi tempi (162\u00a0cm), corpo snello, capelli biondi e denti bianchi. inoltre, era interessata alla moda e ai cosmetici (usava profumi e cipria).\nMatrimoni.\nPrimo Matrimonio.\nNel 1536, Stanislovas Go\u0161tautas, voivoda di Nowogrodek, cancell\u00f2 il fidanzamento con Anna Elisabetta Radziwi\u0142\u0142, sorella maggiore di Barbara. Suo padre gli offr\u00ec la mano di Barbara anche se era contraria alla consuetudine che una sorella minore si sposasse per prima. Il contratto di matrimonio fu firmato il 20 ottobre 1536 a Radun'.\nIl matrimonio di Barbara e Go\u0161tautas ebbe luogo il 18 maggio 1537 nella sua residenza a Hieraniony. La sua dote comprendeva numerosi articoli d'argenteria in argento e d'oro, 24 bei cavalli, abiti di raso e damaschi decorati con oro e pietre preziose. In cambio, Stanislovas trasfer\u00ec a Barbara propriet\u00e0 per 8.000 \"kopas\" di groscheni lituani. Il loro matrimonio rimase senza figli. Stanislovas mor\u00ec inaspettatamente dopo una breve malattia il 18 dicembre 1542.\nSecondo Matrimonio.\nRelazione amorosa e matrimonio segreto.\nStanislovas Go\u0161tautas fu l'ultimo membro maschio della famiglia Go\u0161tautai e, secondo la legge sulle vedove senza figli, la maggior parte delle sue propriet\u00e0 furono ereditate da Sigismondo I, Granduca di Lituania. Il 15 giugno 1543, Sigismondo trasfer\u00ec la propriet\u00e0 a suo figlio Sigismondo II Augusto che visit\u00f2 le propriet\u00e0 nell'ottobre 1543. \u00c8 probabile che sia stato in quel periodo che Barbara e Sigismondo Augusto divennero amanti, anche se non vi \u00e8 alcuna prova della vicenda fino a dopo la morte della prima moglie di Sigismondo II Augusto.\nNel luglio del 1544, Sigismondo Augusto si rec\u00f2 a Brest e torn\u00f2 con sua moglie Elisabetta d'Asburgo in ottobre a Vilnius, dove Barbara risiedeva con sua madre. Il 15 giugno 1545, Elisabetta mor\u00ec per degli attacchi epilettici. Sigismondo Augusto e Barbara erano liberi di godersi la reciproca compagnia: si diffusero voci sui loro appuntamenti romantici, la caccia e le feste. Fu detto che Sigismondo Augusto ordin\u00f2 la costruzione di un tunnel segreto che collegasse il Palazzo Reale con il vicino Palazzo Radziwi\u0142\u0142 in modo che la coppia potesse incontrarsi frequentemente e con discrezione. Allo stesso tempo, Sigismondo Augusto e i suoi genitori cercarono una nuova sposa. Sigismondo I contempl\u00f2 un matrimonio con Anna Sofia, figlia di Alberto, Duca di Prussia. Altre candidate furono Anna d'Este, Anna di Lorena, le principesse Maria I d'Inghilterra e Margherita di Francia.\nNel 1547, Sigismondo Augusto e Barbara si sposarono in segreto. N\u00e9 la data esatta n\u00e9 le circostanze sono note. Secondo una ricerca di W\u0142adys\u0142aw Pociecha, il matrimonio si \u00e8 svolto probabilmente tra il 26 luglio e il 6 agosto. Suo cugino Miko\u0142aj Czarny Radziwi\u0142\u0142 \"il Nero\" fu inviato a Cracovia per informare la corte polacca che Sigismondo Augusto e Barbara si erano sposati il 25 novembre 1545. Sembra che abbia fallito l'incarico e Sigismondo Augusto dovette recarsi in Polonia. Part\u00ec da Vilnius il 15 novembre; Barbara \u00e8 stata mandata nella tenuta Radziwi\u0142\u0142 a Dubingiai. In una lettera del 20 novembre, il cortigiano Stanis\u0142aw Dowojno, inform\u00f2 Sigismondo Augusto che a causa del difficile viaggio, Barbara ebbe un aborto. Se ci\u00f2 fosse vero, e non un elaborato intrigo dei Radziwi\u0142\u0142, spiegherebbe il matrimonio segreto - un tentativo di fornire legittimit\u00e0 al bambino. Un'altra spiegazione potrebbe essere che il sanguinamento sia stato causato da una rottura di un ascesso interno, un segno precoce della sua malattia allo stadio terminale.\nLotta politica per il riconoscimento.\nSigismondo Augusto inform\u00f2 i suoi genitori del matrimonio il 2 febbraio 1548 a Piotrk\u00f3w Trybunalski. Le notizie causarono un tumulto tra i nobili polacchi mentre Sigismondo Augusto si spos\u00f2 senza l'approvazione del Senato. La regina madre Bona Sforza fu uno degli avversari pi\u00f9 temibili. Nella successiva campagna contro il riconoscimento del matrimonio, Barbara fu ampiamente accusata di comportamento promiscuo e di usare la stregoneria o il veleno per sedurre Sigismondo Augusto. Vari autori, tra cui Stanis\u0142aw Orzechowski e Miko\u0142aj Rej, pubblicarono e distribuirono vari opuscoli dispregiativi. I nobili lituani non protestarono apertamente contro il matrimonio, ma diffidarono dei Radziwi\u0142\u0142 e della loro ascesa al potere.\nIl re Sigismondo I mor\u00ec il 1 aprile 1548. Sigismondo Augusto, che torn\u00f2 brevemente a Vilnius, dovette tornare a Cracovia per partecipare ai funerali e assicurarsi se stesso sul trono polacco. Barbara rimase a Vilnius. Sembra che all'incirca nello stesso periodo Barbara lo informasse di un'altra gravidanza; anche questo si concluse con un aborto. Nel settembre del 1548 Sigismondo Augusto invit\u00f2 Barbara in Polonia per mostrare la forza del loro matrimonio. Il problema \u00e8 stato discusso dal Sejm il 31 ottobre e il 12 dicembre a Piotrk\u00f3w Trybunalski. Le sessioni erano rumorose e turbolente. I nobili, tra cui voivoda Piotr Kmita Sobie\u0144ski, Jan Gabriel T\u0119czy\u0144ski e Piotr Boraty\u0144ski, supplicarono il re di abbandonare il matrimonio e minacciarono persino di prendere le armi. Sigismondo Augusto rifiut\u00f2 fermamente e si schier\u00f2 dalla parte della moglie; secondo quanto riferito, ha persino considerato l'abdicazione. Il sejm fin\u00ec in una situazione di stallo.\nDopo il Sejm, Sigismondo e Barbara entrarono a Cracovia il 13 febbraio 1549. A Wawel, Barbara godeva di uno stile di vita lussuoso e di regali costosi. Nel maggio 1549, ricevette vasti territori nel Voivodato di Trakai, tra cui il Castello di Kaunas, Rum\u0161i\u0161k\u0117s, Alytus, Merkin\u0117, Nemunaitis, Bir\u0161tonas, \u017die\u017emariai, Stakli\u0161k\u0117s, Karm\u0117lava, Vilkija, Skirsnemun\u0117, Veliuona e Dars\u016bni\u0161kis. Mentre esercitava un'immensa influenza su Sigismondo Augusto, non mostr\u00f2 alcun interesse per la politica a differenza del suo ambizioso cugino Miko\u0142aj Radziwi\u0142\u0142 \"il Nero\" e il fratello Miko\u0142aj Radziwi\u0142\u0142 \"il Rosso\". Mentre lavoravano con suo marito per assicurarle la corona polacca, non fece alcun gesto per ottenere il sostegno dei nobili o il favore del popolo. Quando venne offerta una soluzione di compromesso - riconoscere Barbara come moglie di Sigismondo Augusto ma non per coronarla come Regina della Polonia - Sigismondo Augusto rifiut\u00f2 perch\u00e9 ci\u00f2 avrebbe gettato un dubbio sulla legittimit\u00e0 di eventuali futuri figli. Nell'estate del 1549, per proteggersi da una possibile ribellione armata, Sigismondo Augusto concluse un'alleanza con Ferdinando, re d'Ungheria, lasciando la sorella Isabella Jagellona a difendersi nelle dispute di successione nel Regno d'Ungheria. Per ottenere un riassunto papale che permise l'incoronazione di Barbara, Sigismondo Augusto eman\u00f2 un editto che proibiva l'eresia - una mossa controverso in un paese che aveva molti ortodossi orientali. Sua madre fu allontanata dalla corte e si trasfer\u00ec in Mazovia.\nMorte.\nAl sejm successivo, nel maggio-luglio 1550, nessuno si oppose al matrimonio. Pertanto, Barbara \u00e8 stata incoronata regina di Polonia il 7 dicembre 1550 nella cattedrale del Wawel da Miko\u0142aj III Dzierzgowski, arcivescovo di Gniezno. Tuttavia, il suo regno dur\u00f2 solo cinque mesi. Quasi dal suo matrimonio nel 1547, si lamentava di una cattiva salute, in particolare di mal di stomaco o \"pietre interne\". Dopo l'incoronazione, la sua salute peggior\u00f2. Aveva febbre, mal di stomaco, non aveva appetito. Un nodo apparve sullo stomaco pieno di pus. Sigismondo Augusto chiese di inviare delle guaritrici, compresa una donna ebrea, dalla Lituania.\nNel marzo del 1551, le sue condizioni migliorarono leggermente e fu in grado di ricevere un messaggero da Bona Sforza che la inform\u00f2 che riconosceva il suo matrimonio con Sigismondo Augusto. \u00c8 stata descritta come la sua ultima vittoria. La sua salute continu\u00f2 a peggiorare: ebbe febbre, diarrea e nausea. Sigismondo Augusto si occupava personalmente della moglie malata, anche se a quanto riferito puzzava di pus. Voleva portarla a Niepo\u0142omice dove sperava che il clima primaverile attenuasse le sue sofferenze. Barbara mor\u00ec l'8 maggio 1551 a Cracovia. Ha chiesto di essere sepolta a Vilnius e il suo corpo \u00e8 stato trasportato nella Cattedrale di Vilnius, dove \u00e8 stata sepolta il 23 giugno, accanto alla prima moglie di Sigismondo Augusto, Elisabetta d'Austria. La sua morte fu una grave perdita per il re; si dice che per una buona parte del viaggio abbia seguito la sua bara a piedi. Si diceva anche che Sigismondo Augusto divenne pi\u00f9 serio, evit\u00f2 le feste e am\u00f2 vestirsi di nero per il resto della sua vita.\nLa causa della sua malattia \u00e8 stata discussa da contemporanei e storici. Giovanni Francesco Commendone afferm\u00f2 che la sua malattia era causata dal suo uso di misure contraccettive. Voci insistenti erano sul fatto che fosse stata avvelenata da Bona Sforza. Gli storici moderni tendono a pensare che si trattasse di tumore della cervice o ovarico.\nResti.\nI suoi resti furono rinvenuti nella cattedrale di Vilnius dopo un'alluvione del 1931. Per preservare il suo corpo durante il lungo viaggio estivo da Cracovia a Vilnius, fu ricoperto da una miscela di cenere e calce viva. Mentre la bara di legno si consumava, la calce si induriva e formava un guscio protettivo che preservava le sue ossa piuttosto bene. Fu sepolta con simboli regali (corona d'argento dorata, scettro d'argento, sfera d'oro con croce) e gioielli (lunga collana d'oro, tre anelli d'oro, uno di loro, donato da Sigismondo Augusto, era coperto di vitreo nero smalto e aveva tre pietre - brillante, rubino e smeraldo). Questi e altri manufatti furono conservati nella cattedrale di Vilnius, ma scomparvero durante la seconda guerra mondiale.\nIl suo scheletro \u00e8 stato pulito, conservato e incollato insieme da Micha\u0142 Reicher e Witold Sylwanowicz, professori alla Stefan Batory University. Calcolarono la sua altezza a 160,2\u00a0cm, che era piuttosto alta per i suoi tempi. I suoi denti erano bianchi e dritti; il suo corpo era magro; la sua faccia e il suo naso erano stretti. Notarono anche anomalie anatomiche - una costola cervicale (extra) e un sacro particolarmente piatto, che poteva indicare rachitismo, ma il resto del suo scheletro non mostrava segni di malattia. I resti di Barbara furono trasferiti in una cripta sotto la cappella di San Casimiro e rimasero intatti fino al 2001. La sua altezza fu ricalcolata a 162\u00a0cm. Usando i metodi sviluppati da Mikhail Mikhailovi\u010d Gerasimov, Vytautas Urbanavi\u010dius hanno ricostruito i lineamenti del viso e ha rivelato di avere un naso aquilino, una caratteristica assente dai suoi ritratti.\nNell'arte.\nLa vita e la morte di Barbara Radziwi\u0142\u0142 hanno ispirato varie leggende, opere d'arte e letterarie, film. Nella leggenda popolare di Pan Twardowski, una figura del folklore tradizionale con alcuni tratti comuni a Faust, questi evoca lo spirito di Barbara su richiesta del re Sigismondo Augusto. Nel 1817 Alojzy Feli\u0144ski scrisse una tragedia sul tema, e nel 1858 Antoni Edward Odyniec un dramma teatrale, \"Barbara Radziwi\u0142\u0142\u00f3wna\". Un ritratto settecentesco del pittore Micha\u0142 Kulesza in cui la regina \u00e8 riccamente vestita con delle perle \u00e8 considerato tra i lavori migliori dell'artista.\nNel 1983 Janusz Majewski gir\u00f2 un film, \"Epitafium dla Barbary Radziwi\u0142\u0142\u00f3wny\" (Epitaffio per Barbara Radziwi\u0142\u0142) sulla storia di Barbara Radziwi\u0142\u0142 con il re Sigismondo II Augusto di Polonia, la sua morte e il suo ritorno postumo a Vilnius: Anna Dymna interpretava il ruolo di Barbara e Jerzy Zelnik quello del re. Barbara Radziwi\u0142\u0142 era anche uno dei personaggi principali nella serie televisiva andata in onda sul canale polacco Telewizja Polska, \"Kr\u00f3lowa Bona\" (Regina Bona).\nIn Lituania, nel 1972, Juozas Gru\u0161as scrisse un lavoro teatrale, \"Barbora Radvilait\u0117\", che, portato in scena al Teatro di Stato di Kaunas da Jonas Jura\u0161as, durante il periodo dell'occupazione sovietica fu molto popolare per il suo spirito di resistenza intellettuale al regime.\nLa scrittrice bielorussa Maryja Martysievi\u010d ha scritto varie poesie intitolate \"Barbara Radziwil's LiveJournal\", pubblicandole su un blog: i versi sono stati tradotti in polacco, lituano e, parzialmente, in russo e ucraino e inclusi nel suo libro \"Cmoki latu\u0107 na nierast\"."}
{"id": "3211194", "revid": "287204", "url": "https://it.wikipedia.org/wiki?curid=3211194", "title": "Barbara Radziwill", "text": ""}
{"id": "3211197", "revid": "287204", "url": "https://it.wikipedia.org/wiki?curid=3211197", "title": "Haris Vuckic", "text": ""}
{"id": "3211198", "revid": "21981", "url": "https://it.wikipedia.org/wiki?curid=3211198", "title": "Cappella del Santo Spirito (Gorizia)", "text": ""}
{"id": "3211199", "revid": "287204", "url": "https://it.wikipedia.org/wiki?curid=3211199", "title": "Goran Saula", "text": ""}
{"id": "3211201", "revid": "124123", "url": "https://it.wikipedia.org/wiki?curid=3211201", "title": "Hiroyuki Utatane", "text": "Biografia.\nSposato con la mangaka Ry\u014d Ramiya, Hiroyuki Utatane inizia la propria carriera disegnando alcuni manga hentai raccolti successivamente nel volume unico \"Countdown: Sex Bombs\" datato 1992. Due anni dopo si approccia al genere fantascientifico con il seinen \"Seraphic Feather\" di cui \u00e8 solo autore dei disegni (la storia \u00e8 a cura di Toshiya Takeda) e ad oggi il suo lavoro pi\u00f9 noto. Prova nuovamente la strada della sceneggiatura con il fantasy \"Lythtis\" senza troppa fortuna (il manga \u00e8 sospeso dopo soli due volumi) e nel 2004 pubblica \"Heaven's Prison\", continuando per\u00f2 a lavorare saltuariamente in alcune produzioni per adulti."}
{"id": "3211204", "revid": "767487", "url": "https://it.wikipedia.org/wiki?curid=3211204", "title": "Le principi di Napoli a Firenze", "text": "Le principi di Napoli a Firenze \u00e8 un film di Vittorio Calcina del 1897 che filma Vittorio Emanuele III principe di Napoli, futuro re d'Italia a Firenze."}
{"id": "3211211", "revid": "767487", "url": "https://it.wikipedia.org/wiki?curid=3211211", "title": "Varo della Emanuele Filiberto a Castellammare", "text": "Varo della Emanuele Filiberto a Castellammare \u00e8 un film del 1898 di Vittorio Calcina dedicato al varo a Castellammare di Stabia avvenuto il 29 settembre 1897 della Emanuele Filiberto da parte del re d'Italia Umberto I d'Italia."}
{"id": "3211214", "revid": "287204", "url": "https://it.wikipedia.org/wiki?curid=3211214", "title": "Paolo Paci", "text": "Biografia.\nInizia la carriera giornalistica nel 1983, scrivendo di viaggi, arte, gastronomia, culture alpine.\nPer tre decenni vive in prima persona l'evoluzione delle riviste di turismo, scrivendo reportage per diverse testate italiane (principalmente Bell\u2019Italia, \"Bell'Europa\", L\u2019Espresso) e soprattutto per la rivista \"Weekend Viaggi\", di cui \u00e8 a lungo caporedattore.\nCome alpinista e arrampicatore ripete molti itinerari classici su roccia e ghiaccio delle Alpi. Pubblica manuali di alpinismo (con De Vecchi), articoli e racconti sulle maggiori testate alpinistiche italiane (\"Meridiani Montagne\", \"La Rivista della Montagna\" e la rivista del Club Alpino Italiano \"Lo Scarpone\").\nNel 2002 contribuisce alla nascita di \"Viaggiesapori\", format innovativo che coniuga il viaggio all'enogastronomia. \nTra il 2009 e il 2010 idea e dirige \"VS viaggiare scoprire\", mensile di viaggi e \"lifestyle\". \nFino al 2013 \u00e8 stato direttore di \"La Cucina Italiana\", mensile di cultura gastronomica dell'editrice Quadratum.\nDal 2021 \u00e8 direttore scientifico di Meridiani Montagne, bimestrale di cultura alpina dell\u2019Editoriale Domus.\nOpere.\nNei suoi libri, Paolo Paci inaugura in Italia uno stile di racconto di viaggio fortemente personalizzato, per il quale viene paragonato allo scrittore statunitense Bill Bryson. Tra il 2003 e il 2004, pubblica con Feltrinelli due libri sulle sue esperienze di viaggio: \"Alpi, una grammatica d'alta quota\", che indaga sulla ricchezza linguistica della catena alpina e \"Cuochi, artisti, visionari\", che partendo da una indagine gastronomica tra Valtellina e i Grigioni svizzeri finisce sulle tracce dei grandi artisti, da Segantini a Giacometti.\nNel 2006 scrive \"Evitare le buche pi\u00f9 dure\" (Feltrinelli), in cui confluisce la sua lunga esperienza di viaggiatore professionale: \u00e8 un libro che rivela i meccanismi del giornalismo di viaggio, i rapporti con la pubblicit\u00e0, la vita delle redazioni dietro le quinte.\nAll'insegna del viaggio \u00e8 anche il libro fotografico \"Borghi e villaggi del mondo\" (2010, White Star).\nNel 2011 torna alla narrativa di viaggio con \"Il deserto dei non credenti\" (Edizioni San Paolo), un racconto itinerante nel Negev israeliano. In questa opera l'introspezione prevale sull'esperienza geografica, mentre l'incontro tra luoghi e narrazioni bibliche e il protagonista (un viandante dichiaratamente laico) mette in moto una riflessione sulle ragioni della spiritualit\u00e0 contemporanea.\nNel 2015, in occasione del 150\u00ba anniversario della conquista del Cervino, pubblica Nel vento e nel ghiaccio, in cui il racconto in prima persona della scalata si coniuga a un'ampia ricerca storica e geografica, che abbraccia pi\u00f9 di due secoli di alpinismo e di turismo sulle Alpi.\nAlle grandi cime delle Alpi e alla storia e cultura dei fondovalle sono dedicati anche i titoli seguenti: Il respiro delle montagne (2016), 4810. Il Monte Bianco: le sue storie, i suoi segreti (2018, Premio Bancarella Sport), L\u2019orco, il monaco e la vergine (2019), indagine sulla complessit\u00e0 dell\u2019Oberland, cuore ghiacciato d\u2019Europa.\nNel 2017, in occasione del centenario della disfatta di Caporetto, pubblica \"Caporetto andata e ritorno\", racconto di viaggio dalle Alpi Giulie slovene al Monte Grappa, sulle tracce di un esercito in ritirata.\nNel 2021 pubblica il romanzo \"L\u2019ora pi\u00f9 fredda\", in cui narra la formazione politica, sentimentale e alpinistica di un giovane cittadino a met\u00e0 degli anni Settanta."}
{"id": "3211216", "revid": "288300", "url": "https://it.wikipedia.org/wiki?curid=3211216", "title": "Mario Goetze", "text": ""}
{"id": "3211217", "revid": "287204", "url": "https://it.wikipedia.org/wiki?curid=3211217", "title": "Mario Gotze", "text": ""}
{"id": "3211219", "revid": "599013", "url": "https://it.wikipedia.org/wiki?curid=3211219", "title": "Kenneth Zohore", "text": "Biografia.\nZohore \u00e8 nato e cresciuto in Danimarca. Sua madre \u00e8 danese invece suo padre \u00e8 nato in Costa d'Avorio. \u00c8 cugino di secondo grado dell'ex attaccante ivoriano Didier Drogba.\nCarriera.\nClub.\nGli inizi in Danimarca.\n\u00c8 cresciuto nelle giovanili dello Skjold e del Kj\u00f8benhavns Boldklub.\nNel 2008, per volont\u00e0 di Giuseppe Baresi, \u00e8 stato due volte ad Appiano Gentile per fare dei provini con l'Inter ma di fatto non si concluse nulla.\nNel 2010 ha debuttato in prima squadra nel Copenaghen, squadra con cui ha anche debuttato nella Superligaen danese il 7 marzo 2010, subentrando a C\u00e9sar Santin nella partita giocata al Parken Stadium contro l'Aarhus e diventando, all'et\u00e0 di 16 anni e 35 giorni, il pi\u00f9 giovane esordiente della storia del campionato danese.\nHa esordito in UEFA Champions League il 20 ottobre 2010 al Camp Nou entrando in campo nel finale della partita contro il Barcellona partita persa per 2-0, ed \u00e8 subentrato sempre al posto del compagno di squadra C\u00e9sar Santin. Nonostante la giovane et\u00e0 non \u00e8 riuscito a battere il record di esordiente pi\u00f9 giovane della Champions League stabilito dal nigeriano Celestine Babayaro.\nIl 30 ottobre ha segnato il suo primo gol, nella partita di campionato vinta per 3-2 contro il Lyngby.\nFiorentina.\nIl 31 gennaio 2012, giorno del suo 18\u00ba compleanno, viene ufficializzato il suo trasferimento a titolo definitivo alla Fiorentina per 800.000 euro, firmando un contratto fino al 2015.\nI ritorni in Danimarca e il G\u00f6teborg.\nL'8 agosto 2013 si trasferisce in prestito al Br\u00f8ndby. Al termine della stagione torna alla Fiorentina, l'11 agosto 2014 viene nuovamente girato in prestito, con diritto di riscatto, agli svedesi dell'IFK G\u00f6teborg. L'8 novembre, dopo appena 3 mesi in prestito, il G\u00f6teborg decide di non riscattarlo.\nIl 2 febbraio 2015 rescinde il contratto che lo legava alla Fiorentina. Il 3 febbraio viene formalizzato il suo ingaggio da parte dei danesi dell'Odense BK.\nNazionale.\nA livello giovanile sceglie di giocare per la Danimarca, il paese dove \u00e8 nato, collezionando presenze nell'Under-17, nell'Under-18, nell'Under-19 e nell'Under-21.\nStatistiche.\nPresenze e reti nei club.\n\"Statistiche aggiornate al 28 febbraio 2020.\""}
{"id": "3211220", "revid": "158913", "url": "https://it.wikipedia.org/wiki?curid=3211220", "title": "Seraphic Feather", "text": " \u00e8 un manga di Hiroyuki Utatane, pubblicato dal 1994 dalla K\u014ddansha. Al 2013 il manga conta undici volumi in Giappone. In Italia il manga \u00e8 stato pubblicato in parte dalla Star Comics.\nTrama.\nIn un futuro prossimo, il giovane Sunao e la graziosa Kei, migliori amici sin da quando erano bambini, vengono improvvisamente divisi quando Sunao \u00e8 costretto a trasferirsi su una colonia lunare. Qualche anno dopo, Kei \u00e8 diventata una investigatrice privata e pur senza essere a conoscenza di Sunao, si trova casualmente a lavorare nella sua colonia lunare. I due si rincontreranno per fronteggiare la minaccia rappresentata da una multinazionale che vuole espandere i propri interessi sul territorio lunare, a scapito dei suoi abitanti.\nEdizioni in italiano.\nQuesto manga - che in Giappone era uscito in 11 volumi - non ha avuto una pubblicazione regolare in Italia.\nI primi due volumi (per un totale di 17 capitoli) sono stati pubblicati a puntate nel 1996 e nel 1997 nella rivista mensile \"Young\" della casa editrice Star Comics poi, riscontrato l'interesse dei lettori, la Star Comics ha iniziato la pubblicazione negli albi monografici della collana \"Storie di Kappa\" a partire dall'aprile 1997 con il terzo volume. Di seguito, nel novembre 1998, ha pubblicato il quarto, presentandolo per\u00f2 come n.2, e cos\u00ec via, terminando con l'undicesimo volume giapponese, presentato per\u00f2 come numero 9."}
{"id": "3211224", "revid": "61051", "url": "https://it.wikipedia.org/wiki?curid=3211224", "title": "Beriev KOR-2", "text": ""}
{"id": "3211225", "revid": "767487", "url": "https://it.wikipedia.org/wiki?curid=3211225", "title": "L'entrata dell'esposizione di Torino", "text": "L'entrata dell'esposizione di Torino \u00e8 un film del 1898 dedicato all'inaugurazione a Torino da parte del re d'Italia Umberto I d'Italia dellEsposizione generale italiana."}
{"id": "3211227", "revid": "1305772", "url": "https://it.wikipedia.org/wiki?curid=3211227", "title": "Istituto a custodia attenuata per detenute madri", "text": "L'Istituto a custodia attenuata per detenute madri (abbreviato in ICAM), in Italia, \u00e8 una struttura costituita in via sperimentale nel 2006 per consentire alle detenute madri che non possono usufruire di alternative alla detenzione in carcere di tenere con s\u00e9 i loro figli.\nDescrizione.\nL'ordinamento penitenziario italiano prevede che le madri detenute con prole inferiore ai sei anni debbano usufruire di trattamenti alternativi alla detenzione, finalizzati a non traumatizzare eccessivamente i figli, che fino a quell'et\u00e0 devono in ogni caso rimanere sotto la tutela del genitore di sesso femminile se \u00e8 quest'ultima a chiederlo espressamente. Questi trattamenti alternativi riguardano ad esempio il soggiorno in reparti particolari, a custodia attenuata, meno duri rispetto al carcere vero e proprio: l'ambiente deve essere accogliente e pi\u00f9 simile ad una vera casa, proprio per evitare che i bambini soffrano l'esperienza della carcerazione forzata.\nIn Italia, esistono attualmente pochi centri a custodia attenuata. Uno di questi \u00e8 l'ICAM di Milano, luogo ove le \"recluse\" possono soggiornare con i loro figli sino al compimento del sesto anno di et\u00e0. L'ICAM \u00e8 una struttura che non ricorda in alcuna maniera il carcere, essendo simile ad un asilo nido, in cui i bambini possono trascorrere serenamente il periodo di \"carcerazione\" insieme alle loro madri: camere confortevoli e luminose, ambienti personalizzati, infermeria, ludoteca, biblioteca e aula formativa per le donne, cucina attrezzata e soggiorno sono stati appositamente concepiti per consentire alle madri detenute con bambini piccoli una vita pi\u00f9 dignitosa.\nI bambini presenti nelle carceri italiani sono comunque molto pochi e la loro presenza \u00e8 in decremento, principalmente come conseguenza dell'applicazione di particolari misure alternative alla carcerazione di cui le donne possono usufruire."}
{"id": "3211229", "revid": "287204", "url": "https://it.wikipedia.org/wiki?curid=3211229", "title": "Ihar Stasevic", "text": ""}
{"id": "3211230", "revid": "767487", "url": "https://it.wikipedia.org/wiki?curid=3211230", "title": "Ciclisti romani in arrivo a Torino", "text": "Ciclisti romani in arrivo a Torino \u00e8 un film del 1898 di Vittorio Calcina dedicato a una manifestazione ciclistica a Torino nel 1898."}
{"id": "3211231", "revid": "287204", "url": "https://it.wikipedia.org/wiki?curid=3211231", "title": "Misko Mirkovic", "text": ""}
{"id": "3211232", "revid": "767487", "url": "https://it.wikipedia.org/wiki?curid=3211232", "title": "Written in the Stars (Tinie Tempah)", "text": "Written in the Stars \u00e8 un brano musicale del rapper britannico Tinie Tempah, pubblicato come terzo singolo estratto dall'album \"Disc-Overy\" pubblicato dalla Parlophone. Il singolo \u00e8 stato reso disponibile per il download digitale il 19 settembre 2010, e figura il featuring di Eric Turner, cantante del gruppo Street Fighting Man. Il singolo ha debuttato alla prima posizione della Official Singles Chart.\nIl video musicale prodotto per \"Written in the Stars\" \u00e8 stato diretto da Alex Herron e girato a New York. Il video \u00e8 stato reso disponibile su YouTube il 13 agosto 2010. Il 31 gennaio 2011 \"Written in the Stars\" \u00e8 stata annunciata come una delle theme song ufficiali di Wrestlemania XXVII."}
{"id": "3211233", "revid": "287204", "url": "https://it.wikipedia.org/wiki?curid=3211233", "title": "Ihar Sytau", "text": ""}
{"id": "3211235", "revid": "767487", "url": "https://it.wikipedia.org/wiki?curid=3211235", "title": "Il re alla rivista delle truppe reduci dalle grandi manovre l'8 settembre 1899", "text": "Il re alla rivista delle truppe reduci dalle grandi manovre l'8 settembre 1899 \u00e8 un film del 1899 dedicato al re d'Italia Umberto I d'Italia che passa in rivista militare delle truppe reduci l'8 settembre 1899."}
{"id": "3211242", "revid": "767487", "url": "https://it.wikipedia.org/wiki?curid=3211242", "title": "La passione di Cristo (film 1899)", "text": "La passione di Cristo \u00e8 un film del 1899 di Vittorio Calcina dedicato alla passione di Cristo.\n\u00c8 il primo film italiano a tematica religiosa.\nTrama.\nIl cortometraggio ripercorre in breve la vita di Ges\u00f9 Cristo e, in particolare, il momento della passione."}
{"id": "3211244", "revid": "1522738", "url": "https://it.wikipedia.org/wiki?curid=3211244", "title": "Super Robot Wars (videogioco)", "text": "Super Robot Wars (\"Super Robot Taisen\") \u00e8 un videogioco di ruolo pubblicato dalla Banpresto nel 1991 per Game Boy. Si tratta del primo titolo della serie \"Super Robot Wars\",\nModalit\u00e0 di gioco.\nIl gioco include soltanto mecha e personaggi dell'universo Universal Century della serie \"Gundam\", di \"Mazinger\" e di \"Getter Robo\". Questi personaggi continueranno ad apparire in quasi tutti i titoli della serie \"Super Robot Wars\". \u00c8 il primo titolo dell'intera serie a sfruttare una modalit\u00e0 multiplayer, e rimarr\u00e0 per lungo tempo l'unico, sino alla pubblicazione di \"Super Robot Wars XO\", oltre ad essere l'unico a non utilizzare personaggi umani ma soltanto mecha."}
{"id": "3211246", "revid": "767487", "url": "https://it.wikipedia.org/wiki?curid=3211246", "title": "Il corteo funebre di accompagnamento alla salma di re Umberto", "text": "Il corteo funebre di accompagnamento alla salma di re Umberto \u00e8 un film del 1900 di Vittorio Calcina dedicato al funerale di stato avvenuto a Roma al Pantheon."}
{"id": "3211251", "revid": "6923", "url": "https://it.wikipedia.org/wiki?curid=3211251", "title": "Yamaha MT 03", "text": ""}
{"id": "3211254", "revid": "57342", "url": "https://it.wikipedia.org/wiki?curid=3211254", "title": "Emidio Cappelli", "text": "Biografia.\nNipote del marchese Orazio Antonio, poeta, diplomatico e ministro del Regno delle Due Sicilie, Emidio Cappelli studi\u00f2 a Napoli, laureandosi in giurisprudenza. Nella citt\u00e0 partenopea frequent\u00f2 anche la scuola di Basilio Puoti, del quale fu discepolo assieme a Francesco de Sanctis. Il celebre pensatore irpino, del resto, ricorder\u00e0 quei tempi, censendo il Cappelli fra i classicisti e commentandone un sonetto che conteneva \u00abbei versi\u00bb, seppur mal congegnati.\nI suoi principali componimenti, sia in latino, sia in versi, risalgono agli anni trenta dell'Ottocento, epoca nella quale ha anche volgarizzato, assieme a Pier Angelo Fiorentino e Tommaso Gargallo, alcune epistole di Francesco Petrarca, quelle cio\u00e8 inviate dall'umanista \"a Francesco Rinucci, all'Italia ed a Luchino Visconti\". Questa sua versalit\u00e0 lo fece diventare socio di alcune fra le pi\u00f9 prestigiose istituzioni culturali del tempo, quali l'Accademia dell'Arcadia e l'Accademia Pontaniana.\nA Napoli conobbe anche Giacomo Leopardi, tanto che Antonio De Nino registr\u00f2 alcuni aneddoti sulla vita del poeta di Recanati appresi proprio dal Cappelli. Tuttavia, nonostante l'amicizia, nel 1836 il letterato abruzzese attraverso una recensione, in cui lodava un canto di Saverio Baldacchini, accus\u00f2 Leopardi, pur senza mai citarlo esplicitamente, di incitare i lettori all'odio, piuttosto che convogliarli verso un fine di amore fraterno. Fra gli anni trenta e quaranta gir\u00f2 l'Europa, visitando in particolare l'Inghilterra, la Germania e la Francia, nella cui capitale conobbe Carlo Botta, con il quale rest\u00f2 in amicizia.\nNel 1848, a seguito della costituzione data da Ferdinando II, fece parte del consiglio della pubblica istruzione e venne nominato nella Camera dei Pari. A parte questa parentesi non ebbe altri ruoli politici durante il Regno delle Due Sicilie, anche per il fatto che erano note le sue idee di stampo liberale. Si ritir\u00f2 di conseguenza alla vita letteraria e, prima dell'Unificazione nazionale, diede alle stampe la sua opera pi\u00f9 nota, una novella in rima, dal titolo \"La bella di Camarda\". Pubblicata nel 1857 (e ristampata nel 1858), essa ottenne un buon successo, tanto da essere da pi\u00f9 parti recensita. Come ha ricordato Benedetto Croce, il poema di Cappelli, ambientato a Camarda, aveva per\u00f2 come sfondo la Campagna di Russia.\nRientrato nell'agone politico dopo il 1860, sedette nel consiglio provinciale aquilano prima e nella Camera dei deputati poi. Venne eletto, infatti, nella VIII legislatura, sconfiggendo peraltro, nel proprio collegio elettorale, il generale Ferdinando Augusto Pinelli. A livello politico si interess\u00f2 di agricoltura, in particolare occupandosi, al pari dei suoi figli, Raffaele e Antonio, che saranno entrambi senatori del Regno d'Italia, dei problemi del Tavoliere delle Puglie."}
{"id": "3211256", "revid": "767487", "url": "https://it.wikipedia.org/wiki?curid=3211256", "title": "La nave Stella Polare del Duca degli Abruzzi", "text": "La nave Stella Polare del Duca degli Abruzzi \u00e8 un film del 1901 di Vittorio Calcina dedicato al Duca degli Abruzzi e alla sua nave \"Stella Polare\"."}
{"id": "3211257", "revid": "81195", "url": "https://it.wikipedia.org/wiki?curid=3211257", "title": "Idrosilazione", "text": ""}
{"id": "3211260", "revid": "767487", "url": "https://it.wikipedia.org/wiki?curid=3211260", "title": "Il terremoto in Calabria", "text": "Il terremoto in Calabria \u00e8 un film di Vittorio Calcina del 1905 dedicato al terremoto in Calabria dell'8 settembre 1905 che colp\u00ec la zona di Nicastro in provincia di Catanzaro."}
{"id": "3211266", "revid": "198277", "url": "https://it.wikipedia.org/wiki?curid=3211266", "title": "Neal Caffrey", "text": ""}
{"id": "3211284", "revid": "2039709", "url": "https://it.wikipedia.org/wiki?curid=3211284", "title": "Bubbone", "text": "Bubbone (in inglese ed ) \u00e8 il termine con il quale, in presenza di adenite acuta, si indica il rigonfiamento cutaneo generalmente edematoso e tumefatto, nettamente protruso all'infuori e dai contorni arrotondati e dal contenuto spesso purulento che si manifesta in corrispondenza di un linfonodo infiammato, generalmente all'inguine, alle ascelle o al collo. Le patologie che portano un bubbone a manifestarsi possono essere molteplici, come leishmaniosi, tumori o alcune malattie veneree, sebbene la patologia pi\u00f9 famosa sia, per antonomasia, la peste bubbonica. \nNel lessico medico il termine, seppur corretto, \u00e8 ormai desueto. Fu ampiamente utilizzato per tutto il XIX secolo e per gran parte del XX secolo nella letteratura medica circa la trattazione di alcune malattie infettive come la peste bubbonica o la linfogranulomatosi inguinale, un tempo chiamata, appunto, \"bubbone tropicale\" o \"bubbone climatico\". \nIl termine, permutato dal latino, \u00e8 presente nel lessico comune ove per estensione, pu\u00f2 riferirsi a generiche tumescenze, bitorzoli o rigonfiamenti della pelle che presentino le caratteristiche tipiche del bubbone: forma regolare, arrossamento, suppurazione.\nPatologie correlate.\nOltre ad essere il principale segno distintivo della peste bubbonica, ne ritroviamo la manifestazione in molte malattie a trasmissione sessuale:\nTerapia.\nIl trattamento, che varia a seconda dell'eziologia, prevede la somministrazione di farmaci antinfiammatori, e antibiotici, impacchi caldi e nei casi pi\u00f9 gravi si procede ad opera di incisione chirurgica e drenaggio."}
{"id": "3211285", "revid": "287204", "url": "https://it.wikipedia.org/wiki?curid=3211285", "title": "Gerda Maurus", "text": "Nel 1937, Gerda Maurus si spos\u00f2 con il regista Robert A. Stemmle."}
{"id": "3211299", "revid": "88740", "url": "https://it.wikipedia.org/wiki?curid=3211299", "title": "Jeanne Lanvin", "text": " Tra le pi\u00f9 importanti designer degli anni venti e trenta, Jeanne Lanvin \u00e8 ricordata soprattutto per l'abilit\u00e0 nell'utilizzo di intricati ricami, per i virtuosismi sartoriali, le decorazioni in rilievo e le fantasie floreali, tutti elementi che divennero i marchi di fabbrica della Lanvin. Quando mor\u00ec - nel 1946 - la propriet\u00e0 del marchio fu rilevata dalla figlia della stilista, Marguerite di Pietro.\nBiografia.\nMaggiore di undici figli, Jeanne Lanvin lavor\u00f2 come apprendista modista presso Madame F\u00e9lix a Parigi all'et\u00e0 di sedici anni e come sarta presso \"Talbot\", prima di diventare modista presso rue du Faubourg Saint-Honor\u00e9 nel 1889.\nNel 1895, Jeanne Lanvin spos\u00f2 il suo primo marito, il conte Emilio di Pietro, un nobile italiano a cui due anni dopo diede una figlia, Marguerite (anche conosciuta come Marie-Blanche) (1897\u20131958). Unica figlia della coppia, Marguerite di Pietro divenne una cantante d'opera, sposata al conte Jean de Polignac (1888\u20131943), alla morte della madre, divenne la direttrice della casa di moda Lanvin. Jeanne Lanvin e di Pietro divorziarono nel 1903. Il secondo marito della Lanvin, che spos\u00f2 nel 1907, fu Xavier Melet, un giornalista di \"Les Temps\" e successivamente console francese a Manchester in Inghilterra.\nNel 1909, Jeanne Lanvin entr\u00f2 nel \"Syndicat de la Couture\", che segn\u00f2 formalmente il suo status di couturi\u00e8re. Lanvin realizz\u00f2 bellissimi abiti per sua figlia - tra cui l'abito da sera Cyclone, del 1939 - che attrassero l'attenzione di numerose donne dell'epoca. Iniziarono quindi per la Lanvin le richieste di avere copie di quegli abiti visti addosso a Marguerite. Ben presto, la Lanvin inizi\u00f2 a realizzare abiti per molte nobili donne in tutta Europa, attirando nella sua boutique a rue du Faubourg Saint-Honor\u00e9 a Parigi anche clienti illustri. Jeanne Lanvin divenne celebre per i suoi abiti \"per madre e figlia\" e per il suo approccio moderno e globale all'industria della moda.\n Dal 1923, la casa di moda Lanvin compr\u00f2 una fabbrica di tintura a Nanterre. Negli anni venti, la Lanvin apr\u00ec alcuni negozi per la vendita di oggetti per la casa, di abbigliamento maschile, di pellicce e di lingerie.\nTuttavia, la sua pi\u00f9 importante espansione fu la creazione di \"Lanvin Parfums SA\" nel 1924, e l'immissione sul mercato del suo profumo pi\u00f9 celebre Arp\u00e8ge, nel 1927, ispirato al suono che sua figlia Marguerite produceva quando si esercitava al pianoforte. (\"Arp\u00e8ge\" in francese significa \"arpeggio\".)\nInoltre, la Lanvin commission\u00f2 a Armand Albert Rateau di decorare il suo appartamento al 16 di rue Barbet-de-Jouy di Parigi, e le sue due case in campagna (Il soggiorno, il salottino ed il bagno dell'appartamento furono ricostruiti nel 1985 nel Mus\u00e9e des Arts D\u00e9coratifs di Parigi). Per questo lavoro, Rateau disegn\u00f2 alcuni notevoli pezzi di arredamento in bronzo. Fra il 1921 ed il 1922, Rateau si occup\u00f2 anche di disegnare le boccette per i profumi \"La Boule\" ed \"Arp\u00e8ge\" (originally produced by the Manufacture Nationale de S\u00e8vres). "}
{"id": "3211305", "revid": "198277", "url": "https://it.wikipedia.org/wiki?curid=3211305", "title": "Peter Burke (personaggio)", "text": ""}
{"id": "3211308", "revid": "705725", "url": "https://it.wikipedia.org/wiki?curid=3211308", "title": "Dengbej", "text": "I dengb\u00eaj sono dei cantastorie o poeti-cantori curdi, depositari delle tradizioni e della lingua curde, il cui repertorio \u00e8 costituito da canti, tramandati oralmente, di avvenimenti storici o epico-leggendari.\nLa figura dei \"dengb\u00eaj\" \u00e8 paragonabile in parte a quella degli aedi dell'antica Grecia o a quella dei bardi celti. Il canto dei \"dengb\u00eaj\" \u00e8 accompagnato talora da strumenti a fiato come \"blur\" e d\u00fcd\u00fck. I testi dei dengb\u00eaj furono raccolti tra la fine dell'Ottocento e gli inizi del Novecento dagli etnografi di lingua tedesca Oskar Mann e Albert Socin."}
{"id": "3211309", "revid": "767487", "url": "https://it.wikipedia.org/wiki?curid=3211309", "title": "La collana della principessa", "text": "La collana della principessa (\"Prinzessin Sissy\") \u00e8 un film del 1939 diretto da Fritz Thiery.\nFu girato a Laxenburg, nell'Austria meridionale e fu prodotto dalla Mondial-Film e UFA. Usc\u00ec nelle sale il 13 gennaio 1939.\nTrama.\nMax di Baviera dimentica a Potsdam una preziosa collana comperata per la figlia, la principessa Sissi. Il pittore Wittberg la trova e, pensando di restituirla al duca, la consegna invece a Lindner, direttore di un circo. Per finanziare il suo circo, Lindner porta la collana al banco dei pegni di Monaco. La nipote del proprietario del banco indossa la collana ed \u00e8 vista da Ludovica, la moglie di Max, che si convince che la ragazza sia l'amante del marito. Il giorno dopo, tuttavia, i sospetti vengono dissipati da un incontro chiarificatore e Sissy pu\u00f2 avere finalmente la sua collana.\nProduzione.\nIl film fu prodotto dalla Mondial-Film con il titolo originale austriaco \"Prinzessin Sissy\". Venne girato a Laxenburg, a Vienna e a Sch\u00f6nbrunn.\nDistribuzione.\nIl film fu distribuito dall'UFA e dalla Terra-Filmverleih. Usc\u00ec nelle sale USA il 13 gennaio 1939. In Germania, venne distribuito il 3 marzo 1939 con il titolo \"Die kleine Prinzessin\"."}
{"id": "3211311", "revid": "125311352", "url": "https://it.wikipedia.org/wiki?curid=3211311", "title": "Moto Morini Scrambler", "text": "La Moto Morini Scrambler 1200 \u00e8 un modello di motocicletta prodotto artigianalmente dalla casa motociclistica bolognese Moto Morini. \u00c8 stato assemblato a partire dal 2009 presso gli stabilimenti di Casalecchio di Reno (Bologna) e, dal 2014 presso quelli di Trivolzio (Pavia). \u00c8 oggi prodotto e personalizzabile su richiesta dei clienti.\nStoria.\nLa presentazione.\nNata sulla base tecnica - motore e telaio - della 9 1/2, il \"design\" della moto \u00e8 stato curato dallo studio Marabese Design, gi\u00e0 autore della 1200 Sport, stavolta con l'intento di richiamare le linee delle \"scrambler\" degli anni sessanta e con un richiamo alle \"caf\u00e9 racer\". Si presenta con solo un piccolo cupolino protettivo, con telaio nonch\u00e9 organi propulsivi in piena vista e pneumatici tassellati di primo equipaggiamento.\nIl propulsore \u00e8 una versione rivista del classico \"Bialbero CorsaCorta\" e si tratta di un motore a 4 tempi bicilindrico a V di 87\u00b0, progettato ex novo da Franco Lambertini e in linea con le normative anti-inquinamento euro 3. Nella versione presentata ad Eicma 2017, \u00e8 stato portato in linea con le normative euro 4. La componentistica \u00e8 quasi interamente italiana: il telaio \u00e8 inizialmente fornito dalla Verlicchi, la forcella anteriore \u00e8 una Marzocchi Magnum Upside Down da 50mm, mentre la sospensione posteriore - nella prima produzione dotata di ammortizzatore laterale Paioli con serbatoio piggy back, verr\u00e0 poi sostituita da un monoammortizzatore laterale Ohlins pluriregolabile. L'impianto frenante \u00e8 della Brembo. Nel corso degli anni, anche a causa delle vicissitudini dell'azienda e del fallimento di alcuni fornitori (fra cui Verlicchi Telai e Paioli Meccanica), e di una serie di aggiornamenti, la componentistica varier\u00e0.\nLa prima serie.\nPresentata nel 2008, al Bike Expo di Padova assieme alla 1200 Sport, e provata su strada alla fine dell'anno la produzione inizia successivamente a quest'ultima e a rilento l'anno successivo a causa della forte crisi che investe il marchio, e che porta ad un rallentamento della fornitura dei nuovi pezzi specifici per il modello. Con la messa in liquidazione della societ\u00e0, e le ormai mancate richieste da parte dei clienti - preoccupati per la possibilit\u00e0 di carenze di assistenza e di ricambi - e dei concessionari, finiscono per essere pochissimi gli esemplari finiti di tale prima serie (nei colori nero/bianco o rosso/bianco) usciti dalla fabbrica prima dello stop produttivo, avvenuto nello stesso 2009. \u00c8 solo grazie alla decisione del curatore fallimentare di prolungare l'esercizio provvisorio a settembre del 2010 per vendere le moto a magazzino e terminare la costruzione di quelle ancora in catena di montaggio, utilizzando i pezzi in stock, che \u00e8 possibile - nel 2010 - per la fabbrica sfornare e vendere - fra gli altri modelli - altri 30 copie della Scrambler, omologandole singolarmente. A queste si aggiungono ulteriori 16 esemplari, assemblati utilizzando anche pezzi di altri modelli del marchio.\n\u00c8 stata l'ultima motocicletta prodotta dalla propriet\u00e0 Morini Motori della casa motociclistica bolognese prima della messa in liquidazione della societ\u00e0, avvenuta nel 2010.\nLa Scrambler \"restyling\".\nNel corso del 2012, con la ripresa dell'attivit\u00e0 dell'azienda da parte della nuova propriet\u00e0 di Moto Morini, il modello - aggiornato tecnicamente ed esteticamente (il bozzetto dei colori disponibile \u00e8 diverso, non essendo pi\u00f9 disponibili le colorazioni precedenti) - \u00e8 stato scelto, assieme alla \"\"Granpasso\" ed al \"Corsaro Veloce\"\" ugualmente aggiornati, per far parte del tris di modelli che \u00e8 stato deciso di rilanciare in una produzione in serie limitata e \"su richiesta\", secondo la filosofia della nuova propriet\u00e0. In questo modo, le moto sono anche personalizzabili. Nel 2014, a seguito del trasferimento della sede da Casalecchio di Reno, la moto viene assemblata a Trivolzio (Pavia).\nLa \"\"Nuova Scrambler\" (2018)\".\nDopo aver progressivamente aggiornato esteticamente, nell'elettronica e - ove possibile, nella meccanica - il modello gi\u00e0 in listino, ad EICMA 2017 l'azienda presenta il prototipo di una \"\"Nuova Scrambler\" \"(2018)\"\", stilizzata dal designer Angel Lussiana secondo il nuovo corporate look della casa, con diverso telaio ed estetica modificata, nonch\u00e9 rivista nella meccanica ed elettronica. Mentre la nuova moto non \u00e8 ancora disponibile, la Scrambler classica resta comunque in catalogo, ad affiancarla."}
{"id": "3211312", "revid": "36306577", "url": "https://it.wikipedia.org/wiki?curid=3211312", "title": "Omicidio rituale", "text": ""}
{"id": "3211319", "revid": "125007901", "url": "https://it.wikipedia.org/wiki?curid=3211319", "title": "Betty Faria", "text": "Biografia.\nBetty Faria \u00e8 figlia di un militare e di una casalinga. Nel 1965 ha fatto il suo debutto nel mondo dello spettacolo, sostenendo ruoli marginali in un film e in una telenovela. Negli anni successivi \u00e8 stata spesso scelta come attrice protagonista, soprattutto in tv. La sua telenovela pi\u00f9 celebre \u00e8 \"Agua Viva\" (trasmessa in Italia per la prima volta da Retequattro, poi anche da Telemontecarlo), in cui interpreta una giovane donna contesa da due fratelli. Betty Faria \u00e8 nota anche per la sua partecipazione alla telenovela \"Destini\", pur non ricoprendovi la parte pi\u00f9 importante: al suo personaggio per\u00f2 \u00e8 stato abbinato un tema musicale divenuto poi una hit in Brasile, ovvero \"Deixa Chover\" di Guilherme Arantes. \nNegli anni 60 e 70 Betty Faria in tv \u00e8 anche stata un'apprezzata showgirl, al fianco di personaggi come Dick Farney e Grande Otelo.\nAl cinema, Betty Faria \u00e8 stata l'acclamata protagonista di \"Bye Bye Brasil\". Ha invece avuto un cameo in \"Donna Flor e i suoi due mariti\", la pellicola che ha lanciato S\u00f4nia Braga, cui \u00e8 stata spesso contrapposta dai media.\nVita privata.\nFervente buddhista, Betty Faria \u00e8 madre di due figli, una femmina e un maschio, avuti rispettivamente dagli attori Claudio Marzo e Daniel Filho, rispettivamente suo primo e suo secondo marito. Dal 2000 \u00e8 sposata con Franklin Thompson."}
{"id": "3211323", "revid": "1543377", "url": "https://it.wikipedia.org/wiki?curid=3211323", "title": "Tlokweng", "text": "Tlokweng \u00e8 un villaggio del Botswana, fa parte del Distretto Sudorientale ed \u00e8 adiacente alla capitale Gaborone tanto che pu\u00f2 essere considerata parte della sua agglomerazione. La citt\u00e0 sorge sull'altro lato del fiume Notwane ed \u00e8 attraversata dalla strada che conduce al confine con il Sudafrica che dista solamente 15 km. Secondo i dati del censimento del 2011 la popolazione cittadina ammonta a 36.323 abitanti.\nLetteratura.\nLa citt\u00e0 di Tlokweng \u00e8 celebre per essere associata come luogo natale di uno dei personaggi principali della serie \"The No. 1 Ladies' Detective Agency\" creata dallo scrittore Alexander McCall Smith."}
{"id": "3211325", "revid": "15756", "url": "https://it.wikipedia.org/wiki?curid=3211325", "title": "Aeroporto di Istanbul", "text": ""}
{"id": "3211327", "revid": "36306961", "url": "https://it.wikipedia.org/wiki?curid=3211327", "title": "Cattura K", "text": ""}
{"id": "3211333", "revid": "1013865", "url": "https://it.wikipedia.org/wiki?curid=3211333", "title": "Mochudi", "text": "Mochudi \u00e8 un villaggio del Botswana situato nel Distretto di Kgatleng, di cui \u00e8 capoluogo, a circa 37 km dalla capitale Gaborone. Fu fondato nel 1871 dal popolo Tswana.\nSecondo il censimento del 2011 la popolazione ammonta a 44.815 abitanti.\nLocalit\u00e0.\nNel territorio del villaggio sono presenti le seguenti 88 localit\u00e0:"}
{"id": "3211334", "revid": "36426", "url": "https://it.wikipedia.org/wiki?curid=3211334", "title": "Francesco I delle due Sicilie", "text": ""}
{"id": "3211335", "revid": "36426", "url": "https://it.wikipedia.org/wiki?curid=3211335", "title": "Francesco II delle due Sicilie", "text": ""}
{"id": "3211336", "revid": "36426", "url": "https://it.wikipedia.org/wiki?curid=3211336", "title": "Pierpont Morgan", "text": ""}
{"id": "3211338", "revid": "287204", "url": "https://it.wikipedia.org/wiki?curid=3211338", "title": "Lo stato di eccezione", "text": ""}
{"id": "3211344", "revid": "767487", "url": "https://it.wikipedia.org/wiki?curid=3211344", "title": "Piccoli fuochi", "text": "Piccoli fuochi \u00e8 un film del 1985 diretto dal regista Peter Del Monte.\nTrama.\nItalia settentrionale, met\u00e0 anni '80. Tommaso, 6 anni, poco seguito dai pur benestanti genitori, accumula molte problematiche che combatte creandosi un mondo a sua misura: ne fanno parte uno strano re, un robot e un drago. La conoscenza della baby sitter Mara e del suo compagno lo far\u00e0 emergere da questo torpore, ma gli innescher\u00e0 l'odio verso l'uomo, che morir\u00e0 in un rogo come nei sogni del bambino. Sar\u00e0 proprio questo episodio a fare s\u00ec che i genitori di Tommaso capiscano quanto hanno mancato nei confronti del figlio e gli si riavvicinino, mentre i tre personaggi fantastici spariranno dalla vita del bambino."}
{"id": "3211347", "revid": "1543377", "url": "https://it.wikipedia.org/wiki?curid=3211347", "title": "Ldd (Unix)", "text": "ldd (acronimo per \"List Dynamic Dependencies\") \u00e8 un comando dei sistemi operativi Unix e Unix-like che stampa le dipendenze delle librerie condivise.\nL'equivalente di ldd per Darwin e macOS \u00e8 codice_1."}
{"id": "3211349", "revid": "709565", "url": "https://it.wikipedia.org/wiki?curid=3211349", "title": "Nostalgia (Elisa)", "text": "Nostalgia \u00e8 il primo singolo estratto dal suo settimo album di Elisa \"Ivy\".\nIl brano.\nScritto nel testo dalla cantante e con la collaborazione del compagno Andrea Rigonat per la musica, il brano \u00e8 prodotto dalla stessa Elisa.\nLa cantautrice ha dichiarato:\nLa versione uscita come singolo e in radio (\"Radio Edit\") \u00e8 differente dalla \"Album Version\" nel mixaggio e nella durata ed \u00e8 stata realizzata dal mixer e produttore inglese James F. Reynolds. Questa versione sostituisce la \"Album Version\" nella versione di \"Ivy\" pubblicata nei negozi digitali (sull'iTunes Store la \"Album Version\" \u00e8 inclusa come bonus track) ed \u00e8 inclusa nella raccolta \"Steppin' on Water\".\nIl brano \u00e8 stato eseguito dal vivo per la prima volta durante l'ultima puntata della quarta edizione di X Factor.\nIl singolo.\nIl singolo, per un motivo non chiaro, \u00e8 stato pubblicato sull'iTunes Store nella mattinata del 12 novembre 2010 nella \"Album Version\" e rimosso dopo poche ore, ma sufficienti per fargli raggiungere la posizione 51. In seguito \u00e8 stato annunciato che il singolo sarebbe uscito ufficialmente venerd\u00ec 19 novembre 2010.\nIl video.\nNon \u00e8 stato realizzato alcun video ufficiale per \"Nostalgia\", tuttavia un \"viral video\" \u00e8 stato pubblicato sul canale YouTube ufficiale di Elisa il 13 gennaio 2011, composto da spezzoni del documentario pubblicato con l'album e montato dalla stessa Elisa."}
{"id": "3211355", "revid": "1305772", "url": "https://it.wikipedia.org/wiki?curid=3211355", "title": "Bartolino", "text": ""}
{"id": "3211365", "revid": "287204", "url": "https://it.wikipedia.org/wiki?curid=3211365", "title": "Roland McKean", "text": "Ha conseguito B.A. e Ph.D. in economia all'Universit\u00e0 di Chicago. Dal 1951 al 1963 \u00e8 stato un ricercatore in economia presso la RAND Corporation. \u00c8 stato professore di economia all'Universit\u00e0 della California di Los Angeles fino al 1968, e professore di economia alla McIntire School of Commerce dell'Universit\u00e0 della Virginia fino al suo pensionamento nel 1988.\nTra le sue opere: \"Efficiency in Government Through Systems Analysis\", \"The Economics of Defense in the Nuclear Age\" (insieme a Charles Hitch) e \"Teacher Shortages and Salary Schedules\" (insieme a Joseph Kershaw). "}
{"id": "3211366", "revid": "154893", "url": "https://it.wikipedia.org/wiki?curid=3211366", "title": "Secondo millennio d.C.", "text": ""}
{"id": "3211367", "revid": "154893", "url": "https://it.wikipedia.org/wiki?curid=3211367", "title": "Terzo millennio d.C.", "text": ""}
{"id": "3211372", "revid": "834", "url": "https://it.wikipedia.org/wiki?curid=3211372", "title": "Pudiga (torrente)", "text": ""}
{"id": "3211374", "revid": "729019", "url": "https://it.wikipedia.org/wiki?curid=3211374", "title": "New Augusta", "text": "New Augusta \u00e8 una citt\u00e0 (\"town\") degli Stati Uniti d'America, capoluogo della contea di Perry, nello Stato del Mississippi."}
{"id": "3211376", "revid": "1543377", "url": "https://it.wikipedia.org/wiki?curid=3211376", "title": "Huang Liangcai", "text": "Palmar\u00e8s.\nIn carriera ha conseguito i seguenti risultati:"}
{"id": "3211378", "revid": "1573940", "url": "https://it.wikipedia.org/wiki?curid=3211378", "title": "Kenta Chida", "text": "Palmar\u00e8s.\nIn carriera ha conseguito i seguenti risultati:"}
{"id": "3211380", "revid": "1873017", "url": "https://it.wikipedia.org/wiki?curid=3211380", "title": "Brooklyn Dodgers (NFL)", "text": "I Brooklyn Dodgers sono stati una squadra di football americano della National Football League con sede a Brooklyn che disput\u00f2 le stagioni dal al e quella del col nome di Brooklyn Tigers. Nel 1945, a causa di problemi finanziari, la squadra venne sciolta ed i giocatori confluirono nei Boston Yanks.\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte dei Brooklyn Dodgers che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3211381", "revid": "729019", "url": "https://it.wikipedia.org/wiki?curid=3211381", "title": "New Hebron", "text": "New Hebron \u00e8 una citt\u00e0 (\"town\") degli Stati Uniti d'America, situata nella contea di Lawrence, nello Stato del Mississippi."}
{"id": "3211382", "revid": "1543377", "url": "https://it.wikipedia.org/wiki?curid=3211382", "title": "New Hope (Mississippi)", "text": "New Hope \u00e8 un centro abitato e un census-designated place (CDP) degli Stati Uniti d'America, situata nella contea di Lowndes, nello stato del Mississippi."}
{"id": "3211383", "revid": "1305772", "url": "https://it.wikipedia.org/wiki?curid=3211383", "title": "Ry\u014d Miyake", "text": "Palmar\u00e8s.\nIn carriera ha conseguito i seguenti risultati:"}
{"id": "3211385", "revid": "1543377", "url": "https://it.wikipedia.org/wiki?curid=3211385", "title": "Suguru Awaji", "text": "Palmar\u00e8s.\nIn carriera ha conseguito i seguenti risultati:"}
{"id": "3211386", "revid": "24823", "url": "https://it.wikipedia.org/wiki?curid=3211386", "title": "Brooklyn Tigers", "text": ""}
{"id": "3211387", "revid": "123411152", "url": "https://it.wikipedia.org/wiki?curid=3211387", "title": "Belle Reve", "text": "Il penitenziario di Belle Reve \u00e8 una prigione immaginaria ed un sanatorio dell'Universo DC, che comparve per la prima volta in \"Suicide Squad\" n. 1 (maggio 1987), e fu creata da John Ostrander e Luke McDonnell.\nStoria.\nIl penitenziario federale di Belle Reve \u00e8 una prigione speciale per i metaumani ed altri supercriminali. Si trova nella parrocchia di Terrebonne, in Louisiana, ed \u00e8 vicina al golfo del Messico, nonch\u00e9 circondata da miglia di terre paludose. Essendo una prigione per numerosi supercriminali, fu scelta da Amanda Waller come quartier generale della Suicide Squad. La condanna dei criminali pu\u00f2 essere ridotta qualora acconsentano a svolgere delle missioni suicide. Alcuni tra i pi\u00f9 infidi indossano dei dispositivi, che causerebbero loro menomazioni o morte in caso di tentativi di fuga.\nLa maggior parte dello staff della prigione lavora sia come impiegati della prigione sia per facilitare le operazioni della Squad. Alcuni degli impiegati sono amici dei membri pi\u00f9 equilibrati della squadra. Meccanici lavorano sui veicoli della Squad, e i medici della prigione trattano i prigionieri e i membri della Squad allo stesso modo. L'esistenza della Suicide Squad ha messo la struttura sotto attacco diverse volte.\nLa prigione \u00e8 stata sede di numerose indagini governative, perch\u00e9 sarebbe stato scandaloso sapere che gli Stati Uniti utilizzavano dei supercriminali assassini per ottenere i propri obiettivi. La nota reporter Lois Lane ha svolto delle indagini su questi fatti, ma \u00e8 stata parzialmente allontanata da un custode fittizio messo apposta per distogliere la sua attenzione dalle attivit\u00e0 della Squad.\nAttualmente, Amanda Waller sta scontando una pena proprio a Belle Reve dove fu portata dopo essere stata riconosciuta colpevole di cooperazione alle missioni della Squad.\nBelle Reve \u00e8 stato il luogo della rivolta causata da Mageddon in \"JLA\" n. 34, in cui numerose guardie ed altri membri della prigione sono stati uccisi, compreso il guardiano (non \u00e8 chiaro se sia il medesimo guardiano apparso in precedenti fumetti della Squad). Il criminale Hector Hammond viene controllato da un emissario di Mageddon, cosa che influisce su gran parte della rivolta. I membri della Justice League, Aquaman, Lanterna Verde, Zauriel e Plastic Man intervengono per calmare la rivolta. La maggior parte del lavoro \u00e8 svolta da Plastic Man, che utilizza i suoi poteri di mutaforma per ingannare i prigionieri, facendogli credere che Batman sia sul posto.\nUn'altra rivolta alla prigione di Belle Reve \u00e8 stata sedata da Superman e dal viaggiatore temporale Kal Kent in \"One Million\" n. 1.\nDurante \"Day of Judgement\", uno dei tanti portali dell'Inferno viene aperto vicino alla prigione. Plastic Man e alcuni dei prigionieri hanno lavorato insieme al fine di contenere la situazione.\nVersioni alternative.\nKingdom Come.\nNella serie limitata di Elseworld/DC Comics, \"Kingdom Come\", Belle Reve venne distrutta da Genosyde, uccidendo tutti i suoi occupanti.\nComparse in altri media.\n\"Un tram che si chiama Desiderio\".\nLa Belle Reve originale nei media fu il nome di una piantagione immaginaria della famiglia Dubois a Laurel, Mississippi, in \"Un tram che si chiama Desiderio\". La piantagione fu venduta piano piano, pezzo per pezzo, finch\u00e9 l'ultimo membro della famiglia, Blanche, cap\u00ec che non aveva pi\u00f9 i mezzi per sostenersi, costringendola a trasferirsi da sua sorella e suo cognato - Stanley e Stella Kovalsky.\n\"Justice League Unlimited\".\nBelle Reve comparve nell'episodio \"Task Force X\" della serie animata \"Justice League Unlimited\". In questa versione, la Suicide Squad si chiama Task Force X; il loro quartier generale, come per la loro controparte dei fumetti, \u00e8 il Penitenziario di Belle Reve.\n\"Smallville\".\nNella serie televisiva \"Smallville\", il Sanatorio di Belle Reve \u00e8 un manicomio. I mostri da meteorite di solito affrontati da Clark, vi vengono tenuti per la loro insanit\u00e0 mentale, come succede a numerosi nemici di Batman che finiscono per essere internati nel Manicomio di Arkham. Nell'episodio \"Freak\", Chloe Sullivan disse che i cittadini di Smallville infettati dai frammenti di meteoriti finivano per morire o per essere confinati a Belle Reve, indicando che l'insanit\u00e0 mentale era un effetto collaterale dell'esposizione degli esseri umani alla kryptonite.\nDC Extended Universe.\nAll'interno del DC Extended Universe \u00e8 comparso in \"\", \"Suicide Squad\" e \"The Suicide Squad - Missione suicida\".\n\"Batman v Superman: Dawn of Justice\" (2016).\nNel film \"\" Lex Luthor viene imprigionato a Belle Reve in conseguenza dei suoi crimini per poi essere trasferito ad Arkham\n\"Suicide Squad\" (2016).\nIl penitenziario appare anche nel film \"Suicide Squad\" come la struttura in cui sono reclusi i protagonisti prima di essere liberati.\n\"The Suicide Squad - Missione suicida\" (2021).\nAppare nel film, viene gestita da John Economos ed \u00e8 il quartier generale di Amanda Waller e del suo staff. Custodisce criminali dal calibro di Harley Queen, King Shark, Bloodsport, Ratcatcher 2, Savant e Weasel.\n\"Justice League: Throne of Atlantis\".\nNel film animato \"\" Orm viene rinchiuso, a met\u00e0 dei titoli di coda, nel carcere di Belle Reve."}
{"id": "3211391", "revid": "729019", "url": "https://it.wikipedia.org/wiki?curid=3211391", "title": "New Houlka", "text": "New Houlka \u00e8 una citt\u00e0 (\"town\") degli Stati Uniti d'America, situata nella contea di Chickasaw, nello Stato del Mississippi."}
{"id": "3211392", "revid": "729019", "url": "https://it.wikipedia.org/wiki?curid=3211392", "title": "Newton (Mississippi)", "text": "Newton \u00e8 una citt\u00e0 (\"city\") degli Stati Uniti d'America, situata nella contea di Newton, nello Stato del Mississippi."}
{"id": "3211395", "revid": "729019", "url": "https://it.wikipedia.org/wiki?curid=3211395", "title": "North Carrollton", "text": "North Carrollton \u00e8 una citt\u00e0 (\"town\") degli Stati Uniti d'America, situata nella contea di Carroll, nello Stato del Mississippi."}
{"id": "3211396", "revid": "1543377", "url": "https://it.wikipedia.org/wiki?curid=3211396", "title": "North Tunica", "text": "North Tunica \u00e8 un centro abitato e un census-designated place (CDP) degli Stati Uniti d'America, situata nella contea di Tunica, nello stato del Mississippi."}
{"id": "3211397", "revid": "729019", "url": "https://it.wikipedia.org/wiki?curid=3211397", "title": "Noxapater", "text": "Noxapater \u00e8 una citt\u00e0 (\"town\") degli Stati Uniti d'America, situata nella contea di Winston, nello Stato del Mississippi."}
{"id": "3211398", "revid": "729019", "url": "https://it.wikipedia.org/wiki?curid=3211398", "title": "Oakland (Mississippi)", "text": "Oakland \u00e8 una citt\u00e0 (\"town\") degli Stati Uniti d'America, situata nella contea di Contea di Yalobusha, nello Stato del Mississippi."}
{"id": "3211400", "revid": "60592", "url": "https://it.wikipedia.org/wiki?curid=3211400", "title": "Tancah", "text": "Tancah \u00e8 un complesso archeologico Maya situato nella penisola dello Yucat\u00e1n, in Messico, situato a circa 10 km a sud di Xelha.\nIl complesso \u00e8 costituito da alcuni templi e da un cenote. I templi ritrovati somigliano a quelli di Tulum, anche se in parte sembrano essere anteriori. Si pensa che, durante il periodo Postclassico (1200 d.C.), Tancah fosse una sorta di citt\u00e0 satellite di Tulum. \nGli edifici pi\u00f9 antichi risalgono al periodo a cavallo tra il Classico finale ed il Postclassico antico, mentre altri monumenti risalgono al Postclassico medio. Negli edifici postclassici sono state rinvenute pitture murali che rappresentano mitivi tipici del periodo; \u00e8 stato messo in evidenza che lo stile di queste pitture \u00e8 simile a quello del Codice di Madrid, anch'esso risalente al Postclassico.\nCollegamenti esterni.\nPlanetware"}
{"id": "3211409", "revid": "287204", "url": "https://it.wikipedia.org/wiki?curid=3211409", "title": "Brooklyn Dodgers (disambigua)", "text": ""}
{"id": "3211410", "revid": "121642954", "url": "https://it.wikipedia.org/wiki?curid=3211410", "title": "Fernando Palazzi", "text": "Biografia.\nNato ad Arcevia in provincia di Ancona nel 1884, dopo aver frequentato il Regio liceo Carlo Rinaldini del capoluogo marchigiano, consegu\u00ec la laurea in Giurisprudenza ed intraprese la carriera di magistrato. \nNel 1908 fu nominato uditore giudiziario al Tribunale di Ancona e due anni dopo, nel 1910, spos\u00f2 la savonese Emilia Sguerso, dalla quale avr\u00e0 tre figli.\nL'attivit\u00e0 in magistratura prosegu\u00ec fino al 1922, anno in cui abbandon\u00f2 la carriera, con incarichi diversi nei tribunali di varie citt\u00e0, tra le quali Piacenza e Ferrara e, nel 1919, presso il Tribunale militare di Roma.\nAl lavoro di magistrato affianc\u00f2 ben presto l'attivit\u00e0 letteraria: fu scrittore, critico letterario per diverse riviste e giornali tra i quali \"La Fiera Letteraria\", collaboratore del quotidiano \"Corriere della Sera\", traduttore di autori francesi e tedeschi, quali Balzac, Voltaire, Taine, Heine e altri.\nNel 1928 inizi\u00f2 la collaborazione con la casa editrice UTET di Torin,o per la quale progett\u00f2, insieme al germanista Vincenzo Errante, la diffusissima collana per ragazzi \"La scala d'oro\", pubblicata nel 1932; qualche anno dopo, sempre con Errante e per la UTET, ide\u00f2 e diresse \"Il tesoro del ragazzo italiano,\" enciclopedia illustrata pubblicata nel 1939 e che ebbe successive riedizioni fino al 1971; nel 1953 progett\u00f2 un'enciclopedia dedicata alle trame dei romanzi, il cui primo volume, con il titolo \"Trame d'oro\", fu pubblicato dalla UTET nel 1956.\nScrisse numerosi testi scolastici di storia, geografia e grammatica, e cur\u00f2 antologie di letture e raccolte di fiabe. Tra le sue opere un romanzo sentimentale, \"La storia amorosa di Rosetta e del cavalier di N\u00e9rac\", \n con il quale ottenne, nel 1930, il premio Mondadori per un romanzo inedito italiano, e un\"'Enciclopedia degli aneddoti\". \nIl suo nome \u00e8 ricordato principalmente quale autore del \"Novissimo dizionario della lingua italiana\", edito dalla casa editrice Ceschina nel 1939 e che ebbe vasta diffusione e diverse ristampe, fino a tempi recenti; \ndel vocabolario cur\u00f2 anche un'edizione minore, dal titolo \"Il Piccolo Palazzi - Moderno dizionario della lingua italiana\", anch'esso pi\u00f9 volte ristampato.\nPalazzi mor\u00ec a Milano, a settantasette anni, nel 1962."}
{"id": "3211413", "revid": "599013", "url": "https://it.wikipedia.org/wiki?curid=3211413", "title": "Wiesenbach", "text": ""}
{"id": "3211414", "revid": "729019", "url": "https://it.wikipedia.org/wiki?curid=3211414", "title": "Okolona (Mississippi)", "text": "Okolona \u00e8 una citt\u00e0 (\"city\") degli Stati Uniti d'America, situata nella contea di Chickasaw, nello Stato del Mississippi.\nQui nacque il tastierista dei Commodores Milan Williams."}
{"id": "3211415", "revid": "599013", "url": "https://it.wikipedia.org/wiki?curid=3211415", "title": "Welgelegen", "text": ""}
{"id": "3211417", "revid": "729019", "url": "https://it.wikipedia.org/wiki?curid=3211417", "title": "Olive Branch", "text": "Olive Branch \u00e8 una citt\u00e0 (\"city\") degli Stati Uniti d'America, situata nella contea di DeSoto, nello Stato del Mississippi."}
{"id": "3211419", "revid": "599013", "url": "https://it.wikipedia.org/wiki?curid=3211419", "title": "Vierkirchen", "text": ""}
{"id": "3211420", "revid": "329581", "url": "https://it.wikipedia.org/wiki?curid=3211420", "title": "Quinto Marcio Tremulo", "text": "Biografia.\nFu eletto console nel 306 a.C., con il collega Publio Cornelio Arvina. Durante il suo primo consolato Tremulo affront\u00f2 gli Ernici e gli abitanti di Anagni, battendoli facilmente e conquistando la citt\u00e0. In questo modo riusc\u00ec a portare assistenza al suo collega impegnato nel Sannio. Al suo arrivo fu attaccato improvvisamente dai Sanniti, ma Cornelio Arvina giunse in suo soccorso ed insieme ottennero una brillante vittoria sul nemico. Cornelio Arvina rimase nel Sannio, mentre Tremulo torn\u00f2 a Roma, dove celebr\u00f2 il trionfo sugli Ernici e Anagnini; una statua equestre a lui dedicata fu eretta nel foro davanti al tempio di Castore.\nFu console per la seconda volta nel 288 a.C.."}
{"id": "3211422", "revid": "729019", "url": "https://it.wikipedia.org/wiki?curid=3211422", "title": "Cincinnati Reds (NFL)", "text": "I Cincinnati Reds sono stati una squadra di football americano della National Football League con sede a Cincinnati che disput\u00f2 la stagione e le prime otto partite della stagione ."}
{"id": "3211423", "revid": "767487", "url": "https://it.wikipedia.org/wiki?curid=3211423", "title": "Seiji Kameda", "text": "Biografia.\nSeiji Kameda nasce nel 1964 da genitori giapponesi a New York, ma l'anno successivo torna in patria. A 3 anni inizia a studiare pianoforte con sua sorella maggiore, e ad 11 la chitarra con il fratello maggiore. La famiglia si trasferisce pi\u00f9 volte: nel 1970 \u00e8 ad \u014csaka e nel 1976 a T\u014dky\u014d, dove Seiji inizia a sviluppare l'hobby per le radiocomunicazioni e con la stazione radio amatoriale BCL (Broadcast Communications Limited) prova ad ascoltare musica occidentale (allora molto poco diffusa in Giappone) tramite le onde radio di provenienza statunitensi; l'anno successivo il tredicenne Seiji istituisce una sua radio amatoriale, FM KAMEDA, che trasmette dalla propria cameretta. Nel 1978 inizia a suonare il basso elettrico, strumento che lo appassiona enormemente: nel 1980 compra uno Yamaha BB2000 e nel 1984 lo vende per poter comprare un Fender Jazz Bass. Nel 1987 si laurea in lettere presso la prestigiosa universit\u00e0 di Waseda e subito dopo inizia a comporre e realizzare dei demo tape che gli permetteranno, dall'anno dopo, di iniziare la carriera professionale come arrangiatore.\nDal 1988, Seiji Kameda ha lavorato come strumentista, compositore e arrangiatore per molti dei pi\u00f9 importanti artisti pop e rock giapponesi, raggiungendo grande notoriet\u00e0 fra gli addetti ai lavori; fra i musicisti con cui lavora c'\u00e8 anche Ringo Shiina, per la quale produce nel 1999 al suo primo album \"Muzai Moratorium\": l'incontro genera una reciproca stima che sfocer\u00e0 nella fondazione nel 2003 dei Tokyo Jihen, un supergruppo con Shiina alla voce, Kameda al basso ed altri rinomati musicisti giapponesi.\nCollateralmente all'attivit\u00e0 musicale, Kameda ha istituito anche un festival intitolato , svoltosi il 2 e 3 maggio 2009 ed a cui hanno partecipato molti artisti che avevano lavorato con lui.\nSi identifica spesso con una tartaruga, animale totem che ha scelto per via dell'ideogramma \u4e80 (\"kame\", \"tartaruga\") che compare nel suo cognome, ed in alcune occasioni si firma con il disegno di una tartaruga.\nDiscografia.\nLa discografia come produttore di Kameda si estende dal 1998 ad oggi ed \u00e8 molto vasta e particolareggiata, riferendosi spesso non ad interi album, ma a specifici brani al loro interno. Di seguito sono riportati tutti gli artisti che si sono avvalsi della sua collaborazione e il prodotto discografico al quale Kameda ha lavorato. I dischi indicati in grassetto sono stati interamente prodotti da Kameda, le specifiche quando non si tratta di un album sono indicate fra parentesi \"()\" e le note dopo il punto e virgola \";\"."}
{"id": "3211424", "revid": "834", "url": "https://it.wikipedia.org/wiki?curid=3211424", "title": "Donna Flor e i suoi due mariti (film)", "text": ""}
{"id": "3211425", "revid": "61054", "url": "https://it.wikipedia.org/wiki?curid=3211425", "title": "Bassa Friulana", "text": ""}
{"id": "3211430", "revid": "1805885", "url": "https://it.wikipedia.org/wiki?curid=3211430", "title": "Nextmedia", "text": "Nextmedia Pty Ltd \u00e8 una societ\u00e0 australiana fondata nel 2007 dal Wolseley Private Equity, opera nel campo dell'editoria e dei nuovi media. Ha sede a St Leonards, sobborgo del North Shore di Sydney.\nIl suo amministratore delegato (CEO) \u00e8 David Gardiner (gi\u00e0 Deputy Chief Executive Officer di ACP Magazines, il pi\u00f9 grande editore di periodici d'Australia). Attualmente Wolseley Private Equity \u00e8 rappresentato nel consiglio d'amministrazione di Nextmedia da James Todd (Presidente), Richard Burrows e Felix Danziger.\nA partire dal 2008 comincia ad espandere le proprie dimensioni mediante l'acquisizione di altri importanti editori australiani: Horwitz Publications (fondata nel 1960), Bluewater Publishing (2006), Chevron Publishing Group (1988) e Next Publishing (fondata nel 1987)."}
{"id": "3211431", "revid": "263434", "url": "https://it.wikipedia.org/wiki?curid=3211431", "title": "Carica di Chan-Paton", "text": ""}
{"id": "3211432", "revid": "1494169", "url": "https://it.wikipedia.org/wiki?curid=3211432", "title": "Dona Flor e i suoi due mariti (disambigua)", "text": ""}
{"id": "3211433", "revid": "219110", "url": "https://it.wikipedia.org/wiki?curid=3211433", "title": "Apache Axis2", "text": "Apache Axis2 \u00e8 un'infrastruttura di Apache Software Foundation per creare, pubblicare e consumare Web service in Java.\nSi tratta di una versione completamente riprogettata e riscritta di Apache Axis SOAP. Le implementazioni di Axis2 sono disponibili in Java e in C.\nAxis2 fornisce strumenti da riga di comando per creare e usare Web service, un server SOAP stand-alone e una Web application che ospita i Web service all'interno di un servlet container."}
{"id": "3211435", "revid": "287204", "url": "https://it.wikipedia.org/wiki?curid=3211435", "title": "Devil Red", "text": "Devil Red \u00e8 un romanzo noir di Joe R. Lansdale del 2010.\n\u00c8 l'ottavo romanzo che ha come protagonisti Hap Collins e Leonard Pine.\nTrama.\nHap e Leonard lavorano saltuariamente per Marvin Hanson, che ora fa l'investigatore privato; tra i loro incarichi c'\u00e8 anche di punire due malviventi che hanno borseggiato una vecchietta rompendole una mano. Un giorno sono convocati dal loro capo nel suo ufficio; con lui sono una signora di mezza di et\u00e0, Juanita Christopher, e un giornalista amico di lei, Cason Statler. Il figlio della signora, uno studente universitario di Camp Rapture di nome Ted, era stato trovato morto, assieme ad una sua amica, in un parco dove i due erano andati a fare jogging. La polizia non aveva risolto il caso cos\u00ec la madre dell'ucciso si \u00e8 rivolta a Hanson per scoprire la verit\u00e0, ipotizzando che si tratti di un duplice omicidio. Tra i primi sospettati vi \u00e8 June, la sorella mal maritata di Ted, che era stata esclusa dall'eredit\u00e0. Questa viene visitata da Hap e Leonard nella sua sontuosa villa; risponde alle domande dei due e rivela che Mini, la ragazza di Ted uccisa con lui, era convinta di essere una vampira, come le altre svitate della sua combriccola. Due di queste, Ray Lynn Gonzella detta Godzilla e Tammy Trip, una notte avevano ucciso e dissanguato uno sventurato studente ubriaco che si era parato davanti a loro in bicicletta.\nTornati da Hanson, questi racconta a Hap e Leonard che le ragazze coinvolte nei rituali vampireschi sono tutte morte in modo violento (a Godzilla \u00e8 successo in prigione) e che presso i loro cadaveri \u00e8 stato trovato il disegno di una rossa testa di diavolo, che era stato tracciato anche sul tronco di un albero del parco dov'erano morti Ted e Mini. Inoltre la madre di quest'ultima aveva vinto otto milioni di dollari alla lotteria, ed era morta poco dopo aver fatto a favore della figlia, escludendo il marito che ne era il patrigno. Hap e Leonard lo incontrano ad un'asta di bestiame, ma l'uomo appare reticente. Pi\u00f9 tardi per\u00f2 egli telefono a Hap dicendosi disposto a parlare, ma quando questi giunge nella roulotte dell'uomo lo trova morto in un lago di sangue, col disegno della testa di diavolo. Hap torna a casa e viene trovato da Brett e da Leonard in uno stato di catatonia. Quando si riprende, va con Leonard a Camp Rapture a trovare Cason per chiedergli delle informazioni; questi mette in moto il suo archivista Mercury, che ha talento nello scovare dettagli e connessioni.\nDi ritorno a LaBorde, Hap e Leonard sono aggrediti da Thomas e Chunk, i due balordi che avevano picchiato per punirli del loro borseggio; riescono comunque a sopraffarli, cos\u00ec che i malandrini sono presi in consegna dalla polizia. Vanno poi a Houston con Cason per incontrare Howard Kincaid, padre del ragazzo ucciso dalle sedicenti vampire. Si tratta di un commercialista sessantenne attaccato ad una bombola a ossigeno che tiene come segretaria la sua prima moglie, che si fa chiamare Miss Clinton. Kincaid appare piuttosto stizzito per le domande sull'omicidio del figlio e si dice lieto della sorte capitata alle assassine. Hap e Leonard iniziano a sospettare che egli abbia prezzolato dei sicari e decidono di chiedere informazioni a Cletus Jimson, il boss della \"Dixie Mafia\" che hanno conosciuto in precedenza. Gettano scompiglio nel suo locale a New Enterprise costringendolo a farsi vivo; egli comunque risponde alle loro domande con frasi sibilline.\nCason convoca nuovamente Hap e Leonard perch\u00e9 Mercury comunichi loro le sue scoperte: la testa diabolica era comparsa anche presso i cadaveri degli spacciatori dai quali si riforniva l'altra figlia di Kincaid, morta di overdose. Leonard viene poi crivellato di colpi sparati da un SUV mentre torna dal supermercato ed \u00e8 ricoverato in ospedale in condizioni disperate. Hap sospetta che il mandante dell'agguato sia Jimson e torna a New Enterprise, trovando lui e suoi scagnozzi morti ammazzati. Rientrando a casa, trova ad aspettarlo la killer Vanilla Ride, che gli fa delle rivelazioni sconvolgenti: per uccidere lui e Leonard, Jimson ha ingaggiato lei e \"Devil Red\", che \u00e8 il marchio dietro al quale si celano Kincaid e la prima moglie. Vanilla Ride li conosce bene perch\u00e9 sono stati coloro che l'hanno addestrata alla professione di sicaria. Questi hanno messo anche degli ordigni esplosivi nella casa di Brett per uccidere chi aprisse le porte per entrare.\nGrazie ad una mappa che Vanilla Ride gli ha tracciato, Hap si reca nella casa di campagna di Kincaid, difesa come una fortezza; vi ritrova la sua amica killer, che ha voluto dargli man forte nell'eliminare i collaboratori di Devil Red. Dopo una lotta forsennata riesce ad aver ragione di Kincaid, che in realt\u00e0 aveva una notevole forza fisica, mentre la sua alleata liquida la Clinton.\nHap torna infine a LaBorde, dove Leonard riesce miracolosamente a riprendersi."}
{"id": "3211441", "revid": "767487", "url": "https://it.wikipedia.org/wiki?curid=3211441", "title": "Alejandro Faurl\u00edn", "text": "Caratteristiche tecniche.\nNormalmente impiegato come trequartista, pu\u00f2 giocare anche come ala sinistra o regista basso a centrocampo.\nDotato di un buon sinistro, \u00e8 bravo a impostare l'azione ed \u00e8 in grado di fare inserimenti in fase d'attacco. Grazie alla capacit\u00e0 di calciare e di tirare con precisione i porta, \u00e8 spesso esecutore dei calci piazzati.\nCarriera.\nClub.\nHa iniziato la sua carriera con il Rosario Central nella Primera Divisi\u00f3n, dove debutt\u00f2 nella partita persa per 1-0 contro il Quilmes il 9 maggio 2004.\nCon una sola presenza per il club della sua citt\u00e0, nel 2007 pass\u00f2 all'Atl\u00e9tico de Rafaela nella Primera B Nacional con i quali rimase una stagione totalizzando 40 presenze e un gol.\nL'anno successivo (2008-2009) viene ingaggiato dall'Instituto, sempre in Primera B Nacional, dove segna 7 reti in 27 partite.\nIl 7 luglio 2009 firma per il Queens Park Rangers per la cifra di 3,5 milioni di sterline, diventando l'acquisto pi\u00f9 oneroso della storia del club londinese. Di quella cifra, 500.000 sterline sono pagate all'Inter, che aveva gi\u00e0 opzionato il giocatore.\nHa segnato la sua prima rete per il Queens Park Rangers nella partita del 3 aprile 2010 contro lo Sheffield Wednesday.\nIl 30 aprile 2011, nonostante la decisiva vittoria contro il Watford per la promozione in Premier League, il giocatore si \u00e8 ritrovato al centro di un contenzioso burocratico, in quanto sarebbero sorti dei sospetti sulla regolarit\u00e0 del trasferimento nel club londinese che avrebbero potuto causare 15 punti di penalizzazione per il club. Il 31 gennaio 2012, nella sconfitta per 1-0 nel derby contro l'Arsenal, tocca quota 100 presenze con la squadra londinese. Nello stesso mese, nella partita di FA Cup contro l'MK Dons, subisce un grave infortunio con la rottura del legamento crociato anteriore del ginocchio, che non gli permette di scendere pi\u00f9 in campo per il resto della stagione; rientrato in campo in estate il rientro in campo, non trova spazio sotto la guida tecnica di Mark Hughes.\nIl 31 gennaio 2013, ultimo giorno di calciomercato, passa alla societ\u00e0 italiana del Palermo in prestito oneroso (un milione di euro) con diritto di riscatto fissato a 5 milioni, firmando un contratto fino al 2016. Il tecnico Harry Redknapp inizialmente non lo voleva fare partire, cambiando idea dopo che la squadra aveva preso altri giocatori in quel ruolo. Esordisce sia nel campionato italiano sia con la maglia del Palermo il 3 febbraio seguente, giocando titolare in Palermo-Atalanta (1-2) della 23\u00aa giornata, ultima gara del tecnico Gian Piero Gasperini prima dell'esonero. Col successore Alberto Malesani non gioca mai, e nemmeno quando Gasperini torna nuovamente sulla panchina della squadra. Le altre 5 presenze stagionali le colleziona invece con Giuseppe Sannino, tecnico del finale di annata, due delle quali da titolare. La stagione si conclude con la retrocessione dei rosanero, sancita il 12 maggio 2013 dalla sconfitta esterna per 1-0 contro la Fiorentina della 37\u00aa giornata. A fine stagione non viene riscattato dal Palermo.\nNazionale.\nNel 2003 ha giocato 6 partite con la Nazionale Under-17, segnando anche un gol.\nStatistiche.\nPresenze e reti nei club.\n\"Statistiche aggiornate al 7 novembre 2015\"."}
{"id": "3211443", "revid": "287204", "url": "https://it.wikipedia.org/wiki?curid=3211443", "title": "Remo Bianco", "text": "Biografia.\nRemo Bianco nacque a Milano il 3 giugno 1922. Il padre, Guido, era elettricista del Teatro alla Scala, anarchico irriducibile e uomo severo. La madre, Giovanna Ripamonti, aveva studiato astrologia. Remo era il secondo di due gemelli, il fratello Romolo morir\u00e0 di broncopolmonite nel 1923. Prima di loro nacque la sorella Lyda, che sarebbe diventata \u00e9toile della danza classica, con cui Bianco ebbe sempre un forte legame e grande complicit\u00e0.\nNel 1937 si iscrisse ai corsi serali dell'Accademia di Brera dove due anni dopo conobbe de Pisis e cominci\u00f2 a frequentare con assiduit\u00e0 lo studio del Maestro dove ebbe l'opportunit\u00e0 di conoscere artisti come Carr\u00e0, Sironi, Savinio, Soffici, Soldati, Marini, Cantatore.\nNel 1941 fu arruolato come puntatore mitragliere su un cacciatorpediniere che due anni dopo fu poi silurato e affondato. Bianco, recuperato dagli inglesi, venne internato a Tunisi dove ebbe il primo contatto con l'oriente.\nGli esordi: la Stagione Figurativa.\nNel 1944 ritorn\u00f2 a Milano dove riprese i contatti con Filippo de Pisis e gli studi all'Accademia di Brera.\nIn questo periodo la sua opera pittorica \u00e8 fortemente affine all'intenso espressionismo esistenziale del francese Rouault, ne \u00e8 prova l'autoritratto che dipinse nel 1945. Nei suoi dipinti larghe linee scure cominciano a racchiudere spessi strati di colore plumbeo e sulfureo.\nA partire dagli anni cinquanta i volti di Bianco si fanno sempre pi\u00f9 maculati e le pennellate pi\u00f9 indisciplinate e i colori si assottigliano.\nDalla figurazione all'astrazione: la Stagione Nucleare e Spaziale.\nDel Movimento Nucleare (fondato a Milano nel 1951 da Dangelo e Baj) Bianco colse l'amore per la materia. Nelle sue opere le linee dei volti si fanno sempre pi\u00f9 impercettibili e ben presto lasciano il posto ad amalgami di pittura, a croste di materia ormai quasi del tutto informi (Testa, 1952). Il passo successivo \u00e8 pi\u00f9 radicale, \u00e8 un composto di colori e cristalli di vetro, vernici e colle, paste iridescenti e ciottoli (Nucleare, 1952).\nDello Spazialismo colse invece la dimensione pi\u00f9 estrosa, sperimentale, ironica e dadaista, interessandosi alla traccia materica e alla scrittura cromatica. La pittura si libera quasi del tutto della figurazione per diventare una stratificazione di fili e pennellate.\nIl critico Pierre Restany ha scritto: \" Non dimentichiamo che Remo Bianco si \u00e8 formato nel dopoguerra alla scuola dello spazialismo milanese di Lucio Fontana e Carlo Cardazzo e che egli ne ha tratto una doppia lezione di energia e di eclettismo - in una sola parola di libert\u00e0\". Nel 1952 tenne, infatti, la sua prima mostra personale presso la Galleria del Cavallino diretta da Carlo Cardazzo, cui seguirono numerose altre, anche alla Galleria del Naviglio di Milano, lungo il corso della sua carriera.\nLe opere Tridimensionali: \"3D\".\nAll'inizio degli anni cinquanta Bianco cominci\u00f2 a trasferire le composizioni geometriche su strati di vetro e plastica, sfruttando le loro trasparenze lattiginose o traslucide per creare effetti diafani, sfocature e trasparenze.\nA questi 3D si affiancano quelli realizzati su legno, plexiglas e metallo sempre stratificati, ma intagliati in varie forme.\nFu nel 1955 che, grazie a una borsa di studio, si rec\u00f2 negli Stati Uniti dove ebbe la possibilit\u00e0 di conoscere Jackson Pollock.\nDai \"Collage\" ai \"Tableaux dor\u00e9s\" alle \"Appropriazioni\".\nNegli Stati Uniti Bianco conosce l'espressionismo astratto e incontra Jackson Pollock, da cui apprende la tecnica del \"dripping\", che utilizza nei Collages realizzati dal 1955. In queste opere scompone opere elaborate con la tecnica del dripping in ritagli perlopi\u00f9 quadrangolari poi ricomposti, secondo una disposizione a scacchiera, a formare una nuova opera. Ed \u00e8 dallo sviluppo dei Collages che Bianco giunse a creare le opere pi\u00f9 conosciute di tutta la sua produzione: i Tableaux dor\u00e9s. Si tratta della serie pi\u00f9 numerosa, ma anche pi\u00f9 ricca di inventiva, sono tutti diversi tra loro sia per i colori utilizzati che per il numero e le dimensioni delle foglie d'oro applicate, ma anche quando sono solo quattro (o addirittura una unica) il quadro non perde di forza e di eloquenza, semmai acquista in mistero e profondit\u00e0.\nBianco continu\u00f2 a dipingere Tableaux dor\u00e9s sino agli anni ottanta, ma nel frattempo anche questi diedero origine a una evoluzione delle sue sperimentazioni: le Appropriazioni degli anni settanta. In queste opere i quadratini d'oro vengono applicati agli oggetti comuni piccoli o grandi come un'automobile di cui l'artista si impossessa tramite il marchio dei Tableaux.\nL\"Arte Improntale\", le \"Testimonianze\", le \"Sculture Neve\".\nBianco svilupp\u00f2 l'Arte Improntale gi\u00e0 dal 1948 intingendo nel colore gli oggetti e stampandone l'impronta come un timbro. A met\u00e0 degli anni cinquanta inizi\u00f2 a creare calchi in gomma o in carta degli oggetti e scrisse il \u201cManifesto dell'Arte Improntale\u201d (1956). Appartengono all'Arte Improntale anche i Sacchetti-Testimonianze: file di bustine di cellophane, allineate al ritmo dei Tableaux dor\u00e9s, piene di piccoli oggetti consunti, frammenti di storia quotidiana.\nA met\u00e0 degli anni settanta speriment\u00f2 un nuovo materiale, la neve artificiale che spruzzava sugli oggetti pi\u00f9 diversi o sulle persone. I piccoli oggetti venivano chiusi in teche, mentre le persone venivano fotografate in bianco e nero. Le Sculture Neve sono dirette discendenti delle Testimonianze.\nL\"Arte Elementare\".\nFu uno tra gli ultimi cicli sperimentati da Bianco che negli anni settanta, pur proseguendo tutte le altre serie, ritorn\u00f2 all'abc della pittura sviluppando su fondi a volte quadrettati, file di trenini, fiori, frutti, giostre, soldatini e scritte corsive che rimandano a un mondo di rappresentazioni minimali e stereotipate.\nMostre.\nDal 1948 al febbraio 2010 sono state organizzate 61 personali, tra cui:\nNello stesso periodo le opere sono state anche esposte in 80 mostre collettive organizzate in Italia e all'estero.\nFondazione Remo Bianco.\nIl 15 luglio 2011 \u00e8 stata costituita la Fondazione Remo Bianco, di tipo culturale, che ha l'obiettivo di promuovere la memoria e l'opera dell'artista."}
{"id": "3211446", "revid": "551571", "url": "https://it.wikipedia.org/wiki?curid=3211446", "title": "Fondo fiduciario", "text": ""}
{"id": "3211447", "revid": "599013", "url": "https://it.wikipedia.org/wiki?curid=3211447", "title": "El Para\u00edso", "text": ""}
{"id": "3211456", "revid": "599013", "url": "https://it.wikipedia.org/wiki?curid=3211456", "title": "Forte di Canarbino", "text": "Il forte di Canarbino \u00e8 un edificio difensivo del sistema fortificato del Golfo della Spezia ed \u00e8 situato nel territorio comunale di Arcola, in val di Magra nella provincia della Spezia. \nSito su un'altura a 260 metri sul livello del mare il forte, posizionato alle spalle del borgo marinaro di San Terenzo a Lerici, domina il Golfo dei Poeti completamente nascosto e immerso tra la vegetazione della tipica macchia mediterranea. Il suo codice di identificazione militare era S.840.\nStoria.\nLa sua costruzione fu voluta dal Regno d'Italia sul finire dell'Ottocento per la protezione via terra dell'Arsenale militare marittimo di La Spezia, edificato nel capoluogo spezzino tra il 1862 e il 1869. I lavori per la costruzione della fortezza di Canarbino si avviarono nel 1870 per concludersi dieci anno dopo, nel 1880. La costruzione, in pietra locale, fu dotata fin dal principio di un buon armamento costituito da ben 28 cannoni, di cui 14 a modello 149 G, avente quindi una buona potenza di fuoco.\nCon lo sviluppo dell'aviazione in campo militare il forte, agli inizi e nel corso del XX secolo, fu quindi dotato anche di nuove postazioni antiaeree con l'installazione di cannoni da 76/40 millimetri. La fortezza fu scelta come sede del comando del Gruppo Est delle batterie antiaeree con alle sue dipendenze gli altri siti militari di Baccano, Santa Teresa, Maramozza e Rocchetta.\nCome altri forti e postazioni militari anche il sito di Canarbino fu interessato dai movimenti bellici della seconda guerra mondiale ed in particolar modo nel periodo della Repubblica Sociale Italiana, dopo il 1943, quando il forte fu dotato di nuovi cannoni Ansaldo da 90/53 millimetri. \nAl cessare del conflitto la fortezza perse ogni uso militare della struttura ed \u00e8 oggi sede di un poligono di tiro."}
{"id": "3211457", "revid": "57872", "url": "https://it.wikipedia.org/wiki?curid=3211457", "title": "Fortezza di Canarbino", "text": ""}
{"id": "3211465", "revid": "1327519", "url": "https://it.wikipedia.org/wiki?curid=3211465", "title": "Adamo Bianchi", "text": " \nBiografia.\nSecondo il critico Carlo Gervasoni, \"\"egli non solo \u00e8 peritissimo cantante, ma eziandio grande intelligente della bell'Arte. Questo virtuoso filarmonico, che io ho conosciuto personalmente, deve stimarsi moltissimo per la sua intonazione, per l'ottimo portamento di voce e per la sua grande espressione. La sua celebrit\u00e0 \u00e8 abbastanza nota, avendo egli cantato mai sempre con universale applauso da primo tenore ne' principali teatri d'Italia e di altre straniere province\". Bianchi inizi\u00f2 il suo percorso musicale presso la Cappella Musicale della Basilica di Santa Maria Maggiore in Bergamo.\nNacque il 14 luglio 1764 a Grumello del Monte da Bernardino, professore di musica, e Caterina Quaranta. Era il quinto di quattordici figli. Si trasfer\u00ec con la famiglia in via Pignolo nella citt\u00e0 di Bergamo dopo la nascita dell'ultimo fratello, Davide (31 maggio 1776 Grumello del Monte-21 agosto 1843 Bergamo), che sarebbe divenuto organista di ottimo valore (e fu anche maestro di musica di Felice Moretti, che in suo onore assunse il nome di Padre Davide da Bergamo).\nDebutt\u00f2 probabilmente a Monza nel 1784, ma le prime notizie certe della sua presenza nei teatri dell'epoca sono relative alla stagione lirica del 1789, quando, nell'agosto-settembre, al Teatro Riccardi di Bergamo cant\u00f2 nella parte del protagonista nell'opera \"Alessandro nell'Indie\" di Niccol\u00f2 Piccinni a fianco del celebre castrato Gaspare Pacchierotti. Due anni dopo, si esib\u00ec con successo a Genova ne \"La morte di Semiramide\" di Giovanni Battista Borghi.\nNel 1791 gli fu conferita la Patente Accademica presso l'Accademia Filarmonica di Bologna.\nNella stagione del 1795 debutt\u00f2 al Teatro alla Scala di Milano nella prima rappresentazione assoluta dell'opera \"Appelle e Campeste\" di Giacomo Tritto. Sempre alla Scala cant\u00f2 nelle stagioni 1796 nella prima esecuzione assoluta di \"Giulietta e Romeo\" di Nicola Antonio Zingarelli; il cast comprendeva anche il celebre castrato Girolamo Crescentini e il soprano Giuseppina Grassini. Sempre nel teatro milanese si esib\u00ec, nel 1797, ne \"I visionarj\" di Giovanni Paisiello, \"La scuola de' gelosi\" di Antonio Salieri, \"Il trionfo di Clelia\" di Sebastiano Nasolini; \"Gli Sciti\", di Giuseppe Nicolini. Nel 1800-1801 cant\u00f2 le opere \"Clitennestra\" di Nicola Antonio Zingarelli e \"I baccanali di Roma\" di Giuseppe Nicolini, nelle stagioni scaligere del 1803 l'opera \"Alonso e Cora\" di Johann Simon Mayr, del 1804 cant\u00f2 nella prima rappresentazione di \"Oreste in Tauride\" di Vincenzo Federici. Nel giugno 1804 cant\u00f2, dello stesso compositore, \"Teseo\" (Cantata per la festa nazionale), che rappresent\u00f2 anche la sua ultima apparizione alla Scala. Nel 1804 fu chiamato a Parigi al Teatro di Corte, cant\u00f2 nella festa dell'incoronazione di Napoleone Bonaparte. Nella stagione 1805 al Teatro Riccardi fu protagonista nella prima assoluta per Bergamo ne \"Il Mitridate o La morte di Mitridate\" nel ruolo del protagonista, di Sebastiano Nasolini.\nLa carriera del tenore bergamasco prosegu\u00ec anche nei principali palcoscenici europei di Parigi, Vienna, Londra, Barcellona e Madrid.\nSi ritir\u00f2 dalle scene probabilmente nel 1810 e si stabil\u00ec definitivamente a Bergamo, dove insegn\u00f2 canto presso la Cappella Musicale di Santa Maria Maggiore. Ma le cronache dell'epoca raccontano che, all'et\u00e0 di 71 anni, ancora cantava durante il suo cinquantesimo anniversario di servizio presso la Scuola musicale bergamasca.\nFu amico stimato del compositore Johann Simon Mayr, di cui partecip\u00f2 anche alle prime assolute delle opere \"Alonso e Cora\" e \"Amor non ha ritegno\". La parte che pi\u00f9 esegu\u00ec con successo di critica e di pubblico fu quella di Everardo Capellio nell'opera \"Giulietta e Romeo\". Fu protagonista di numerose prime assolute, soprattutto dei compositori Nicola Antonio Zingarelli e di Sebastiano Nasolini."}
{"id": "3211466", "revid": "92723", "url": "https://it.wikipedia.org/wiki?curid=3211466", "title": "Onimar Synn", "text": "Onimar Synn \u00e8 un demone extraterrestre immaginario, un personaggio dei fumetti pubblicato dalla DC Comics. Comparve per la prima volta in \"JSA\" n. 23 (giugno 2001), e fu creato da David S. Goyer, Geoff Johns e Stephen Sadowsky.\nBiografia del personaggio.\nSecondo la leggenda, Thanagar fu afflitto da sette diavoli all'alba della sua storia. Nessuno di loro fu pi\u00f9 temuto di Onimar Synn. Questi fu sconfitto dal leggendario eroe Kalmoran ed imprigionato in una volta di Metallo Nth dove rimase per un millennio. Incalcolabili anni dopo, Thanagar divenne molto pi\u00f9 potente durante il suo imprigionamento, ma fu infine devastato nella guerra contro i Tormocks. Durante la ricostruzione, Synn riemerse e uccise il consiglio governante all'epoca. Quindi prese il controllo del pianeta, attraverso il controllo su tutto il Metallo Nth possibile. Attraverso le propriet\u00e0 psicoreattive del metallo in questione, Synn non ottenne il controllo solo sul pianeta, ma su ogni singola mente abitante Thanagar.\nA Synn si opposero i gerofanti, ribelli costituiti di nativi Thanagariani e di membri di razze conquistate dai Thanagariani anni addietro. Trasportando Kendra Saunders sul loro pianeta, lei riport\u00f2 Hawkman indietro dal mondo dei morti. Armata di un guanto in Metallo Nth, \"l'Artiglio di Horus\", Hawkman e la Justice Society of America si batterono contro i soldati zombi di Synn. Tuttavia, gli eroi furono sopraffatti e catturati. Infine, dopo essere riusciti a liberarsi affrontarono Synn nella sua forma gigantesca. Prendendo il Metallo Nth dall'ambiente in cui si trovava per aumentare la sua taglia, Synn divenne cos\u00ec grande che persino Atom Smasher dovette faticare per combatterlo, in quanto anche il suo nuovo controllo sulle forze fondamentali dell'Universo gli permettevano di disabilitare il resto della Justice Society: come il suo comandare l'elettromagnetismo per negare l'aura protettiva di Flash, che lo protegge dall'attrito con l'aria alla sua massima velocit\u00e0, o tagliando i legami che tenevano insieme gli atomi di Sand. Tuttavia, Hawkman e Hawkgirl riuscirono a sconfiggerlo insieme, dopo essere giunti a scoprire di amarsi. Le loro anime furono cos\u00ec potenti che distrussero il corpo in Metallo Nth di Synn grazie all'Artiglio di Horus.\nLa guerra tra Rann e Thanagar.\nOnimar Synn fece ritorno durante la guerra tra Rann e Thanagar. Aiutato dai suoi adoratori, riusc\u00ec a riformarsi e a rinnovare i suoi piani di conquista. Tuttavia, viene sconfitto da una coalizione di eroi e diviso in sette parti, ognuna trasportata al centro di un sole diverso cos\u00ec che non si sarebbe pi\u00f9 potuto riformare."}
{"id": "3211468", "revid": "98491869", "url": "https://it.wikipedia.org/wiki?curid=3211468", "title": "Religiosa", "text": ""}
{"id": "3211472", "revid": "287204", "url": "https://it.wikipedia.org/wiki?curid=3211472", "title": "Tour della Nazionale di rugby a 15 della Romania 1973", "text": "Nel 1973 la Romania si reca in tour in Argentina, dove \u00e8 chiamata a sostituire l'Inghilterra, che ha unilateralmente annullato il suo tour per timori relativi alla situazione politica in Argentina, dove i romeni subiscono due sconfitte contro i \"Pumas\"."}
{"id": "3211474", "revid": "172343", "url": "https://it.wikipedia.org/wiki?curid=3211474", "title": "Tour della Nazionale di rugby a 15 della Romania 1973-1975", "text": ""}
{"id": "3211485", "revid": "729019", "url": "https://it.wikipedia.org/wiki?curid=3211485", "title": "Osyka", "text": "Osyka \u00e8 una citt\u00e0 (\"town\") degli Stati Uniti d'America, situata nella contea di Pike, nello Stato del Mississippi."}
{"id": "3211486", "revid": "1870933", "url": "https://it.wikipedia.org/wiki?curid=3211486", "title": "Milan Milanovi\u0107", "text": "Caratteristiche tecniche.\n\u00c8 un difensore centrale che pu\u00f2 essere schierato anche davanti alla difesa o sulle fasce. \u00c8 abile nel colpo di testa, caratteristica che lo rende incisivo sotto porta, e nel lancio lungo dalla difesa; \u00e8 altres\u00ec dotato di forza fisica. Atleta tecnico e agile, il suo piede preferito \u00e8 il destro, dotato di discreta potenza.\nCarriera.\nClub.\nHa iniziato a giocare in una squadra del Kosovo, passando quindi allo Zemun, squadra di Belgrado. Dopo un solo anno nelle giovanili della squadra serba della Stella Rossa Belgrado \u00e8 stato prelevato a parametro zero dal Lokomotiv Mosca, che lo inserisce nel proprio settore giovanile, col quale ha giocato 70 partite venendo eletto il miglior giocatore della categoria. Dopo una presenza con la seconda squadra, dal 1\u00ba marzo 2011 non \u00e8 pi\u00f9 un giocatore della squadra russa in quanto gli \u00e8 scaduto il contratto. Da quel momento inizia ad allenarsi con la squadra italiana del , giocando le amichevoli infrasettimanali. Il suo tesseramento da parte della societ\u00e0 rosanero \u2013 con la quale firma un contratto quinquennale da 250\u00a0000 euro a stagione \u2013 viene ufficializzato il 14 marzo,\nmentre il Palermo \u2013 che lo ha pagato 1,77 milioni di euro \u2013 ne d\u00e0 l'annuncio l'8 giugno 2011.\nIl 31 agosto, l'ultimo giorno di calciomercato, passa in prestito al , dove non scende mai in campo vista l'abbondante concorrenza nel reparto difensivo senese, e il 5 gennaio 2012 viene ufficializzato il suo ritorno al Palermo. In Palermo- (0-4) della 26\u00aa giornata di campionato, disputata il 3 marzo, \u00e8 stato portato per la prima volta in panchina dall'allenatore Bortolo Mutti. L'esordio sia in Serie A che con la maglia del Palermo arriva il 24 marzo seguente nella partita pareggiata per 1-1 in casa contro l' alla 29\u00aa giornata di campionato, giocando titolare. Il 7 aprile seguente, nella 31\u00aa giornata persa in casa per 2-0 contro la Juventus, subisce una frattura delle ossa del setto nasale - ridotta dallo staff medico a partita in corso - dopo uno scontro con Marcelo Estigarribia; si opera due giorni dopo con l'operazione che riesce perfettamente. Chiude la stagione con altre 2 presenze per un totale di 5 apparizioni (4 da titolare).\nA fine settembre subisce una lesione capsulo legamentosa della caviglia sinistra, restando indisponibile fino all'inizio di novembre. Il 16 gennaio 2013, dopo aver disputato le due partite di Coppa Italia in cui \u00e8 stato coinvolto il Palermo nella stagione 2012-2013 (una ad agosto, l'altra a novembre dopo il suo recupero), passa in prestito con diritto di riscatto della compartecipazione al Vicenza, in Serie B 2012-2013, ottenendo 13 presenze, tutte da titolare.\nRientrato al Palermo, torna a vestire la maglia rosanero il 13 ottobre 2013 in occasione della partita della nona giornata del campionato di Serie B vinta per 1-0 sul , giocando titolare. Segna il suo primo gol in maglia rosanero nella gara della 14\u00aa giornata vinta in casa della per 2-0. Il 3 maggio 2014, dopo la vittoria contro il per 1-0 in trasferta, ottiene la promozione in Serie A \u2013 con annessa vittoria del campionato \u2013 con cinque giornate d'anticipo. Chiude la stagione con 18 presenze in campionato.\nIl 31 agosto 2015 il lo cede in prestito all'. A febbraio 2017 si trasferisce al Pisa.\nNazionale.\nHa iniziato la carriera in Nazionale con la formazione Under-17, esordendovi il 27 settembre 2007 in Serbia- (1-0) valida per le qualificazioni al campionato europeo di calcio Under-17 del 2008, prendendo poi parte alla fase finale.\nIn seguito inizia a giocare con la selezione Under-19, con cui ha partecipato \u2013 nell'ottobre del 2008\u00a0\u2013 a tre partite della prima fase qualificazione agli Europei di categoria del 2009, vincendole tutte, precisamente contro (3-1), (5-0) e (3-1). Nel maggio del 2009 ha disputato inoltre 3 partite di qualificazione nella fase \u00e9lite. La prima partita \u00e8 stata Serbia- (1-1), mentre le altre due partite sono state contro (vittoria per 3-0) e (vittoria per 1-0). Infine ha giocato le 4 partite in cui la sua squadra \u00e8 stata impegnata nella fase finale disputata in luglio, prima di uscire in semifinale: nel girone B la sua squadra ha pareggiato 1-1 con la , ha vinto 2-1 con la grazie ad una sua doppietta ed ha battuto 1-0 la , mentre in semifinale \u00e8 stata eliminata dall' (3-1), poi vincitrice finale.\nNel maggio del 2010 ha disputato altre tre partite con l'Under-19, ancora nella qualificazione (fase \u00e9lite) stavolta per l'Europeo di categoria del 2010: ha marcato presenza contro (vittoria per 3-2), (sconfitta per 2-0) e (vittoria per 4-2).\nDal 2009 ha cominciato a giocare con l'Under-21, diventandone un punto fermo. Ha esordito con la massima formazione giovanile il 9 settembre 2009 nell'incontro vinto in casa della per 1-0 e valido per le qualificazioni all'Europeo Under-21 2011, giocando titolare e segnando al 92' il gol vittoria.\nStatistiche.\nPresenze e reti nei club.\n\"Statistiche aggiornate al 18 maggio 2017.\""}
{"id": "3211487", "revid": "425388", "url": "https://it.wikipedia.org/wiki?curid=3211487", "title": "Renata Carraretto", "text": "Biografia.\nCampionessa italiana di discesa libera nel 1947, l'anno successivo Renata Carraretto partecip\u00f2 ai V Giochi olimpici invernali di . In quell'occasione si piazz\u00f2 32\u00b0 nella discesa libera, 18\u00b0 nello slalom speciale e 22\u00b0 nella combinata. Nello stesso anno vinse i Campionati nazionali nello slalom speciale, mentre l'anno seguente arriv\u00f2 seconda."}
{"id": "3211488", "revid": "287204", "url": "https://it.wikipedia.org/wiki?curid=3211488", "title": "Milan Milanovic", "text": ""}
{"id": "3211491", "revid": "767487", "url": "https://it.wikipedia.org/wiki?curid=3211491", "title": "Wilhelm Ferdinand Erichson", "text": "Fu l'autore di numerosi articoli sugli insetti, scritti prevalentemente nella rivista \"Archiv f\u00fcr Naturgeschichte\"."}
{"id": "3211496", "revid": "1543377", "url": "https://it.wikipedia.org/wiki?curid=3211496", "title": "Teoria di campo conforme", "text": "Una teoria di campo conforme (CFT) \u00e8 una teoria quantistica dei campi che \u00e8 invariante sotto trasformazioni conformi. La teoria di campo conforme \u00e8 spesso studiata in due dimensioni in cui vi \u00e8 un gruppo infinito-dimensionale delle trasformazioni conformi locali, descritto dalle funzioni olomorfe. La teoria di campo conforme ha importanti applicazioni nella teoria delle stringhe, in meccanica statistica e nella fisica della materia condensata.\nMappa conforme.\nIn matematica, una mappa conforme (o \"isogonica\") \u00e8 una funzione che preserva gli angoli.\nPi\u00f9 formalmente, una mappa formula_1 \u00e8 detta \"conforme\" (o che preserva gli angoli) in formula_2 se preserva gli angoli orientati tra le curve passanti per formula_2, come anche la loro orientazione, cio\u00e8 rimane invariato l'angolo tra le tangenti delle curve passanti per formula_2. Le mappe conformi preservano sia gli angoli che la forma di figure infinitesimalmente piccole, ma non necessariamente le loro dimensioni.\nLa propriet\u00e0 di essere conforme pu\u00f2 essere descritta in termini dello jacobiano. Se la matrice jacobiana della trasformazione \u00e8 ovunque uno scalare per una matrice di rotazione, allora la trasformazione \u00e8 conforme.\n\u00c8 impossibile che una proiezione sia contemporaneamente conforme ed equivalente.\nNe sono un esempio la proiezione di Mercatore e le proiezioni stereografica e \ncentrografica."}
{"id": "3211498", "revid": "729019", "url": "https://it.wikipedia.org/wiki?curid=3211498", "title": "Oxford (Mississippi)", "text": "Oxford \u00e8 una citt\u00e0 (\"city\") degli Stati Uniti d'America, capoluogo della contea di Lafayette, nello Stato del Mississippi.\nLa citt\u00e0 \u00e8 sede dell'Universit\u00e0 del Mississippi fondata nel 1848."}
{"id": "3211508", "revid": "263434", "url": "https://it.wikipedia.org/wiki?curid=3211508", "title": "Teoria del campo conforme", "text": ""}
{"id": "3211509", "revid": "131358", "url": "https://it.wikipedia.org/wiki?curid=3211509", "title": "Futbol'nyj Klub N\u00ebman Hrodna", "text": ""}
{"id": "3211517", "revid": "36426", "url": "https://it.wikipedia.org/wiki?curid=3211517", "title": "Orazione nell'orto (Raffaello)", "text": ""}
{"id": "3211520", "revid": "36426", "url": "https://it.wikipedia.org/wiki?curid=3211520", "title": "San Francesco (Raffaello)", "text": ""}
{"id": "3211521", "revid": "36426", "url": "https://it.wikipedia.org/wiki?curid=3211521", "title": "Sant'Antonio da Padova (Raffaello)", "text": ""}
{"id": "3211522", "revid": "36426", "url": "https://it.wikipedia.org/wiki?curid=3211522", "title": "Piet\u00e0 (Raffaello)", "text": ""}
{"id": "3211540", "revid": "282094", "url": "https://it.wikipedia.org/wiki?curid=3211540", "title": "Guidubaldo Del Monte", "text": ""}
{"id": "3211541", "revid": "339392", "url": "https://it.wikipedia.org/wiki?curid=3211541", "title": "Football Club Torpedo Zhodino", "text": ""}
{"id": "3211542", "revid": "3115", "url": "https://it.wikipedia.org/wiki?curid=3211542", "title": "Federico Gualdi", "text": "Biografia.\nEgli dichiarava d'essere d'origine germanica, informazione incerta in quanto non abbastanza documentata, anche se tale origine \u00e8 attestata in calce ad un suo ritratto sul frontespizio della \"Critica della morte\", edito nel 1690 da un certo Sebastiano Casizzi.\n\u00c8 certo il soggiorno di Gualdi a Venezia dal 1660 al 1678, mentre il periodo di vita precedente \u00e8 del tutto ignorato dagli storici.\nNel 1660 e nel 1663, Gualdi sottopone alla Serenissima due proposte d'arginamento dell'acqua alta, notissimo fenomeno ricorrente con le alluvioni della citt\u00e0 lagunare. A tal fine sfrutta il diritto esclusivo della Serenissima dato a ogni cittadino di presentare al Consiglio dei Dieci o a ogni altra magistratura un \u00abraccordo\u00bb di somma importanza per lo Stato.\nI disegni di ambedue i progetti di Gualdi sono stati recentemente editi. Trattandosi solo di studi preparatori, non ebbero mai alcun inizio di esecuzione.\nAssai competente nell'industria mineraria, dal 1663 al 1666 esercita il mestiere di mercante di minerali e gestisce un'azienda mineraria della ricca famiglia Crotta, proprietaria di giacimenti metalliferi nella Valle Imperina (Provincia di Belluno), dove sperimenta un nuovo procedimento di fusione del minerale per \u00abvia secca\u00bb e \u00abvia umida\u00bb, con conseguente aumento della produzione del rame e conseguente arricchimento suo e dei Crotta.\nIl suo alto tenore di vita a Venezia suscita numerose gelosie che sfociano in una denuncia presso il Tribunale dell'Inquisizione per attivit\u00e0 esoteriche ed appartenenza alla sfera d'influenza ermetico-alchimistica dell'\u00abAurea Croce\u00bb. Tra i discepoli di quel sodalizio cabalistico figura tra l'altro il marchese e poeta Francesco Maria Santinelli (fedele della regina Cristina di Svezia). Interrogate alcune persone della cerchia di Gualdi, l'Inquisitore nemmeno lo convoca. Il processo dunque non ha luogo, il che conferma le sue relazioni altolocate nei circoli del potere della Serenissima.\nNeanche Leibniz accenna alla presenza del Gualdi in occasione del proprio soggiorno a Venezia nei mesi di febbraio e marzo del 1690.\nNessuna traccia storica riguardante la data della morte di Gualdi \u00e8 stata rinvenuta fino ad oggi. Tuttavia un'opera di stampo alchimistico \u00e8 ritenuta di fattura gualdiana, \"De lapide philosophorum\". Un'opera minore \u00e8 l\"Opera universale\", scritta in italiano e contenuta in un manoscritto di \u00dcberlingen, il 159 della Leopold-Sophie-Bibliothek. Altre opere pervenuteci sono considerate apocrife.\n\"De lapide philosophorum\".\n\"De lapide philosophorum\" (\"La pietra filosofale\") \u00e8 un lungo testo redatto inizialmente in tedesco e latino, di cui si conoscono solo attualmente una copia stilata nel XVIII secolo da un certo Christophorus Trokhmayr e parecchie adattazioni parziali italiane intitolate \"Filosofia ermetica\".\nIl \"De Lapide philosophorum\" \u00e8 diviso in 55 paragrafi cui s'aggiunge un supplemento in latino per porre in opera la realizzazione della pietra filosofale. Vi si scorge il sogno dell'alchimista di trasmutare il piombo in oro. Di fatto, l'oro comune non pu\u00f2 essere utilizzato come materia prima nel processo di creazione della pietra filosofale essendo un metallo puro, inalterabile e non perfettibile. D'altronde la natura offre altri metalli e minerali imperfetti: il rame, il ferro, il piombo, il mercurio, lo stagno o l'antimonio. Metallo tossico per il corpo umano, il piombo (per Paracelso \"l'acqua di tutti i metalli\") \u00e8, nel linguaggio simbolico dell'alchimia, associato alla materia prima dell'opera filosofale pervenuta allo stadio dell\"opera al nero\", ed \u00e8 perci\u00f2 per l'alchimista \u00abla vil materia amb\u00ecta\u00bb per operare.\nQueste considerazioni sono sintetizzate in una sciarada cos\u00ec presentata:\nCon questa figura stilistica foriera di molteplici interpretazioni, Gualdi tenta di confermare simbolicamente il principio alchimistico recondito nell'opera. Inoltre il numero di lettere di \"lumbus\" sembra ricordare i sei giorni di lavoro della creazione, e la settima lettera di \"plumbum\" sembra ricordare l'ultimo giorno nel quale l'opera divina venne compiuta.\nNel comporre il proprio \"De Lapide philosophorum\", Gualdi indaga oltre i fenomeni empiricamente percepibili, concependo il simbolico e il reale come se entrambi formassero una sola unit\u00e0.\nTeorie sulla scomparsa.\nGualdi sparisce da Venezia misteriosamente come vi era apparso. Nel XVIII secolo parecchie persone hanno dichiarato di essere Federico Gualdi, in particolare un medico-ciarlatano dell'Illuminismo, Melech Auguste Hultazob. Anche Cagliostro (Giuseppe Balsamo) ha tentato di farsi passare per Gualdi, quando il Conte di Saint-Germain dichiarava d'averlo conosciuto.\nLa leggenda.\nPi\u00f9 ancora degli aspetti biografici, di Federico Gualdi \u00e8 forse pi\u00f9 rilevante lo sviluppo della leggenda, che stabilisce dei \"topoi\" che ritroveremo in seguito applicati ad altri personaggi in qualche modo accostabili al misterioso alchimista di ambiente veneziano. La vicenda mitica di Federico Gualdi anticipa infatti temi e motivi di quella che, alcuni decenni dopo, riguarder\u00e0 il Conte di Saint-Germain.\nIl 3 aprile 1687, nelle \"Nouvelles extraordinaires de divers endroits du jeudi 3 Avril 1687\" (una pubblicazione conosciuta anche come \"Gazette de Hollande\") appare il frammento di una lettera datata 7 marzo e proveniente da Venezia, che svela ai lettori l'esistenza di un tal \"L\u00f6uis Galdo\", dell'et\u00e0 di 400 anni, che portava con s\u00e9 un suo ritratto di mano di Tiziano, morto 130 anni prima. Il misterioso personaggio era sparito da tre mesi da Venezia, ed era opinione comune che possedesse il segreto della Medicina Universale.\nNel giugno 1687, nel \"Mercure Galant\", commentando la notizia, si annuncia una conversazione che il religioso e scienziato Claude Comiers (morto nel 1693), tra i pi\u00f9 autorevoli redattori del giornale, aveva avuto sull'argomento, le cui interessanti osservazioni avrebbero meritato forma scritta. Il numero del \"Mercure Galant\" del settembre 1687 pubblica le anonime \"Reflexions et doutes sur l'\u00e2ge de 400 ans que l'on attribu\u00e9 \u00e0 un homme de ce temps\", un testo scettico che raccoglie osservazioni a sfavore della possibilit\u00e0 dell'immortalit\u00e0. Il testo viene confutato prontamente da Claude Comiers in una parte aggiunta alla ristampa per i tipi di Jean Leonard (Bruxelles 1688), dell'opuscolo \"La Medecine Universelle ou l'Arte de se conserver en Sant\u00e9 &amp; de prolonger la Vie\", in cui il prelato pubblica una \"Response aux Reflexions &amp; Doutes d'un Anonyme sur l' \u00e2ge de 400 ans de L\u00f6uis Galdo\".\nA questo punto il caso diviene internazionale, ed il citato Sebastiano Casizzi, autore di cui non abbiamo alcuna notizia ulteriore, nel 1690 pubblica \"La Critica della Morte overo l'apologia della vita esposta in lingua Francese dal Signor di Comiers Prevosto di Ternan. Trasportata in Italiano a prode universale &amp; aggiontoci un Racconto con alcune Lettere curiose per gli amatori della Scienza Ermetica...\" (Venezia 1690). Il testo, alla traduzione integrale dell'opuscolo di Comiers, affianca in effetti un \"Racconto intorno ai successi del Signor Federico Gualdi diretto dal Traduttore al Signor Prevosto di Ternan\" (pp. 106-120), che narra di alcune vicende veneziane del Gualdi, cui sono poi aggiunte una serie di lettere di soggetto alchimistico tra Federico Gualdi ed alcuni anonimi corrispondenti (pp. 121-172). Il testo conosce una pronta fortuna e se ne conoscono ben cinque riedizioni successive (1694, 1697, 1699, 1704 e 1717).\nLe notizie biografiche contenute nella \"Critica\", (in cui finalmente il presunto \"L\u00f6uis Galdo\" diviene Federico Gualdi), il suo gi\u00e0 citato tentativo di ottenere uno statuto di nobilt\u00e0 dal governo di Venezia attraverso la risoluzione del problema dell'Acqua alta, la narrazione del suo amore respinto per la giovane figlia del casato dei Crotta, di cui egli aveva fatto prosperare le miniere, insieme ai riferimenti ermetici operativi delle lettere accluse al \"Racconto\" ed alla misteriosa sparizione del protagonista, costituiscono validi elementi per un sicuro successo della pubblicazione. Nel 1695 la \"Critica\" viene citata dall'alchimista napoletano Scipione Severino. Nel 1700 il testo viene tradotto in tedesco, scatenando una serie di reazioni avverse o favorevoli alla presunta et\u00e0 dell'eroe. Nel 1735, nella parte prima delle \"Lettere di Risposta\" del patrizio ascolano prospero Cataldi, dedicate alla pietra filosofale, le lettere alchemiche di Federico Gualdi raccolte nella \"Critica\" vengono lungamente commentate.\nSuccessivamente, nel 1740, la traduzione inglese dell\"Hermippus Redivivus\" di Johann Heinrich Cohausen (1665\u20131750) riprende la leggenda di Gualdi, consegnandola al pubblico di lingua inglese. Nel 1799 William Godwin pubblica il romanzo \"St. Leon, a tale of the sixteenth century\", in cui uno dei personaggi principali \u00e8 chiaramente ispirato da Gualdi, inaugurando un genere di narrativa di tematica rosicruciana che arriver\u00e0 fino allo \"Zanoni\" di Edward Bulwer Lytton.\nNel frattempo, le affermazioni di Hultazob, di Cagliostro e di altri usurpatori del nome Gualdi contribuiscono a formare una leggenda di immortalit\u00e0 dai tratti confusi ed affascinanti. Giacomo Casanova nel 1763 smaschera ad esempio un presunto Gualdi, ed intorno al 1770 un altro Gualdi, stavolta in abito talare, circola per Genova.\nIl processo di formazione della leggenda culmina con la ritualizzazione della memoria dell'iniziato veneziano. Hargrave Jennings, nel 1870, parla di Gualdi nel suo \"The Rosicrucians, their rites and mistery\". Nel decennio degli '80 il nome di Gualdi, divenuto un maestro ancestrale, \u00e8 associato al grado di \"Zelator\" nella \"Societas Rosicruciana in civitatibus foederatis\", una massoneria rosicruciana americana. Nel 1934 Alice Bailey, in una dichiarazione, considera Gualdi (il \"Maestro Veneziano\") come uno dei maestri della gerarchia invisibile della teosofica Grande Loggia Bianca.\nNel 1988 Umberto Eco allude al personaggio ne \"Il pendolo di Foucault\", creando nella logica del romanzo una nuova via a Milano: \u00abLa via Marchese Gualdi\u00bb destinata a ospitare la casa d'edizione Manunzio specializzata nelle pubblicazioni esoteriche."}
{"id": "3211546", "revid": "282094", "url": "https://it.wikipedia.org/wiki?curid=3211546", "title": "Guidubaldo Bourbon Del Monte", "text": ""}
{"id": "3211551", "revid": "131358", "url": "https://it.wikipedia.org/wiki?curid=3211551", "title": "FK Bel\u0161yna Babrujsk", "text": ""}
{"id": "3211554", "revid": "1272592", "url": "https://it.wikipedia.org/wiki?curid=3211554", "title": "Corte di Giarola", "text": "La corte di Giarola \u00e8 una corte rurale medievale dotata di chiesa interna, situata nell'omonima localit\u00e0 presso Pontescodogna, frazione di Collecchio, in provincia di Parma; costituisce la sede dell'Ente di Gestione per i Parchi e la Biodiversit\u00e0 Emilia Occidentale, del museo del pomodoro, del museo della pasta, del Teatro alla Corte, del centro visite \"Sotto il segno dell'acqua\", di due sale convegni e di un ristorante. \u00c8 il punto di partenza per semplici camminate nel Parco del Taro.\nStoria.\nLa corte fu costruita originariamente tra l'VIII e il IX secolo per volere della casata di Ingo, nobile franco; l'edificio nacque quale presidio fortificato a controllo del vicino guado di un ramo della via Francigena attraverso il fiume Taro; a causa della sua prossimit\u00e0 al corso d'acqua, la localit\u00e0 era conosciuta col nome di \"Glarola\", forse di origine latina, in riferimento alla grande quantit\u00e0 di ghiaia depositata sulle sponde.\nLa stirpe, feudataria della zona, nel 1034 don\u00f2 l'edificio al monastero di San Paolo di Parma, che lo trasform\u00f2 in una corte agricola indipendente, protetta da mura e dotata di abitazioni, stalle, caseificio e mulino alimentato dalle acque del canale Naviglio; le boscose e paludose terre circostanti furono bonificate e coltivate.\nNel 1187 il papa Gregorio VIII eman\u00f2 una bolla confermando alla badessa i diritti sulla corte e sulla chiesa romanica interna dedicata a san Nicomede, menzionata in un documento del 1230 quale cappella dipendente dalla pieve di San Prospero di Collecchio.\nA difesa dell'edificio e del guado il vescovo di Parma fece inoltre erigere una torre difensiva, che si aggiunse ai vicini castelli di Collecchio, Segalara, Madregolo e Carona; la struttura, acquisita dai Rossi, fu in buona parte distrutta dai parmigiani nel 1308.\nA partire dal 1440 le strutture fortificate furono quasi completamente demolite o trasformate in abitazioni.\nNel 1451 l'edificio ospit\u00f2 durante il suo viaggio il duca di Milano Francesco Sforza, mentre nel 1495 vi si accamp\u00f2, in vista della battaglia di Fornovo, Francesco II Gonzaga con parte dell'esercito dei cosiddetti \"collegati\".\nSecondo il \"Catasto farnesiano\" del 1562, la corte, dipendente dalla magistratura di Parma e abitata da 110 persone, gestiva un territorio di 1140 biolche parmigiane, corrispondenti a circa 342 ettari, appartenenti in gran parte al monastero di San Paolo; le coltivazioni si estendevano in particolare nella pianura occidentale, in quanto all'epoca il fiume Taro scorreva molto pi\u00f9 a ovest.\nNel 1760 la chiesa romanica fu profondamente modificata in stile neoclassico.\nDopo la conquista napoleonica del ducato di Parma e Piacenza, la corte rimase per alcuni anni soggetta direttamente al Comune (o \"mairie\") di Parma, ma nel 1806 fu aggregata a quello di Collecchio. In seguito alla soppressione degli ordini religiosi che colp\u00ec anche le benedettine del monastero di San Paolo, nel 1811 la tenuta fu confiscata dal governo francese e affittata a imprenditori agricoli, primi tra tutti i conti Camillo e Alessandro Zileri.\nGli abitanti della struttura raggiunsero la quota di 312 nel 1855, per calare un po' alla volta nei decenni seguenti. Le terre furono lottizzate e alienate a privati, mentre la corte fu acquistata alla fine del XIX secolo dalla famiglia Montagna, che dedic\u00f2 parte dei terreni circostanti alla coltivazione di pomodori e costru\u00ec in adiacenza una fabbrica di conserva e un moderno caseificio con annesso allevamento di suini, affittati a conduttori esterni.\nGradatamente le antiche strutture si deteriorarono, mentre l'industria conserviera fu ampliata dopo il 1930 dagli affittuari.\nDurante la seconda guerra mondiale, il 17 aprile del 1945 la corte fu colpita dai bombardamenti degli aerei alleati, che causarono la morte di nove persone e il parziale crollo della chiesa di San Nicomede, di cui rimasero in piedi soltanto alcune porzioni delle murature esterne; il luogo di culto fu ricostruito nel 1950 nelle originarie forme romaniche.\nLa fabbrica conserviera fu alienata nel 1957 all'imprenditore Ercole Azzali; pochi anni dopo fu per\u00f2 chiusa, mentre il caseificio sopravvisse ancora per qualche tempo. Dopo la cessazione dell'attivit\u00e0, il degrado aument\u00f2, finch\u00e9 nel 1998 la corte e le strutture annesse furono acquistate dall'Ente Parco Fluviale Regionale del Taro, poi Ente di Gestione per i Parchi e la Biodiversit\u00e0 Emilia Occidentale, che ne avvi\u00f2 i lavori di ristrutturazione, adibendo parte dell'edificio a propria sede; nell'ala est furono inoltre ricavati un percorso espositivo e una sala auditorium.\nNel 2005 fu recuperata la casa colonica esterna, destinata a Laboratorio storico.\nNel 2006, su finanziamento della Regione Emilia-Romagna, del Comune di Collecchio e della Fondazione Cariparma, l'ala sud, originariamente adibita a legnaia e deposito, fu trasformata in sala teatrale; il Teatro alla Corte fu inaugurato nel settembre del 2007; nello stesso anno furono avviati i lavori di sistemazione dell'ala ovest, ove all'interno delle antiche stalle trov\u00f2 spazio nel 2010 il Museo del pomodoro.\nNel 2013 il cantiere dell'ala ovest fu completato recuperando anche l'antico pastificio e il mulino; l'anno seguente gli ambienti divennero la sede del Museo della pasta.\nNel 2014 fu inoltre ricostruito il tetto della chiesa di San Nicomede, sede parrocchiale a servizio della frazione di Pontescodogna.\nNel 2019 fu ristrutturato l'antico caseificio posto nell'ala nord ovest, al cui interno nel novembre dello stesso anno fu inaugurato l'Agrilab Giarola, un laboratorio di cucina per promuovere la biodiversit\u00e0 agroalimentare, i prodotti del territorio e la loro stagionalit\u00e0.\nDescrizione.\nIl grande edificio, collocato in posizione pianeggiante sulla sponda destra del fiume Taro, si estende attorno a due cortili; nell'angolo sud-ovest dell'ampia corte interna porticata, raggiungibile attraverso l'ingresso posto nell'ala est, si trova la chiesa di San Nicomede.\nRivestita in parte in laterizio e in parte in pietra, la struttura, frutto di numerose modifiche e ampliamenti nei secoli, \u00e8 composta in gran parte da fabbricati nati con funzioni agricole, recuperati durante l'ultimo restauro. La strada d'accesso conduce al primo cortile a nord, chiuso da un muro e preceduto dall'ala adibita a ristorante; a sud la casa colonica ospita il \"Laboratorio storico\", dedicato alla memoria della Resistenza, e la Sala del Borgo, spazio convegni da 36 posti a sedere.\nDi fronte \u00e8 collocato l'ingresso all'antica corte benedettina, posto alla base del torrione; il portale ad arco ribassato \u00e8 affiancato da due contrafforti rivestiti in finto bugnato e sormontato da una bifora ad arco a tutto sesto, con colonnina centrale in pietra. Attraversando un'ampia arcata a tutto sesto, si accede all'ampia corte chiusa.\nTeatro alla Corte.\nL'ala sud-est \u00e8 occupata dal Teatro alla Corte, che occupa gli spazi originariamente destinati a legnaia e deposito; l'accesso \u00e8 collocato all'interno della barchessa, ampia zona porticata utilizzata anche per rappresentazioni all'aperto.\nAll'interno si accede al vano d'ingresso con biglietteria e quindi alla sala spettacoli, coperta da soffitto a capriate lignee; l'ambiente, contenente 99 posti a sedere con gradinata e palcoscenico mobili, \u00e8 affiancato al primo piano da una passerella in aggetto, con funzioni di servizio.\nCentro visite del Parco del Taro.\nAl piano terreno dell'ala est, accanto alla torre d'ingresso, si trova l'antica stalla, caratterizzata dalla presenza dell'elegante colonnato in marmo rosa coronato da capitelli dorici a sostegno delle volte a vela in cotto di copertura; la grande sala ospita il museo \"Sotto il segno dell'Acqua\", percorso espositivo dedicato al Parco fluviale regionale del Taro.\nUna serie di vetrine mostra alcuni modelli di terreni alluvionali e degli animali che li popolano, in particolare aironi, oltre a otto microambienti contenenti i principali insetti presenti nell'area e vari erbari.\nSala del Granaio.\nAl primo piano dell'ala est si trova l'antico granaio, collegato direttamente col livello inferiore; l'ambiente, coperto da soffitto a capriate lignee, ospita una sala auditorium da 99 posti a sedere, utilizzata anche come sala civica del Comune di Collecchio.\nMusei del cibo.\nMuseo del pomodoro.\nIl piano terreno dell'ala ovest, originariamente occupato dalle stalle della corte, \u00e8 preceduto da un porticato che d\u00e0 direttamente accesso al Museo del pomodoro; l'interno \u00e8 frazionato in grandi sale coperte da ampie volte a vela; il percorso espositivo \u00e8 suddiviso in sette sezioni dedicate alla storia del processo di lavorazione del \"solanum lycopersicum\".\nMuseo della pasta.\nIl primo piano dell'ala ovest, collegato direttamente col livello inferiore, ospita nei grandi ambienti dell'antico granaio il Museo della pasta; il percorso espositivo \u00e8 suddiviso in sei sezioni dedicate al grano e alla storia del processo di produzione della pasta.\nChiesa di San Nicomede.\nLa chiesa, collocata nell'angolo sud-ovest della corte, conserva dell'originale struttura romanica soltanto alcune porzioni del muro esterno, decorate con un motivo ad archetti pensili in cotto; l'interno, coperto da soffitto in travetti lignei ricostruito in seguito ai bombardamenti della seconda guerra mondiale, accoglie alcune opere di pregio risalenti al XVII e XVIII secolo."}
{"id": "3211555", "revid": "1748167", "url": "https://it.wikipedia.org/wiki?curid=3211555", "title": "Mr. Potato (personaggio)", "text": "Mr. Potato \u00e8 uno dei personaggi principali del film d'animazione \"Toy Story\".\nMr. Potato (spesso indicato semplicemente come \"Potato\") \u00e8 uno dei personaggi di supporto nei film Disney / Pixar Toy Story. \u00c8 un umoristico, bizzarro personaggio basato sull'omonimo giocattolo Mr. Potato commercializzato da Hasbro e Playskool; compare nel primo film di Toy Story e nei Sequel. Nel primo film si potrebbe pensare che sia un semi-antagonista, ma in seguito si scopre che \u00e8 buono quanto i suoi amici giocattoli.\nMr. Potato \u00e8 presente in assortiti articoli e prodotti della Disney.\nAspetto.\nMr. Potato ha l'aspetto di una patata con occhi, bocca, orecchie, naso, braccia e gambe smontabili .\n\u00c8 la versione animata di un giocattolo realmente esistente, che come lui si chiama Mr. Potato.\nNel film, il personaggio ha l'abilit\u00e0 di separare le sue parti staccabili rimuovendole dai buchi. Ha anche un compartimento nella parte bassa della schiena per conservare accessori extra.\n\u00c8 rappresentato come l'unico giocattolo dei film in grado di mantenere il controllo sulle sue parti, anche se distano parecchi centimetri dal suo corpo principale, molto probabilmente perch\u00e9 il giocattolo originale \u00e8 progettato per essere smontato, a differenza di molti altri tipi di giocattoli. Pu\u00f2 quindi vedere, anche se i suoi occhi staccabili vengono rimossi, e pu\u00f2 muovere le mani e le gambe se sono distaccati.\nPersonalit\u00e0.\nDi buon cuore, testardo, intelligente, irascibile, sarcastico, geloso, divertente, irritabile, cinico, scortese, goffo e paterno.\nAndy lo cita spesso come un cattivo nei suoi giochi, il che sembra essere il motivo per cui pu\u00f2 essere cos\u00ec cinico e irritabile: essere considerato spesso come il cattivo nel cast di Toy Story.\nAnche se irritabile e scortese, in fondo ha un cuore d'oro, ama sua moglie ed \u00e8 pronto a fare di tutto per salvare i suoi amici.\nNel primo film \u00e8 inizialmente scortese e cattivo con Woody, perch\u00e9 invidioso del fatto che sia il giocattolo preferito di Andy. Quando Woody fa erroneamente cadere Buzz dalla finestra, \u00e8 proprio lui il primo ad accusare lo sceriffo di aver tentato di eliminarlo. Tuttavia, alla fine capir\u00e0 i suoi errori e cercher\u00e0 di compensarsi salvando i suoi amici.\nNonostante il carattere in Toy Story, Potato diventa molto pi\u00f9 amichevole dopo l'arrivo della signora Potato.\nNella trama originale del primo film, aveva in gran parte la stessa personalit\u00e0 del film finale, con il suo cinismo demarcato anche dal fatto che commentava tutto ci\u00f2 che faceva Buzz. Ha anche dimostrato di essere molto sulla difensiva coi suoi compagni giocattoli, come dimostra il suo racconto a Woody, dopo che quest'ultimo ha insultato Slinky Dog perch\u00e9 minacciato di esser buttato gi\u00f9 dal letto per non aver voluto obbedirgli.\nApparizioni.\nParchi Disney.\nNei parchi Disney Mr. Potato \u00e8 presente come decorazione nella zona Pixar, e fa delle apparizioni degne di nota ai Disney's Hollywood Studios.\nAppare inoltre come attrazione a Disneyland Paris e Walt Disney World Resort: Potato agisce come un direttore di circo e parla agli ospiti mentre sono in fila per un'attrazione. \u00c8 un grande giocattolo che pu\u00f2 davvero interagire con gli ospiti e, come cenno di riconoscenza, separare i pezzi del suo corpo. \u00c8 in grado di identificare gli ospiti e gli abiti che indossano."}
{"id": "3211556", "revid": "339392", "url": "https://it.wikipedia.org/wiki?curid=3211556", "title": "FC BATE", "text": ""}
{"id": "3211560", "revid": "1543377", "url": "https://it.wikipedia.org/wiki?curid=3211560", "title": "Bummolo", "text": "Il bummolo o \"bummulu\" in lingua siciliana \u00e8 un contenitore in terracotta utilizzato in Sicilia per mantenere l'acqua sempre fresca anche durante l'estate.\nL'utilizzo del bummolo si basa su un comportamento noto dei liquidi che passano allo stato gassoso (evaporazione) mediante assorbimento di calore. Il materiale con cui \u00e8 costruito il bummolo \u00e8 permeabile e lascia traspirare continuamente una certa quantit\u00e0 d'acqua che, a contatto con l'aria calda dell'ambiente, si trasforma in vapore. L'assorbimento di calore che ne consegue avviene vicino alla superficie del contenitore che subisce quindi un abbassamento della temperatura sufficiente a mantenere il liquido sempre fresco, addirittura anche se esposto al sole.\nHa origini molto antiche. Ne sono stati rinvenuti esemplari risalenti al XII secolo."}
{"id": "3211561", "revid": "131358", "url": "https://it.wikipedia.org/wiki?curid=3211561", "title": "FC Partizan Minsk", "text": ""}
{"id": "3211562", "revid": "36426", "url": "https://it.wikipedia.org/wiki?curid=3211562", "title": "Mus\u00e9e des Beaux-Arts (Lille)", "text": ""}
{"id": "3211563", "revid": "36426", "url": "https://it.wikipedia.org/wiki?curid=3211563", "title": "Mus\u00e9e des Beaux-Arts (Lilla)", "text": ""}
{"id": "3211564", "revid": "1442080", "url": "https://it.wikipedia.org/wiki?curid=3211564", "title": "Hypo Group Tennis International 1995 - Singolare", "text": "Il singolare del torneo di tennis Hypo Group Tennis International 1995, facente parte dell'ATP Tour, ha avuto come vincitore Thomas Muster che ha battuto in finale Bohdan Ulihrach 6-3, 3-6, 6-1."}
{"id": "3211565", "revid": "36426", "url": "https://it.wikipedia.org/wiki?curid=3211565", "title": "Palais des beaux-arts de Lille", "text": ""}
{"id": "3211566", "revid": "287204", "url": "https://it.wikipedia.org/wiki?curid=3211566", "title": "Palais des Beaux-Arts de Lille", "text": "Il Palais des Beaux-Arts de Lille o Mus\u00e9e des Beaux-Arts di Lilla \u00e8 uno dei pi\u00f9 grandi musei d'arte francesi, il quarto maggiore del paese esclusi i musei parigini.\nStoria.\nNel 1801 il ministro dell'interno francese Jean-Antoine Chaptal selezion\u00f2 quindici citt\u00e0 in cui aprire altrettanti musei d'arte, smistando cos\u00ec l'enorme numero di opere d'arte accumulate durante le confische o durante le guerre della Rivoluzione e del periodo napoleonico. Il museo di Lille fu il primo ad essere costruito dopo il decreto. Aiutarono il veloce avvio dei lavori pittori come Louis Joseph e Fran\u00e7ois Watteau: il primo predispose il pi\u00f9 antico catalogo di opere confiscate nella zona, nel 1795, il secondo fu direttore dell'istituzione dal 1808 al 1823.\nL'apertura ufficiale avvenne nel 1809, in un palazzo confiscato, per venire poi trasferito nel municipio cittadino. Nel 1866 venne fuso col \"Museo Wicar\", l'importante collezione di Jean-Baptiste Wicar, e dal 1885 si inizi\u00f2 a costruire un nuovo palazzo in stile Belle \u00c9poque nel centro della citt\u00e0, place de la R\u00e9publique, completato nel 1892. Un riordino e ammodernamento si \u00e8 avuto negli anni novanta del Novecento, con riapertura nel 1997: in tali lavori \u00e8 stato sistemato un ampio spazio per le mostre temporanee e un dipartimento per i modellini a rilievo di citt\u00e0, una collezione pressoch\u00e9 unica del museo, e per la scultura del XIX secolo.\nCollezioni.\nLa collezione del museo \u00e8 una delle pi\u00f9 vaste di Francia, dopo il Louvre, e comprende artisti come Dirck Bouts, Donatello, Veronese, Tintoretto, Rubens, van Dyck, Jordaens, Rembrandt, El Greco, Ribera, Giordano, Chardin, David, Goya, Delacroix, Corot, Millet, Tissot, Courbet, Manet, Monet, Rodin, Claudel, Renoir, Sisley, Pissarro, Moreau, Redon, Toulouse-Lautrec, Seurat, Van Gogh, Vuillard, Derain, Dufy, Sonia Delaunay, Picasso, L\u00e9ger e Kupka."}
{"id": "3211567", "revid": "110157", "url": "https://it.wikipedia.org/wiki?curid=3211567", "title": "Obileni", "text": "Obileni \u00e8 un comune della Moldavia situato nel distretto di H\u00eence\u0219ti di 1.439 abitanti al censimento del 2004"}
{"id": "3211570", "revid": "36426", "url": "https://it.wikipedia.org/wiki?curid=3211570", "title": "Museo Wicar", "text": ""}
{"id": "3211571", "revid": "54253", "url": "https://it.wikipedia.org/wiki?curid=3211571", "title": "Pervomaiscoe (H\u00eence\u0219ti)", "text": "Pervomaiscoe \u00e8 un paesino di 509 abitanti collocato nella parte ovest della Repubblica Moldova. Il territorio di Pervomaiscoe e collinare, non ha n\u00e9 fiumi n\u00e9 laghi, ha per\u00f2 vasti appezzamenti di terreno destinato a coltivazioni di vario tipo, come ad esempio coltivazione di mais, grano e altro. Questi appezzamenti di terreno appartengono a privati e sono gestiti da essi. Alcuni privati preferiscono dare in gestione il terreno a \"gestori di terreno agricolo\" che retribuiscono o una percentuale della quantit\u00e0 totale di raccolto oppure soldi.\nPervomaiscoe e collegato alla strada chiamata R33 che unisce il piccolo paesino alla provincia, cio\u00e8 Hincesti."}
{"id": "3211572", "revid": "36426", "url": "https://it.wikipedia.org/wiki?curid=3211572", "title": "Jean-Baptiste Chardin", "text": ""}
{"id": "3211575", "revid": "287204", "url": "https://it.wikipedia.org/wiki?curid=3211575", "title": "Real (album)", "text": ""}
{"id": "3211576", "revid": "70935", "url": "https://it.wikipedia.org/wiki?curid=3211576", "title": "Sofia (H\u00eence\u0219ti)", "text": "Sofia \u00e8 un comune della Moldavia situato nel distretto di H\u00eence\u0219ti di 1.464 abitanti al censimento del 2004"}
{"id": "3211577", "revid": "36312022", "url": "https://it.wikipedia.org/wiki?curid=3211577", "title": "Parco Regionale del Taro", "text": ""}
{"id": "3211578", "revid": "110157", "url": "https://it.wikipedia.org/wiki?curid=3211578", "title": "Stolniceni (H\u00eence\u0219ti)", "text": "Stolniceni \u00e8 un comune della Moldavia situato nel distretto di H\u00eence\u0219ti di 1.953 abitanti al censimento del 2004"}
{"id": "3211579", "revid": "110157", "url": "https://it.wikipedia.org/wiki?curid=3211579", "title": "\u0218ipoteni", "text": "\u0218ipoteni \u00e8 un comune della Moldavia situato nel distretto di H\u00eence\u0219ti di 842 abitanti al censimento del 2004"}
{"id": "3211581", "revid": "110157", "url": "https://it.wikipedia.org/wiki?curid=3211581", "title": "Voinescu", "text": "Voinescu \u00e8 un comune della Moldavia situato nel distretto di H\u00eence\u0219ti di 2.762 abitanti al censimento del 2004"}
{"id": "3211582", "revid": "131358", "url": "https://it.wikipedia.org/wiki?curid=3211582", "title": "FC Slavia-Mozyr", "text": ""}
{"id": "3211583", "revid": "235890", "url": "https://it.wikipedia.org/wiki?curid=3211583", "title": "Strategic planner", "text": ""}
{"id": "3211585", "revid": "235890", "url": "https://it.wikipedia.org/wiki?curid=3211585", "title": "Media planner", "text": ""}
{"id": "3211586", "revid": "110157", "url": "https://it.wikipedia.org/wiki?curid=3211586", "title": "Bobeica", "text": "Bobeica \u00e8 un comune della Moldavia situato nel distretto di H\u00eence\u0219ti di 3.118 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3211589", "revid": "3115", "url": "https://it.wikipedia.org/wiki?curid=3211589", "title": "Abbazia di Glastonbury", "text": "L'abbazia di Glastonbury (in inglese \"Glastonbury Abbey\") \u00e8 un complesso monastico medievale in rovina della cittadina inglese di Glastonbury (considerata la \"culla della cristianit\u00e0 inglese\"), nel Somerset (Inghilterra sud-occidentale), fondato nel 712 dal re sassone Ine del Wessex e ricostruito dai Benedettini dopo un incendio (1184) tra il XIII e l'inizio del XV secolo.\nNel luogo sono sepolti vari re sassoni e anche quelli che sono ritenuti i resti mortali di re Art\u00f9 e della moglie Ginevra, i quali avrebbero vissuto qui (si dice che re Art\u00f9 dormisse sotto i pinnacoli dell'abbazia assieme ai suoi cavalieri), in quella che \u00e8 considerata la mitica Avalon, gli ultimi anni della loro vita. Si troverebbe sempre qui anche il cenobio dove sarebbero morti san Patrizio e santa Brigida.\nIl luogo \u00e8 inoltre legato al famoso \"biancospino di Glastonbury\", che fiorisce sia a maggio che a Natale e che - secondo la leggenda - sarebbe spuntato dal bastone di Giuseppe d'Arimatea (considerato - sempre secondo la leggenda - il fondatore dell'abbazia), giunto qui intorno al 60 d.C. per convertire i Britanni al cristianesimo.\nL'abbazia, chiusa nel 1539 in seguito alla riforma protestante, ha rappresentato per anni un'importante meta di pellegrinaggio.\nStoria.\nLe testimonianze che fanno pensare a Glastonbury come a un sito di importanza religiosa nel periodo celtico o pre-celtico sono considerate dubbie dallo storico Ronald Hutton, e le ricerche archeologiche dell'Universit\u00e0 di Reading hanno dimostrato l'occupazione romana e sassone del sito. Nel 1955 gli scavi di Ralegh Radford hanno riportato alla luce ceramiche romano-britanniche nella parte ovest dell'abbazia.\nL'abbazia fu fondata da genti britanniche e risale almeno ai primi anni del VII secolo. Nell'Alto Medioevo la frequentazione del sito \u00e8 confermata dal ritrovamento di frammenti in ceramica di vasi per vino che erano stati importati dal Mediterraneo.\nSecondo la tradizione cristiana medievale l'abbazia era stata fondata da Giuseppe d'Arimatea nel I secolo. Tale racconto \u00e8 strettamente connesso alla versione della storia del Santo Graal di Robert de Boron e al legame di Galstonbury con Re Art\u00f9, noti a partire dai primi anni del XII secolo.\nGlastonbury cadde nelle mani dei Sassoni dopo la battaglia di Peonnum nel 658; i Sassoni, guidati da Cenwalh del Wessex, conquistarono il Somerset ad ovest fino al fiume River Parrett forse con l'intenzione di prendere il controllo dell'abbazia.\nCenwalh acconsent\u00ec all'abate britannico Bregored di rimanere nelle sue funzioni, forse per dimostrare la propria buona fede ai Britanni sconfitti. \nDopo la morte di Bregored nel 669, divenne abate un anglosassone, Berhtwald, e i monaci inglesi rimasero per molti anni a capo dell'abbazia.\nIl periodo sassone.\nRe Ine del Wessex aument\u00f2 gli aiuti economici alla comunit\u00e0 di monaci che si era stabilita a Glastonbury ed \u00e8 ritenuto essere l'iniziatore dei lavori di costruzione della chiesa nel 712, le cui fondamenta costituiscono la parte finale ad ovest della navata.\nDurante il VII secolo nel sito fu avviata una vetreria; nel IX secolo l'abbazia di Glastonbury fu devastata dai Danesi.\nLa chiesa dell'abbazia fu ampliata nel X secolo da Dunstano di Canterbury, abate di Glastonbury e figura centrale della rinascita della vita monastica inglese, che introdusse la regola benedettina nell'abbazia; nel 960 Dunstano divenne vescovo di Canterbury.\nNel 1016 Edmondo II d'Inghilterra fu sconfitto da Canuto il Grande tuttavia con il trattato di pace mantenne il titolo di Re del Wessex; mor\u00ec dopo pochi mesi e fu sepolto a Glastonbury.\nIl canale medievale di Glastonbury fu costruito circa a met\u00e0 del X secolo come collegamento dell'abbazia con il fiume Brue destinato a trasportare le pietre destinate alla costruzione dell'abbazia ma, in seguito, fu usato anche per il trasporto di prodotti come grano, vino e pesce provenienti dalle propriet\u00e0 periferiche dell'abbazia. \nMolte pietre da costruzione provenivano dalle cave di Douting alle quali si accedeva attraverso il fiume Sheppey a Pilton.\nDall'XI secolo l'abbazia fu al centro di una vasta rete di trasporto su acqua con ulteriori canalizzazioni e costruzione di nuovi canali inclusa la deviazione del fiume Brue per l'accesso alla propriet\u00e0 di Maere e un percorso pi\u00f9 semplice per il Canale di Bristol. Nel XIII secolo una barca a otto remi portava l'abate di Glastobury in visita alle vicine masserie.\nIl periodo medievale.\nLa conquista normanna.\nDopo la conquista normanna nel 1066, il nuovo abate normanno, Turstin, aggiunse costruzioni alla chiesa nella zona a est della chiesa Sassone e lontano dall'antico cimitero, pertanto il luogo sacro venne spostato; questa situazione venne modificata dal successivo abate, Herlewin, che costru\u00ec una chiesa pi\u00f9 grande.\nNon tutti i nuovi abati Normanni erano adatti a guidare le comunit\u00e0 religiose. Nel 1077 Thurstin fu rimosso dall'incarico dopo che i suoi servitori armati uccisero i monaci vicino all'altare maggiore.\nNel 1086, quando fu commissionato il Domesday Book, l'abbazia di Glastonbury era la pi\u00f9 ricca del Paese.\nNel 1125 l'abate Enrico di Blois commission\u00f2 una storia di Glastonbury ad un apprezzato storico Guglielmo di Malmesbury che fu ospite dei monaci. La sua opera \"On the Antiquity of the Glastonese Church\" fu redatta tra il 1129 e il 1139 come parte dell'iniziativa per dimostrare la supremazia dell'abbazia di Glaastonbury su quella di Westminster, quest'opera che pur essendo fonte di molte nostre conoscenze sulla storia antica, \u00e8 molto al di sotto dello standard generalmente eccellente di Guglielmo di Malmesbury: \u00e8 evidente la sua accettazione di documenti compilati dei monaci e di antiche infondate leggende; anche gli elenchi degli abati non trovano riscontri con gli elenchi originali del X \nsecolo successivamente ritrovati. \nQuesti problemi e discrepanze tra \"On the Antiquity\" e le altre opere di Guglielmo di Malmesbury ha portato pi\u00f9 tardi molti studiosi a ritenere che il testo originale di William fosse pi\u00f9 prudente e i suoi resoconti su Fagan e Deruvian insieme a vari passaggi su Re Art\u00f9, siano stati successivamente modificati con lo scopo di sostenere la causa dei monaci.\nLa tomba di Re Art\u00f9.\nNel 1184 un grande incendio a Glastonbury distrusse le costruzioni monastiche. La ricostruzione avvenne quasi immediatamente e la chiesa fu consacrata nel 1186.\nCi sono prove che nel XII secolo la navata rovinata fu restaurata sufficientemente da consentire lo svolgersi di funzioni religiose mentre la nuova grande chiesa era in costruzione. \nLe visite dei pellegrini all'abbazia erano diminuite notevolmente ma nel 1191 la presunta scoperta della tomba di re Art\u00f9 e della regina Ginevra diedero un nuovo impulso ai pellegrinaggi all'abbazia di Glastonbury.\nGiraldus Cambrensis, contemporaneo anche se non testimone oculare, ha fornito un resoconto nella sua opera \"De principis instructione\" (1193) poi ripreso in \"Speculum Ecclesiae\" (1216), secondo il quale l'abate Henry de Sully ordin\u00f2 una ricerca scoprendo, ad una profondit\u00e0 di circa 5 metri, un enorme tronco di quercia scavato contenente due scheletri.\nSopra di esso, e sotto una pietra come affermato da Giraldus, c'era \nuna pesante croce con un'iscrizione inequivocabile: \" \"Hic jacet sepultus inclitus rex Arthurus in insula Avalonia\" (Qui giace sepolto il famoso Re Art\u00f9 nell'isola Avalonia).\nGli storici oggi generalmente smentiscono l'autenticit\u00e0 del reperto, attribuendola ad una trovata per raccogliere fondi per la ricostruzione dell'abbazia devastata dall'incendio del 1184. Guglielmo di Malmesbury nella \"Storia dei re inglesi\" ha dichiarato che \"la tomba di Art\u00f9r non \u00e8 stata mai vista in alcun luogo, e da qui le antiche favole che sostengono ch'egli ritorner\u00e0\"\".\nXIV e XV secolo.\nNel XIV secolo solo l'abbazia di Westminster era pi\u00f9 ricca e famosa di Glastonbury. L'abate di Gastonbury viveva in una condizione molto agiata e ci\u00f2 viene confermato dalle rovine della cucina dell'abate con quattro enormi camini posti ai quattro angoli.\nSi tratta di una delle cucine medievali meglio conservate in Europa, e l'unico edificio monastico sostanzialmente sopravvissuto a Glastonbury. \nGli scavi archeologici hanno portato alla luce un appartamento speciale eretto oltre la parte sud della casa dell'abate e che era utilizzato per le visite di Enrico VII che, negli anni del suo regno, visitava l'abate cos\u00ec come visitava qualsiasi altra ricca personalit\u00e0 del territorio.\nLe condizioni di vita nel corso della Guerra delle due rose divennero cos\u00ec precarie che fu costruito un muro intorno alle recinzioni dell'Abbazia.\nThe George Hotel and Pilgrims' Inn fu costruito alla fine del XV secolo per ospitare i visitatori dell'Abbazia. Gli \u00e8 stato attribuito il \"Grade I\" nella lista dei monumenti classificati.\nL'abbazia aveva anche possedimenti fuori dalla citt\u00e0, per la maggior parte nella contea di Somerset ma anche nelle contee confinanti. Molti fienili furono costruiti per contenere le colture che spettavano all'Abbazia incluse quelle di Doulting e Pilton.\nDissoluzione dei monasteri.\nIn Inghilterra nel 1531, all'inizio della dissoluzione dei monasteri, c'erano pi\u00f9 di 850 monasteri e comunit\u00e0 religiose. A partire dal 1541 non ce n'era nessuno. Pi\u00f9 di 15.000 monaci e religiose furono dispersi e le costruzioni religiose sequestrate dalla Corona per essere venduti o affittati a laici.\nL'Abbazia di Glastonbury Abbey era considerata proprietaria di notevoli quantit\u00e0 di argento e oro e anche di terre a essa collegate. Nel settembre 1539 Richard Layton, Richard Pollard e Thomas Moyle arrivarono all'abbazia senza preavviso per ordine di Thomas Cromwell. L'abbazia fu spogliata dei suoi oggetti di valore e il 15 novembre 1539 l'abate Richard Whiting, che oppose resistenza, fu impiccato e squartato come un traditore sulla Glastonbury Tor.\nDeclino.\nDopo la dissoluzione dei monasteri, due dei manieri dell'abbazia nello Wiltshire furono venduti dalla Corona a John Thynne e da lui trasmessi ai suoi discendenti che pi\u00f9 tardi divennero Marchesi di Bath. I Thynnes hanno conservato molti documenti dell'abbazia fino ai nostri giorni.\nLe rovine dell'abbazia furono spogliate del piombo e delle pietre squadrate per essere utilizzate nella costruzione di altri edifici. Il sito \u00e8 stato concesso da Edward VI a Edward Seymour, primo duca di Somerset che fece insediare nel sito una colonia di tessitori protestanti olandesi.\nQuando Seymour sub\u00ec un attentato nel 1551, il sito dell'abbazia torn\u00f2 alla Corona, ma i tessitori rimasero fino a quando non furono rimossi durante il regno della regina Maria.\nNel 1559 Elisabetta I d'Inghilterra concesse il sito a Peter Carew e l'abbazia rimase di propriet\u00e0 privata fino all'inizio del XX secolo.\nAltre pietre furono rimosse nel XVII secolo pertanto a partire dal XVIII secolo l'Abbazia fu descritta come \"rovina\".\nL'unico edificio che rest\u00f2 intatto fu la Cucina dell'Abate, che venne usata come sala riunione dei quaccheri.\nAll'inizio del XIX secolo fu utilizzata la polvere da sparo per rimuovere ancora pietre e il sito divent\u00f2 una cava. \"The Ancient Monuments Protection Act 1882\" ha fermato ulteriori danni al sito e ha portato alle prime indagini storiche e archeologiche."}
{"id": "3211591", "revid": "287204", "url": "https://it.wikipedia.org/wiki?curid=3211591", "title": "Gerry Weber Open 1995 - Singolare", "text": "Il singolare del torneo di tennis Gerry Weber Open 1995, facente parte dell'ATP Tour, ha avuto come vincitore Marc Rosset che ha battuto in finale Michael Stich 3\u20136, 7\u20136(11), 7\u20136(8)."}
{"id": "3211592", "revid": "1543377", "url": "https://it.wikipedia.org/wiki?curid=3211592", "title": "World Series of Poker 2003", "text": "Le World Series of Poker 2003 furono la trentaquattresima edizione della manifestazione. Si tennero dal 23 aprile al 24 maggio presso il casin\u00f2 Binion's Horseshoe di Las Vegas.\nIl vincitore del Main Event fu Chris Moneymaker.\nMain Event.\nI partecipanti al Main Event furono 839. Ciascuno di essi pag\u00f2 un buy-in di 10.000 dollari. Tuttavia alcuni partecipanti, incluso il vincitore Chris Moneymaker, ebbero accesso al Main Event grazie alla vittoria in alcuni tornei on-line di qualificazione."}
{"id": "3211594", "revid": "36426", "url": "https://it.wikipedia.org/wiki?curid=3211594", "title": "Czartoryski Museum", "text": ""}
{"id": "3211595", "revid": "729019", "url": "https://it.wikipedia.org/wiki?curid=3211595", "title": "Torneo di Wimbledon 1995 - Doppio misto", "text": "Helena Sukov\u00e1 e Todd Woodbridge erano i detentori del titolo, ma hanno perso nel 2\u00ba turno contro Lori McNeil e T. J. Middleton.\nMartina Navr\u00e1tilov\u00e1 e Jonathan Stark hanno battuto in finale 6\u20134, 6\u20134 Gigi Fern\u00e1ndez e Cyril Suk."}
{"id": "3211599", "revid": "643662", "url": "https://it.wikipedia.org/wiki?curid=3211599", "title": "Yuri Zhevnov", "text": ""}
{"id": "3211600", "revid": "36312430", "url": "https://it.wikipedia.org/wiki?curid=3211600", "title": "Museo del Pomodoro", "text": ""}
{"id": "3211606", "revid": "1851848", "url": "https://it.wikipedia.org/wiki?curid=3211606", "title": "Ingenuino Dallago", "text": "Biografia.\nIn carriera ha partecipato a un'edizione dei Giochi olimpici invernali, (17\u00b0 nella combinata nordica, 16\u00b0 nel salto con gli sci), e a varie edizioni dei Campionati italiani, vincendo due medaglie."}
{"id": "3211609", "revid": "729019", "url": "https://it.wikipedia.org/wiki?curid=3211609", "title": "Tour della Nazionale di rugby a 15 dell'Australia 1973", "text": "La nazionale australiana di rugby union nel 1973, si reca in tour in Europa. \u00c8 un periodo difficile per i Wallabies e questo tour \u00e8 senz'altro uno dei peggiori: vengono travolti sia dal Galles che dall'Inghilterra. Chiudono con un match in Italia, all'Aquila, che \u00e8 la prima partita giocata contro gli Azzurri. Nello stesso anno sono stati battuti da Francia, Galles, Inghilterra, dagli All Blacks e pure dal "}
{"id": "3211611", "revid": "767487", "url": "https://it.wikipedia.org/wiki?curid=3211611", "title": "Henri Tomasi", "text": "Biografia.\nNato da genitori corsi originari di Penta di Casinca, studi\u00f2 al conservatorio di Marsiglia e dal 1916 in quello di Parigi: allievo di Paul Vidal, Georges Caussade e Vincent d'Indy, nel 1927 vinse il \"Prix de Rome\" con la cantata \"Coriolan\". Nello stesso anno fu allievo di Philippe Gaubert, conquistandosi il 1\u00ba premio di direzione d'orchestra, ed inizi\u00f2 la carriera direttoriale in patria e all'estero.\nIl 22 giugno 1962 avviene la premi\u00e8re scenica nel Th\u00e9\u00e2tre national de l'Op\u00e9ra-Comique di Parigi di \"Princesse Pauline\", opera-mascarade in 2 atti di sua composizione, libretto di Fran\u00e7ois Didelot e R. Cuttoli, con Mady Mespl\u00e9."}
{"id": "3211612", "revid": "131358", "url": "https://it.wikipedia.org/wiki?curid=3211612", "title": "Naftan Navapolack", "text": ""}
{"id": "3211617", "revid": "36312621", "url": "https://it.wikipedia.org/wiki?curid=3211617", "title": "Glastonbury Abbey", "text": ""}
{"id": "3211619", "revid": "1442080", "url": "https://it.wikipedia.org/wiki?curid=3211619", "title": "Swiss Open Gstaad 1995 - Singolare", "text": "Il singolare del torneo di tennis Swiss Open Gstaad 1995, facente parte dell'ATP Tour, ha avuto come vincitore Evgenij Kafel'nikov che ha battuto in finale Jakob Hlasek 6-3, 6-4, 3-6, 6-3"}
{"id": "3211621", "revid": "1543377", "url": "https://it.wikipedia.org/wiki?curid=3211621", "title": "World Series of Poker 2004", "text": "Le World Series of Poker 2004 furono la trentacinquesima edizione della manifestazione. Si tennero dal 23 aprile al 24 maggio presso il casin\u00f2 Binion's Horseshoe di Las Vegas.\nIl vincitore del Main Event fu Greg Raymer.\nL'edizione 2004 fu l'ultima tenutasi interamente al Binion's: l'edizione 2005 si disput\u00f2 al Rio All Suite Hotel and Casino, fatta eccezione per i due giorni finali del \"Main Event\" disputati per l'ultima volta al Binion's.\nMain Event.\nI partecipanti al Main Event furono 2.576. Ciascuno di essi pag\u00f2 un buy-in di 10.000 dollari. Tuttavia alcuni partecipanti, incluso il vincitore Greg Raymer, ebbero accesso al Main Event grazie alla vittoria in alcuni tornei on-line di qualificazione."}
{"id": "3211622", "revid": "131358", "url": "https://it.wikipedia.org/wiki?curid=3211622", "title": "FC Gomel", "text": ""}
{"id": "3211623", "revid": "486946", "url": "https://it.wikipedia.org/wiki?curid=3211623", "title": "FK Dnjapro Mahil\u00eb\u016d", "text": ""}
{"id": "3211627", "revid": "1305772", "url": "https://it.wikipedia.org/wiki?curid=3211627", "title": "Giarola", "text": ""}
{"id": "3211632", "revid": "273792", "url": "https://it.wikipedia.org/wiki?curid=3211632", "title": "Pescina Valle del Giovenco", "text": ""}
{"id": "3211633", "revid": "1442080", "url": "https://it.wikipedia.org/wiki?curid=3211633", "title": "Hall of Fame Tennis Championships 1995 - Singolare", "text": "Il singolare del torneo di tennis Hall of Fame Tennis Championships 1995, facente parte dell'ATP Tour, ha avuto come vincitore David Prinosil che ha battuto in finale David Wheaton 7-6(3), 5-7, 6-2."}
{"id": "3211635", "revid": "36312983", "url": "https://it.wikipedia.org/wiki?curid=3211635", "title": "Corte rurale", "text": ""}
{"id": "3211637", "revid": "767487", "url": "https://it.wikipedia.org/wiki?curid=3211637", "title": "J\u00f3zsef Kiprich", "text": ""}
{"id": "3211638", "revid": "287204", "url": "https://it.wikipedia.org/wiki?curid=3211638", "title": "Jerry Moffatt", "text": "Ha praticato le competizioni di difficolt\u00e0, l'arrampicata in falesia e il bouldering.\nBiografia.\nHa cominciato ad arrampicare nel 1978 a quindici anni con il club d'arrampicata della sua scuola, il St David's College a Llandudno. Nei primi anni ottanta si \u00e8 dedicato all'arrampicata trad, molto diffusa in Gran Bretagna.\nNel 1982 a 19 anni il padre gli ha pagato il primo viaggio negli Stati Uniti dove ha salito quattro delle vie pi\u00f9 dure del paese. Ha effettuato la seconda salita di \"Genesis\" 7c/5.12d e \"Psycho Roof\" 7c/5.12d entrambi nell'Eldorado Canyon. Ha flashato \"Supercrack\" 7b+/5.12c nello Shawangunks ed \"Equinox\" 7c/5.12d a Joshua Tree.\nNel 1984 \u00e8 tornato in Yosemite e ha salito a vista \"Phoenix\" 7c+/5.13a. Lo stesso anno ha flashato \"Chimpanzidrome\" 7c+ a Saussois. Nel 1985 e 1986 ha avuto una tendinite al gomito per la quale ha dovuto operarsi e quindi interrompere la carriera sportiva. Nel 1987 ha ripreso ad arrampicare: a Buoux ha ripetuto alcune vie famose come \"Le Rose et le Vampire\" e \"Le Minimum\" 8b+. Nel 1990 ha salito \"Liquid Ambar\" il primo 8c della Gran Bretagna.\nPer quanto riguarda le competizioni si \u00e8 dedicato alle gare fino al 1990 prendendo parte alle prime due edizioni della coppa del mondo difficolt\u00e0.\nHa aperto a Sheffield una palestra indoor di arrampicata chiamata \"The Foundry\".\nFalesia.\nA vista.\nHa scalato fino all'8a a vista."}
{"id": "3211642", "revid": "709565", "url": "https://it.wikipedia.org/wiki?curid=3211642", "title": "Meng Huo", "text": " Coinvolto in diverse discussioni con il regno Shu Han, fu catturato dal famoso generale e stratega Zhuge Liang per sette volte, prima di arrendersi definitivamente a lui e accettare un'alleanza militare con il suo regno, dopo che quest'ultimo aveva invaso la regione del Nanzhong (a sud di Shu Han e attualmente comprendente parte della Cina meridionale).\nNella storiografia ufficiale, il nome di Meng Huo compare come cittadino dell'impero Han. Tuttavia, l'immagine popolare del militare segue maggiormente quella dell'opera \"Il romanzo dei Tre Regni\" di Luo Guanzhong, nella quale egli \u00e8 dipinto come il capo di una trib\u00f9 di barbari del sud. Nel romanzo, Meng Huo \u00e8 sposato con un'immaginaria Signora Zhurong, che si dichiara discendente del dio del fuoco, Zhu Rong.\nRiferimenti moderni.\nMeng Huo \u00e8 un personaggio con il quale \u00e8 possibile giocare nella serie di videogiochi \"Dynasty Warriors\", della Koei. Comparendo dal terzo fino al quinto capitolo della saga del gioco, il suo personaggio \u00e8 dipinto come forte, alto, enorme e altruista, sebbene non intelligentissimo. Inizialmente assente da \"Dynasty Warriors 6\", ritorna poi in \"Dynasty Warriors 6 Empires\" e \"DW: Strikeforce\" per PSP, nei quali brandisce una colonna di pietra invece di due grosse clave, come faceva nei capitoli precedenti. In questi ultimi due titoli, il suo personaggio \u00e8 rappresentato come pi\u00f9 muscoloso e meno grasso.\nNella saga \"Xtreme Legends\" all'interno di \"DW4\" e \"DW5\", lavora insieme al dio del fuoco Zhu Rong e al popolo Nanman per respingere le forze della famiglia Sima e del Regno di Wei. In \"Extreme Legends\" di \"DW3\" e \"DW5\", riunisce le terre del sud sotto l'egemonia del popolo Nanman.\nIn \"Warriors Orochi\" ambientato in Giappone, Meng Huo viene salvato da Zhao Yun insieme alla moglie, Zhu Rong. Nel sequel, marito e moglie vengono salvati dalle forze di Wu. In seguito, il popolo Nanman si allea con Sun Jian per respingere il furioso attacco di Kiyomori sul monte Yamazaki. Nell'episodio \"Dream Mode\", Meng Huo convince la moglie e Inahime che sta aiutando Okuni per dei motivi di beneficenza, mentre invece ruba oro al clan Saika, a Cao Pi e alla stessa Zhu Rong insieme a Ishikawa Goemon e Okuni. Questi ultimi respingono diversi agguati ninja e rubano i beni di Hideyoshi, per poi sconfiggerlo definitivamente."}
{"id": "3211646", "revid": "599013", "url": "https://it.wikipedia.org/wiki?curid=3211646", "title": "Antal Nagy", "text": ""}
{"id": "3211650", "revid": "1573940", "url": "https://it.wikipedia.org/wiki?curid=3211650", "title": "Nanzhong", "text": "Il Nanzhong (\u5357\u4e2d) era una regione della Cina antica, corrispondente alle provincie odierne meridionali di Yunnan, Guizhou e Sichuan meridionale.\nStoria.\nLa regione era popolata dalla trib\u00f9 ribelle dei Nanman, condotta da Meng Huo. Nel 225 d.C., il noto generale e stratega del Regno di Shu Zhuge Liang condusse tre colonne dell'esercito di Shu nel Nanzhong, per conquistare le terre del sud e pacificare il popolo ribelle. Nella cultura cinese, famose sono le sette catture di Meng Huo da parte del generale."}
{"id": "3211652", "revid": "1793900", "url": "https://it.wikipedia.org/wiki?curid=3211652", "title": "Binion's Horseshoe", "text": "Il Binion's Horseshoe \u00e8 stato un hotel e casin\u00f2 di Las Vegas. Conosciuto anche come Horseshoe Casino o The Horseshoe, venne fondato dall'imprenditore statunitense Benny Binion, l'inventore delle World Series of Poker.\nStoria.\nIl Binion's Horseshoe apr\u00ec nel 1951, divenendo la prima casa da gioco di Las Vegas.\nNel 1960 il fondatore Benny Binion espanse il Binion's, acquisendo l'adiacente Boulder Club. Nel 1988 ci fu un'ulteriore espansione, grazie all'acquisizione del The Mint Hotel.\nIl Binion's Horseshoe fu la sede delle WSOP dalla prima edizione del 1970, fino a quella del 2005.\nNel 2004 il casin\u00f2 fu messo sotto indagine e successivamente chiuso dall'Internal Revenue Service (l'agenzia esattoriale del governo federale americano), e infine acquisito dalla Harrah's Entertainment, che lo cedette subito dopo alla MTR Gaming Group. La Harra's mantenne i diritti del nome \"Horseshoe\"; nel marzo 2005 la MTR diede vita al nuovo \"Binion's Gambling Hall and Hotel\"."}
{"id": "3211654", "revid": "1632387", "url": "https://it.wikipedia.org/wiki?curid=3211654", "title": "Mindloss", "text": "Mindloss \u00e8 l'album di debutto della band olandese Gorefest. Fu pubblicato nel 1991 dalla Foundation 2000 Records."}
{"id": "3211660", "revid": "8660", "url": "https://it.wikipedia.org/wiki?curid=3211660", "title": "Mastini Canavese", "text": "I Mastini Canavese sono una squadra di football americano di Ivrea."}
{"id": "3211661", "revid": "1632387", "url": "https://it.wikipedia.org/wiki?curid=3211661", "title": "False (album)", "text": "False \u00e8 il secondo album della band olandese Gorefest pubblicato nel 1992 dall'etichetta discografica Nuclear Blast."}
{"id": "3211662", "revid": "339392", "url": "https://it.wikipedia.org/wiki?curid=3211662", "title": "Voto a maggioranza qualificata", "text": ""}
{"id": "3211663", "revid": "1632387", "url": "https://it.wikipedia.org/wiki?curid=3211663", "title": "Erase", "text": "Erase \u00e8 il terzo album della band olandese Gorefest. Fu pubblicato nel 1994 dalla Nuclear Blast."}
{"id": "3211666", "revid": "1632387", "url": "https://it.wikipedia.org/wiki?curid=3211666", "title": "Soul Survivor (Gorefest)", "text": "Soul Survivor \u00e8 il quarto album della band olandese Gorefest. Fu pubblicato nel 1996 dalla Nuclear Blast."}
{"id": "3211670", "revid": "1632387", "url": "https://it.wikipedia.org/wiki?curid=3211670", "title": "Chapter 13", "text": "Chapter 13 \u00e8 il quinto album della band olandese Gorefest. Fu pubblicato nel 1998 dalla SPV GmbH."}
{"id": "3211673", "revid": "1632387", "url": "https://it.wikipedia.org/wiki?curid=3211673", "title": "La Muerte", "text": "La Muerte \u00e8 il sesto album della band olandese Gorefest. Fu pubblicato nel 2005 dalla Nuclear Blast."}
{"id": "3211676", "revid": "1632387", "url": "https://it.wikipedia.org/wiki?curid=3211676", "title": "Rise to Ruin", "text": "Rise to Ruin \u00e8 il settimo album della band olandese Gorefest. Fu pubblicato nel 2007 dalla Nuclear Blast."}
{"id": "3211683", "revid": "1534511", "url": "https://it.wikipedia.org/wiki?curid=3211683", "title": "Dimensione compattata", "text": "Quello della compattazione di una o pi\u00f9 dimensioni extra, chiamate dimensioni compattate, \u00e8 un modello usato in fisica teorica nella teoria delle stringhe: una dimensione compattata \u00e8 una dimensione \"rannicchiata\" in s\u00e9 stessa ad una dimensione inferiore alla lunghezza di Planck.\nTutto ci\u00f2 che si muove lungo questa dimensione compattata \u00e8 costretto a tornare al punto di partenza quasi istantaneamente. Il fatto che le misure di una dimensione compattata siano pi\u00f9 piccole della pi\u00f9 piccola particella significa che essa non pu\u00f2 essere osservata con mezzi convenzionalmente noti e conosciuti in fisica.\nDimensione extra.\nIn fisica, per dimensione extra si intende una dimensione - indifferentemente spaziale o temporale - aggiuntiva alle quattro di cui abbiamo continuamente esperienza (larghezza, altezza, lunghezza e tempo).\nAttualmente, vi sono molte teorie fisiche, principalmente nell'ambito della ricerca di una Teoria del tutto, che ipotizzano l'esistenza di una o pi\u00f9 dimensioni extra - la pi\u00f9 famosa delle quali \u00e8 la teoria delle stringhe, che ipotizza fino a 22 dimensioni extra. Tali dimensioni sarebbero inaccessibili all'esperienza quotidiana in quanto i loro effetti (quelli che servirebbero per provare la loro esistenza) sono confinati a scale ultramicroscopiche, vicine o addirittura inferiori a quella della lunghezza di Planck.\nLa variet\u00e0 differenziabile di Calabi-Yau \u00e8 un modello a 6 dimensioni.\nTipicamente, la geometria spaziale prodotta da queste dimensioni \u00e8 sempre pi\u00f9 complessa all'aumentare delle dimensioni in quanto gli ipervolumi che si creano in questi spazi hanno molte pi\u00f9 geodetiche, cio\u00e8 cammini che identificano punti lontani in detto spazio. Questo aumento di complessit\u00e0 determina un allontanamento dalla geometria euclidea.\nDimensioni extra in teoria delle stringhe.\nUna caratteristica interessante della teoria delle stringhe \u00e8 che essa predice il numero di dimensioni che l'Universo dovrebbe avere. N\u00e9 la teoria dell'elettromagnetismo di Maxwell n\u00e9 la teoria della relativit\u00e0 di Einstein dicono nulla sull'argomento: entrambe le teorie richiedono che i fisici inseriscano \"a mano\" il numero delle dimensioni.\nInvece, la teoria delle stringhe consente di calcolare il numero di dimensioni dello spazio-tempo dai suoi principi base. Tecnicamente, questo accade perch\u00e9 il principio di invarianza di Lorentz pu\u00f2 essere soddisfatto solo in un certo numero di dimensioni. Pi\u00f9 o meno questo equivale a dire che se misuriamo la distanza fra due punti e poi ruotiamo il nostro osservatore di un certo angolo e misuriamo di nuovo, la distanza osservata rimane la stessa solo se l'universo ha un ben preciso numero di dimensioni.\nIl solo problema \u00e8 che quando si esegue questo calcolo, il numero di dimensioni dell'universo non \u00e8 quattro, come ci si potrebbe attendere (tre assi spaziali e uno temporale), bens\u00ec ventisei. Pi\u00f9 precisamente, le teorie bosoniche implicano 26 dimensioni, mentre le superstringhe e le teorie-M risultano richiedere 10 o 11 dimensioni. Nelle teorie di stringa bosonica, le 26 dimensioni risultano dall'equazione di Polyakov\nComunque, questi modelli sembrano in contraddizione con i fenomeni osservati. I fisici di solito risolvono questo problema in uno di due modi. Il primo consiste nel compattare le dimensioni extra; cio\u00e8, si suppone che le 6 o 7 dimensioni extra producano effetti fisici su un raggio cos\u00ec piccolo da non poter essere rilevate nelle nostre osservazioni. Senza aggiungere i flussi, riusciamo ad ottenere la risoluzione del modello a 6 dimensioni con gli spazi di Calabi-Yau. In 7 dimensioni, essi sono chiamati variet\u00e0 G2 e in 8 variet\u00e0 Spin(7). In sostanza, queste dimensioni extra sono matematicamente compattate facendole ripiegare su s\u00e9 stesse.\nUna analogia molto usata \u00e8 di considerare lo spazio multidimensionale come un tubo di gomma. Se lo guardiamo da una certa distanza sembra avere una sola dimensione, la lunghezza. Questo corrisponde alle quattro dimensioni macroscopiche cui siamo abituati normalmente. Se per\u00f2 ci avviciniamo, scopriamo che ha anche una seconda dimensione, la circonferenza. Questa dimensione, visibile solo da vicino, \u00e8 come le dimensioni extra degli spazi di Calabi-Yau, visibili solo a distanze estremamente piccole, quindi non facilmente.\n(Ovviamente, un normale tubo per il giardino esiste nelle tre dimensioni spaziali, ma per consentire l'analogia si trascura il suo spessore e si considera solo il moto sulla superficie del tubo. Un punto sulla superficie del tubo pu\u00f2 essere individuato con due numeri, la distanza da una delle estremit\u00e0 e una distanza sulla circonferenza, proprio come un punto sulla superficie terrestre pu\u00f2 essere individuato univocamente dalla latitudine e dalla longitudine. In entrambi i casi, diciamo che l'oggetto ha due dimensioni spaziali. I tubi da giardino hanno un interno, una regione che richiede una dimensione extra; per\u00f2, a differenza dei tubi, uno spazio di Calabi-Yau non ha un interno).\nUn'altra possibilit\u00e0 \u00e8 che noi siamo bloccati in un sottospazio a \"3+1\" dimensioni dell'intero universo, ove il 3+1 ci ricorda che il tempo \u00e8 una dimensione di tipo diverso dallo spazio. Siccome questa idea implica oggetti matematici chiamati D-brane, essa \u00e8 nota come teoria mondo-brana.\nIn entrambi i casi la gravit\u00e0, agendo nelle dimensioni nascoste, produce altre forze non gravitazionali, come l'elettromagnetismo. In linea di principio, quindi, \u00e8 possibile dedurre la natura di queste dimensioni extra imponendo la congruenza con il modello standard, ma questa non \u00e8 ancora una possibilit\u00e0 pratica."}
{"id": "3211686", "revid": "767487", "url": "https://it.wikipedia.org/wiki?curid=3211686", "title": "Libra Scale", "text": "Libra Scale \u00e8 il quarto album in studio del cantante statunitense Ne-Yo, pubblicato il 27 ottobre 2010 dalla Def Jam.\nIl disco.\nRegistrato durante il 2010, l'album \u00e8 stato anticipato da tre singoli: \"Beautiful Monster\", pubblicato nel giugno precedente, \"Champagne Life\", di minor successo rispetto al precedente, e \"One in a Million\".\nIl disco, prodotto tra gli altri dagli Stargate, D. DoRohn Gough e Ryan Leslie, \u00e8 stato pubblicato anche in una versione deluxe contenente un DVD extra. Lo stesso Ne-Yo ha partecipato alla composizione del disco occupandosi insieme ad altri autori dei testi dei dieci brani."}
{"id": "3211689", "revid": "729019", "url": "https://it.wikipedia.org/wiki?curid=3211689", "title": "Satoshi Urushihara", "text": " Le sue illustrazioni sono state le basi per alcuni anime come \"Plastic Little\" o \"Legend of Lemnear\", e per i videogiochi \"Langrisser\" e \"Growlanser\".\nBiografia.\nLa carriera di Satoshi Urushihara inizia quando viene scelto come animatore per il film , tratto dal manga omonimo, prodotto da Kadokawa Haruki Jimusho e dalla Toei Animation.\nDopo essersi diplomato nel 1984, Urushihara viene assunto dalla Toei Animation e dopo aver fatto un po' di esperienza viene promosso ad animatore chiave nella serie televisiva \"Transformers\".\nL'anno successivo, Urushihara diventa freelancer, lavorando principalmente per gli OAV. Il suo lavoro come \"Megazone 23 Part II\" (1986) rende Urushihara famoso all'interno della AIC studio. Questo lo porta ad essere scelto come character designer e supervisore alle animazioni dell'OAV per adulti (un episodio della serie \"Cream Lemon\") pubblicato nel 1987. \"White Shadow\" rappresenta il suo debutto come character designer, bench\u00e9 al momento dell'uscita dell'OAV il suo nome venne tenuto segreto.\nNel 1990, insieme agli illustratori Kinji Yoshimoto e Yoshihiro Kimura, ha creato la casa di produzione Earthwork."}
{"id": "3211691", "revid": "30610", "url": "https://it.wikipedia.org/wiki?curid=3211691", "title": "Principio di invarianza di Lorentz", "text": ""}
{"id": "3211692", "revid": "123008253", "url": "https://it.wikipedia.org/wiki?curid=3211692", "title": "A. James Gregor", "text": "Biografia.\nGregor, nato Anthony Gimigliano, si \u00e8 laureato alla Columbia University nel 1952. Nel 1961 divenne docente associato di filosofia all'University of Hawaii e nel 1964 di Kentucky e Texas. Dal 1967 ha insegnato al dipartimento di Scienze politiche dell'Universit\u00e0 di Berkeley in California, di cui \u00e8 stato anche professore emerito.\nHa dedicato la sua attivit\u00e0 di studioso soprattutto all'ideologia del fascismo, producendo inoltre numerose monografie su importanti personalit\u00e0 che ad essa diedero il proprio contributo. Ha condotto ricerche anche sul marxismo e il neofascismo.\nPensiero.\nSin dal suo primo lavoro sull'ideologia fascista, \"The ideology of fascism: the rationale of totalitarianism\" (1969), Gregor sostenne \u2014 diversamente dalle diffuse e comunemente accettate teorie dell'epoca \u2014 che essa avesse un impianto razionale complessivamente coerente e articolato. Ci\u00f2 era dovuto principalmente all'apporto intellettuale e culturale, tra le altre, oltrech\u00e9 dello stesso Benito Mussolini, di personalit\u00e0 quali Giovanni Gentile, Sergio Panunzio, Robert Michels, Giuseppe Bottai, Angelo Oliviero Olivetti, Alfredo Rocco e Carlo Costamagna. Gregor ha poi analizzato come gli elementi fondanti dell'ideologia fascista abbiano tratto origine soprattutto dalle idee scaturite dalla revisione del marxismo, dal nazionalismo di Enrico Corradini, dal sindacalismo rivoluzionario, dai pionieristici studi sociologici e politologici di Vilfredo Pareto, Robert Michels, Gaetano Mosca, Gustave Le Bon e Georges Sorel, e dall'attualismo gentiliano. E proprio in Gentile Gregor ha individuato l'intellettuale che seppe dare un'organica base filosofica alla dottrina politica del fascismo, ovvero \u2014 come scrive lo stesso politologo \u2014 la \u00abbase razionale del totalitarismo fascista\u00bb.\nLe sue ricerche hanno avuto un seguito storiografico in storici e politologi quali Zeev Sternhell, Emilio Gentile e Pier Giorgio Zunino, i quali hanno dedicato parte della loro opera agli aspetti dottrinari del fascismo. Poco dopo la morte di Gregor, una ampio studio critica delle sue opere sul fascismo \u00e8 stata pubblicata come monografia dallo scienziato sociale Phillip Becher.\nNel 2021 \u00e8 stato pubblicato in Italia il primo ampio studio sul pensiero e sulle opere di Gregor, a cura dello storico italiano Antonio Messina. Dal volume, che raccoglie una molteplicit\u00e0 di contributi di diversi studiosi, si evince in modo definitivo il ruolo di Gregor quale indiscutibile punto di riferimento per gli studi comparatistici sul fascismo e le varie tipologie di regimi nazional-populisti."}
{"id": "3211693", "revid": "110157", "url": "https://it.wikipedia.org/wiki?curid=3211693", "title": "Kingdom of Madness (Magnum)", "text": "Kingdom of Madness \u00e8 il primo album del gruppo hard rock/rock progressivo britannico Magnum. Il disco \u00e8 uscito nel 1978 per l'etichetta discografica Jet Records."}
{"id": "3211699", "revid": "110157", "url": "https://it.wikipedia.org/wiki?curid=3211699", "title": "Magnum II", "text": "Magnum II \u00e8 il secondo album del gruppo hard rock/rock progressivo britannico Magnum. Il disco \u00e8 uscito nel 1979 per l'etichetta discografica Jet Records."}
{"id": "3211701", "revid": "1305772", "url": "https://it.wikipedia.org/wiki?curid=3211701", "title": "Monroe City", "text": ""}
{"id": "3211705", "revid": "110157", "url": "https://it.wikipedia.org/wiki?curid=3211705", "title": "Chase the Dragon", "text": "Chase the Dragon \u00e8 il terzo album del gruppo hard rock/rock progressivo britannico Magnum. Il disco \u00e8 uscito nel 1982 per l'etichetta discografica Jet Records."}
{"id": "3211706", "revid": "767487", "url": "https://it.wikipedia.org/wiki?curid=3211706", "title": "Franti\u0161ek Adam M\u00ed\u010da", "text": "Biografia.\nNacque in una famiglia di musicisti, nipote del compositore e maestro di cappella Franti\u0161ek V\u00e1clav M\u00ed\u010da. Con il padre Karl si trasfer\u00ec sin dall'infanzia a Vienna, presso la Corte imperiale. Studi\u00f2 giurisprudenza ed ebbe incarichi di segretario a corte e presso il luogotenente di Graz. In seguito fu funzionario imperial-regio a Bruck an der Mur, Cracovia, Sandomierz, Kielce, Leopoli e in Bucovina. L'apice della sua carriera burocratica fu il posto di presidente territoriale di Leopoli. In seguito all'invasione dell'esercito polacco fu imprigionato a Lublino. Nel 1788 rassegn\u00f2 le dimissioni per motivi di salute.\nComposizioni.\nNonostante la sua attivit\u00e0 di compositore fosse esercitata a livelli poco pi\u00f9 che amatoriali, suscit\u00f2 l'interesse di Wolfgang Amadeus Mozart, che apprezz\u00f2 altamente le sue composizioni. Nelle sue sinfonie e nella musica da camera si riconosce il gioioso ottimismo dello spirito mozartiano."}
{"id": "3211707", "revid": "88740", "url": "https://it.wikipedia.org/wiki?curid=3211707", "title": "Montcalm", "text": ""}
{"id": "3211708", "revid": "110157", "url": "https://it.wikipedia.org/wiki?curid=3211708", "title": "The Eleventh Hour (album)", "text": "The Eleventh Hour \u00e8 il quarto album del gruppo hard rock/rock progressivo britannico Magnum. Il disco \u00e8 uscito nel 1983 per l'etichetta discografica Jet Records."}
{"id": "3211726", "revid": "287204", "url": "https://it.wikipedia.org/wiki?curid=3211726", "title": "Albi Volley-Ball USSPA", "text": "L'Albi Volley-Ball USSPA \u00e8 una societ\u00e0 pallavolistica femminile francese con sede ad Albi: milita nel campionato di \u00c9lite.\nStoria della societ\u00e0.\nLa societ\u00e0 \u00e8 stata fondata nel 1975 come sezione della polisportiva USPP Albi, fondata nel 1951. Nel corso degli anni la squadra \u00e8 riuscita ad arriva in Pro A, massima serie del campionato francese. Pur non riuscendo mai a vincere alcuna competizione ha raggiunto alcuni traguardi importanti come il terzo posto in campionato e la finale di Coppa di Francia sempre persa contro il Racing Club de Cannes: questi risultati hanno permesso al team di Albi di poter partecipare ad diverse competizioni europee.\nAl termine della stagione 2008-09 per problemi finanziari la societ\u00e0 decidere di non iscrivere le squadre alla Pro A, ripartendo dalle serie a livello locale: cambia la propria denominazione da USPP Albi a Albi Volley-Ball USSPA. Al termine della stagione 2011-12, grazie al secondo posto in DEF, ottiene la promozione in Ligue A, anche se retrocede nuovamente in \u00c9lite al termine della stagione 2012-13."}
{"id": "3211727", "revid": "1546219", "url": "https://it.wikipedia.org/wiki?curid=3211727", "title": "Legend of Lemnear", "text": " \u00e8 un OAV fantasy del 1989 prodotto dalla Anime International Company. L'OAV \u00e8 stato l'ispirazione di un manga realizzato da Kinji Yoshimoto con i disegni di Satoshi Urushihara, gi\u00e0 character design dell'anime. \u00c8 stato licenziato negli Stati Uniti dalla CPM Manga, in Russia dalla Comics Factory, ed in Italia dalla Yamato Video.\nTrama.\nLa storia ruota intorno al personaggio del titolo, Lemnear, che secondo la profezia \u00e8 l'eroina di Silver. Lemnear sta cercando di vendicarsi del malvagio stregone Gardein per aver sterminato la sua gente. L'intera storia dell'anime, cos\u00ec come le atmosfere, i disegni ed i colori possono essere ricondotti come ispirazione alla storia Taarakian Taarna, segmento del film d'animazione \"Heavy Metal\"."}
{"id": "3211734", "revid": "767487", "url": "https://it.wikipedia.org/wiki?curid=3211734", "title": "Prison Farm", "text": "Prison Farm \u00e8 un film poliziesco statunitense del 1938 che ha per protagonista l'attrice e cantante Shirley Ross, interprete di numerose commedie musicali e che, questa volta, si cimenta in un ruolo drammatico. La parte del protagonista maschile viene affidata all'attore Lloyd Nolan, considerato la risposta della \"Paramount\" all'astro nascente Bogart.\nLa pellicola ricalca nella trama il precedente film del 1935 della stessa \"major\" \"Fuggiasca\" con Sylvia Sidney, nel ruolo della ragazza innocente vittima delle circostanze, e di Alan Baxter nel ruolo del malvivente.\nLa pellicola segna l'esordio cinematografico di William Holden, non accreditato, che interpreta la parte di un carcerato.\nTrama.\nUna giovane donna, Jean Forrest, si innamora di un uomo, Larry Harrison, ma \u00e8 inconsapevole del fatto che l'uomo \u00e8 un ricercato per aver rapinato un furgone portavalori e per averne ucciso il conducente. Proprio mentre sono sul punto di sposarsi, Harrison convince la sua fidanzata a farle da palo mentre tenta una rapina, ma vengono entrambi arrestati. Onde evitare una pena pi\u00f9 severa, Harrison accetta di trascorrere un periodo di sei mesi in una casa di correzione, dove verr\u00e0 imprigionata in una struttura separata anche la povera Jean, che ha una brutale esperienza con la violenza e il sadismo delle sue compagne di prigionia, Shifty Sue e la pi\u00f9 anziana Cora Waxley. L'unico a credere alla sua innocenza e a darle sollievo e sostegno morale \u00e8 il dottore del carcere, Roy Conrad.\nProduzione.\nIl film fu prodotto dalla Paramount Pictures.\nDistribuzione.\nIl copyright del film, richiesto dalla Paramount Pictures, Inc., fu registrato il 17 giugno 1938 con il numero LP8095.\nDistribuito dalla Paramount Pictures e presentato da Adolph Zukor, il film usc\u00ec nelle sale cinematografiche USA IL 17 giugno 1938. In Danimarca, fu distribuito il 23 novembre di quello stesso anno con il titolo \"P\u00e5 flugt for politiet\"."}
{"id": "3211741", "revid": "767487", "url": "https://it.wikipedia.org/wiki?curid=3211741", "title": "Pazzo per le donne", "text": "Pazzo per le donne \"(Girl Happy)\" \u00e8 un film del 1965 diretto da Boris Sagal ed interpretato da Elvis Presley.\nSi tratta dell'ultimo vero grande successo di Elvis al botteghino, anche se i successivi film andarono comunque abbastanza bene.\nTrama.\nRusty Wells (Elvis Presley), leader di un gruppo musicale, \u00e8 incaricato dal proprietario di un night club di sorvegliare sua figlia Valerie mentre ella \u00e8 in vacanza con gli amici. Tra bisticci e canzoni varie i due scopriranno di amarsi.\nColonna sonora.\nI brani del film: \"Girl Happy\"; \"Spring Fever\"; \"Fort Lauderdale Chamber of Commerce\"; \"Startlin' Tonight\"; \"Wolf Call\"; \"Do Not Disturb\"; \"Cross My Heart and Hope to Die\"; \"The Meanest Girl In Town\"; \"Do the Calm\"; \"Puppet On a String\"; \"I've Got to Find My Baby\".\nTutti i brani vennero editi all'epoca sull'LP \"Girl Happy\" (LPM/LSP 3338).\nVenne realizzato anche il singolo \"Do the Calm\", accoppiato a \"You'll Be Gone\" (non dal film).\nNel 1993 i brani vennero pubblicati su CD (per la serie \"Double Feature\") senza \"You'll Be Gone\" e senza l'aggiunta di bonus tracks.\nNel 2003 l'album originale venne ristampato su CD con grafica originale (serie \"Follow that Dream\") con tutti i brani incluso \"You'll Be Gone\" e 12 versioni alternative.\nVersioni VHS e DVD.\nIl film venne pubblicato in videocassetta per la prima volta nel 1988. Nella seconda edizione su VHS del 1997, la canzone \"Startin' Tonight\" fu tagliata. In seguito il brano \u00e8 stato reintegrato nel film nella versione in DVD uscita nel 2007."}
{"id": "3211745", "revid": "110157", "url": "https://it.wikipedia.org/wiki?curid=3211745", "title": "Vigilante (album)", "text": "Vigilante \u00e8 il sesto album del gruppo AOR/hard rock britannico Magnum. Il disco \u00e8 uscito nel 1986 per l'etichetta discografica Polydor."}
{"id": "3211746", "revid": "465169", "url": "https://it.wikipedia.org/wiki?curid=3211746", "title": "Well well well", "text": ""}
{"id": "3211747", "revid": "110157", "url": "https://it.wikipedia.org/wiki?curid=3211747", "title": "Wings of Heaven", "text": "Wings of Heaven \u00e8 il settimo album del gruppo AOR/hard rock britannico Magnum. Il disco \u00e8 uscito nel 1988 per l'etichetta discografica Polydor."}
{"id": "3211753", "revid": "111870424", "url": "https://it.wikipedia.org/wiki?curid=3211753", "title": "Goodnight L.A.", "text": "Goodnight L.A. \u00e8 l'ottavo album del gruppo AOR/hard rock britannico Magnum. Il disco \u00e8 uscito nel 1990 per l'etichetta discografica Polydor."}
{"id": "3211756", "revid": "1573940", "url": "https://it.wikipedia.org/wiki?curid=3211756", "title": "Plastic Little", "text": " \u00e8 un manga di Kinji Yoshimoto, con i disegni di Satoshi Urushihara, pubblicato nel 1994, dalla Gakken, e adattato nello stesso anno in un OAV, prodotto dalla KSS. L'anime \u00e8 stato adattato in lingua italiana dalla Yamato Video, mentre l'edizione italiana del manga, curata da Planet Manga, etichetta della Panini Comics, \u00e8 stata pubblicata il 7 giugno 1998.\nTrama.\nLa giovane ed innocente Elyse \u00e8 inseguita dall'esercito in quanto unica testimone di un progetto militare segreto che veniva portato avanti da suo padre, preventivamente assassinato. Elyse stringe amicizia con Teeta ed i suoi amici, che si offrono di fornirle protezione e riparo all'interno del sottomarino \"Cha Cha Maru\", di cui Teeta \u00e8 capitano, finendo per rimanere coinvolti in un piano imperialistico molto pi\u00f9 grande di loro.\nDoppiaggio.\nL'edizione italiana \u00e8 a cura di Yamato Video. Il doppiaggio italiano \u00e8 stato eseguito presso DDE Divisione Doppiaggio Edizioni di Milano sotto la direzione di Sergio Masieri."}
{"id": "3211764", "revid": "1776051", "url": "https://it.wikipedia.org/wiki?curid=3211764", "title": "Rosenborg Ballklub 2000", "text": "Questa pagina raccoglie i dati riguardanti il Rosenborg Ballklub nelle competizioni ufficiali della stagione 2000.\nStagione.\nIl Rosenborg cominci\u00f2 la stagione da campione in carica. La squadra si conferm\u00f2 campione senza che il suo dominio fosse mai stato effettivamente a rischio, mantenendo sempre un certo vantaggio sulle inseguitrici. Non fu altrettanto positiva l'avventura nelle coppe, dove il Rosenborg fu eliminato dallo Strindheim.\nIn Champions League, la squadra dovette superare due turni preliminari: gli scandinavi si sbarazzarono agevolmente dello Shelbourne e del Dunaferr: nella prima fase a gironi, il gruppo F fu composto da Rosenborg, Paris Saint-Germain, Bayern Monaco e Helsingborg. I \"bianconeri\" si classificarono al terzo posto, venendo retrocessi in Coppa UEFA: il sorteggio li vide contrapposti agli spagnoli del Deportivo Alav\u00e9s, che ebbero la meglio nel doppio confronto.\nIn estate, ci fu la partenza di due stelle della squadra, che si misero in luce al : Andr\u00e9 Bergd\u00f8lmo e John Carew lasciarono infatti Trondheim, accasandosi rispettivamente ad Ajax e Valencia."}
{"id": "3211768", "revid": "767487", "url": "https://it.wikipedia.org/wiki?curid=3211768", "title": "Fiamme alla frontiera (film 1939)", "text": "Fiamme alla frontiera (Grenzfeuer) \u00e8 un film del 1939 diretto da Alois Johannes Lippl. Il film - girato in Tirolo a Obergurgl e prodotto da Luis Trenker, usc\u00ec nelle sale il 26 maggio 1939."}
{"id": "3211771", "revid": "408977", "url": "https://it.wikipedia.org/wiki?curid=3211771", "title": "Renaming", "text": ""}
{"id": "3211778", "revid": "109143967", "url": "https://it.wikipedia.org/wiki?curid=3211778", "title": "Wolfang Mej\u00edas", "text": "Palmar\u00e8s.\nIn carriera ha conseguito i seguenti risultati:"}
{"id": "3211783", "revid": "599013", "url": "https://it.wikipedia.org/wiki?curid=3211783", "title": "Jean-Pierre Seguin", "text": "Palmar\u00e8s.\nIn carriera ha conseguito i seguenti risultati:"}
{"id": "3211784", "revid": "767487", "url": "https://it.wikipedia.org/wiki?curid=3211784", "title": "Gli irriducibili", "text": "Gli irriducibili (\"Miles from Home\") \u00e8 un film del 1988 diretto da Gary Sinise e scritto da Chris Gerolmo.\nFu presentato in concorso al 41\u00ba Festival di Cannes.\nTrama.\nDue fratelli ereditano una fattoria dal padre, ma dopo qualche anno la difficile situazione economica spinge i due ad appiccare un incendio alla propriet\u00e0, mettendosi per\u00f2 in questo modo contro la legge, con la quale lotteranno fino alla fine.\nProduzione.\nIl film \u00e8 stato prodotto dalla Braveworld Productions con la collaborazione della J&amp;M Entertainment. Gli effetti speciali sono stati curati dalla Scenery Services Inc., mentre la Pacific Title ha fornito il titolo per il film e la Sunset Sound Studios ha registrato la musica.\nRiprese.\nIl film venne girato interamente ai confini di tutto lo stato di Iowa, tra cui Worthington e Cedar Rapids.\nDistribuzione.\nIl film \u00e8 stato distribuito in Canada al Toronto International Film Festival il 12 settembre 1988; negli Stati Uniti il 16 settembre dalla Cinecom Pictures; in Giappone il 14 ottobre 1989 dalla CFD con il nome \"\u30de\u30a4\u30eb\u30ba\u30fb\u30d5\u30ed\u30e0\u30fb\u30db\u30fc\u30e0\"; in Francia il 10 luglio 1991 dalla Skyline Prestations come \"Rien \u00e0 perdre\".\nDivieto.\nLa pellicola \u00e8 stata vietata ai minori di 11 anni in Svezia, ai minori di 12 in Germania Ovest e Portogallo; ai minori di 13 in Argentina, e a quelli di 15 nel Regno Unito. Divieti pi\u00f9 severi in Finlandia, dove il film \u00e8 stato vietato ai non-quindicenni, e negli Stati Uniti, dove fu valutato dalla Motion Picture Association of America (MPAA) \"R\" (restricted), ovvero vietato ai minori di 17 anni non accompagnati dai genitori.\nAccoglienza.\nIl film nel primo week-end di apertura ha incassato $ 72.872 dopo essere stato proiettato in 32 cinema, guadagnando in tutto $ 188.964. Su IMDb riceve 5.6 punti su 10, mentre su MYmovies 2.50/5."}
{"id": "3211793", "revid": "92988998", "url": "https://it.wikipedia.org/wiki?curid=3211793", "title": "Alexander Achten", "text": ""}
{"id": "3211798", "revid": "228587", "url": "https://it.wikipedia.org/wiki?curid=3211798", "title": "Fiume Han", "text": ""}
{"id": "3211799", "revid": "1543377", "url": "https://it.wikipedia.org/wiki?curid=3211799", "title": "Ricardo Bustamante", "text": "Palmar\u00e8s.\nIn carriera ha conseguito i seguenti risultati:"}
{"id": "3211801", "revid": "123594050", "url": "https://it.wikipedia.org/wiki?curid=3211801", "title": "Girl Happy", "text": "Girl Happy \u00e8 un album di Elvis Presley contenente la colonna sonora del film da lui interpretato \"Pazzo per le donne\", pubblicato dalla RCA Victor Records in formato mono e stereo, n\u00b0 di catalogo LPM/LSP 3338, nel marzo 1965.\nLe sedute di registrazione ebbero luogo presso lo studio Radio Recorders a Hollywood il 10, 11 e 12 giugno 1964, e il 15 giugno per una sessione supplementare di sovraincisioni vocali da parte di Elvis. Il disco raggiunse la posizione numero 8 della classifica Top Pop Albums negli Stati Uniti, e venne certificato disco d'oro dalla RIAA.\nDescrizione.\nPer la colonna sonora del film vennero incise undici canzoni tutte utilizzate in seguito, con \"The Meanest Girl in Town\" pubblicata in origine con il titolo \"Yeah, She's Evil!\" da Bill Haley &amp; His Comets per la Decca Records nel giugno del 1964. Un errore durante la masterizzazione finale delle tracce, caus\u00f2 l'effetto leggermente accelerato della voce di Presley, soprattutto nella title track. La RCA pubblic\u00f2 una versione corretta della canzone soltanto nel 1991 nella compilation \"Collectors Gold from the Movie Years\".\n\"Do the Clam\" venne pubblicata circa un mese prima dell'album come singolo promozionale, raggiungendo la posizione numero 21 della classifica Billboard Hot 100 e restando in classifica per otto settimane. La b-side del singolo, \"You'll Be Gone\", proveniva da una seduta di registrazione del 18 marzo 1962 per l'album \"Pot Luck with Elvis\", ed era una canzone non utilizzata scritta da Presley insieme ai membri della Memphis Mafia Red West e Charlie Hodge. Si trattava di una variante del classico di Cole Porter \"Begin the Beguine\", della quale Porter aveva negato il permesso di cambiare le parole del testo. Non inclusa nel film, venne invece aggiunta all'album della colonna sonora."}
{"id": "3211804", "revid": "263434", "url": "https://it.wikipedia.org/wiki?curid=3211804", "title": "Fattori di Chan-Paton", "text": ""}
{"id": "3211808", "revid": "1305772", "url": "https://it.wikipedia.org/wiki?curid=3211808", "title": "Stato di Jin", "text": ""}
{"id": "3211810", "revid": "287204", "url": "https://it.wikipedia.org/wiki?curid=3211810", "title": "Jin (stato)", "text": ""}
{"id": "3211811", "revid": "767487", "url": "https://it.wikipedia.org/wiki?curid=3211811", "title": "Come rubai mia moglie", "text": "Come rubai mia moglie (\"The Girl Said No\") \u00e8 un film del 1930 diretto da Sam Wood. \u00c8 una commedia romantica che ha come protagonisti William Haines e Leila Hyams. La pellicola ebbe un discreto successo al botteghino, aiutando a lanciare sulla ribalta l'astro di Haines.\nLa locandina del film \u00e8 stata disegnata dal celebre illustratore John Held Jr., collaboratore di numerose riviste degli anni venti.\nTrama.\nTom Ward, giovane sfaccendato, \u00e8 di ritorno dal college e cerca lavoro: sfacciato, lavativo e donnaiolo, lo trova alla fine in una societ\u00e0, la \"Sutton &amp; Co.\", dov'\u00e8 segretaria la giovane e bella Mary Howe. La ragazza resiste all'asfissiante corte del giovane Ward che tuttavia non intende arrendersi. Dopo la morte del padre, il giovane si ravvede e, per dare una mano in famiglia, diventa un onesto lavoratore. Il suo nuovo atteggiamento, dopo una lunga ed assidua corte, convince alla fine anche l'onesta Mary. Tom, per convincerla meglio, dovr\u00e0 addirittura rapirla, portandola via a un rivale, McAndrews, che sta per sposare la ragazza.\nProduzione.\nIl film fu prodotto dalla Sam Wood Production per la Metro-Goldwyn-Mayer (MGM). Venne girato negli studi della MGM al 10202 di W. Washington Blvd., a Culver City, in California\nDistribuzione.\nDistribuito dalla Metro-Goldwyn-Mayer (MGM), usc\u00ec nelle sale cinematografiche statunitensi il 15 marzo 1930."}
{"id": "3211812", "revid": "599013", "url": "https://it.wikipedia.org/wiki?curid=3211812", "title": "Angela Espinoza", "text": "Palmar\u00e8s.\nIn carriera ha conseguito i seguenti risultati:"}
{"id": "3211816", "revid": "251174", "url": "https://it.wikipedia.org/wiki?curid=3211816", "title": "Ixtoc 1", "text": "L'Ixtoc I era il nome di un pozzo petrolifero esplorativo sito nel Golfo del Messico. Il 3 giugno 1979, dal pozzo si origin\u00f2 una delle pi\u00f9 grandi perdite di petrolio della storia; ci vollero infatti 9 mesi per fermare la fuoriuscita del petrolio causata dall'esplosione della piattaforma.\nLa dinamica del disastro.\nLa piattaforma petrolifera, di tipo \"offshore\", era propriet\u00e0 dell'ente petrolifero statale messicano, la Pemex (acronimo per \"Petr\u00f3leos Mexicanos\"). Essa era situata ad un'ottantina di chilometri al largo della citt\u00e0 messicana di Ciudad del Carmen, nella baia di Campeche, in pieno Golfo del Messico, in un'area ove il fondale \u00e8 posto a circa 50 metri di profondit\u00e0. Il giacimento petrolifero da cui il pozzo stava attingendo al momento del disastro era, invece, posto a 2.000-3,000 metri di profondit\u00e0 sotto i sedimenti del fondale oceanico.\nDomenica, 3 giugno 1979, alle ore 02.45, mentre erano in azione, le pompe, modello Sedco 135, interruppero del tutto inaspettatamente ed inavvertitamente la circolazione del carico di fango proveniente dalla perforazione del pozzo, che serve ad equilibrare la pressione di fuoriuscita del greggio e del gas dal pozzo. In assenza della contropressione esercitata dal fango di perforazione, il petrolio riemp\u00ec la colonna e s'incendi\u00f2 - assieme ai gas presenti nella vena a 3.600 metri di profondit\u00e0 al di sotto del fondale oceanico - non appena vennero a contatto coi motori roventi dell'impianto di perforazione. Si verific\u00f2 pertanto un'esplosione conseguente all'incendio che distrusse la struttura, cui segu\u00ec la fuoriuscita copiosa di petrolio dal pozzo e l'affondamento del relitto della piattaforma petrolifera. Si tent\u00f2 di arginare la fuoriuscita di greggio nei mesi successivi perforando pozzi di \"riserva\" nei quali venivano pompati cemento e acqua salata. La falla venne finalmente tappata soltanto luned\u00ec 23 marzo 1980.\nL'entit\u00e0 del disastro.\nFino al disastro della piattaforma petrolifera Deepwater Horizon, nel 2010, che coinvolse nuovamente il Golfo del Messico, la fuoriuscita di greggio ad opera dell'esplosione del pozzo Ixtoc 1 fu la pi\u00f9 abbondante mai registrata. Si riusc\u00ec a bloccare il greggio solo il 23 marzo del 1980, dopo 295 giorni durante i quali la fuoriuscita fu prima ridotta dalle 4.200-4.300 tonnellate al giorno a 1.400-1.500 tonnellate grazie alla perforazione di una serie di pozzi vicino a quello esploso, per ridurne la pressione. I danni all'ecosistema ed i danni economici alle attivit\u00e0 produttive (pesca, turismo, allevamento ittico, etc.) furono incalcolabili.\nUna stima approssimativa sui costi totali di questa vera e propria catastrofe ambientale \u00e8 di almeno (ma pare sottostimata) 1,5 miliardi di dollari del 1980, di cui meno di un terzo spesi per neutralizzare il pozzo, i restanti, per far fronte ai danni ambientali e sociali. \u00c8 il maggior rilascio di petrolio in mare mai accertato, con danni anche negli Stati Uniti, che la Pemex non volle peraltro mai pagare. La quantit\u00e0 totale di petrolio allora riversata in mare non fu mai determinata con precisione: si calcola un quantitativo di circa 450.000 tonnellate (stima pi\u00f9 bassa), fino ad un massimo di 1.500.000 tonnellate (valore pi\u00f9 elevato). Tra met\u00e0 e un terzo di questo petrolio bruci\u00f2 causando un vasto inquinamento atmosferico. il resto si sparse nel Golfo del Messico sotto forma di chiazze gommose galleggianti. L'uso di solventi si dimostr\u00f2 ampiamente insufficiente, cos\u00ec come a poco serv\u00ec l'utilizzo di batteri in grado di biodegradare gli idrocarburi.\nVennero rese non fruibili le coste del Messico, a partire dallo Yucat\u00e1n, della Florida, del Texas, della Louisiana e del Mississippi. Il danno patito dal comparto turistico fu incalcolabile e protratto per anni. Le zone di riproduzione dei gamberi, le mangrovie, le spiagge ed i luoghi di nidificazione degli uccelli marini furono inquinati. A tutt'oggi sono del tutto assenti le colonie di ostriche e di molluschi bivalvi caratteristici del litorale statunitense. Anche le aragoste e le cannocchie di Cuba, cos\u00ec come i coralli di Panama, risultarono contaminate, a testimonianza che le correnti oceaniche avevano disperso il greggio anche in lontananza dal luogo del disastro. Migliaia di tartarughe marine furono sgomberate con gli aerei dalle spiagge messicane, pesantemente contaminate. Il plancton contaminato, poi, ha avviato la trasmissione della contaminazione a tutta la catena alimentare dell'ecosistema, fino a giungere ai predatori, pesci commestibili (tonni, merluzzi, cefali) e non (squali)."}
{"id": "3211820", "revid": "599013", "url": "https://it.wikipedia.org/wiki?curid=3211820", "title": "Clarisse Menezes", "text": "Palmar\u00e8s.\nIn carriera ha conseguito i seguenti risultati:"}
{"id": "3211822", "revid": "287204", "url": "https://it.wikipedia.org/wiki?curid=3211822", "title": "Albi fuori serie di Martin Mystere", "text": ""}
{"id": "3211825", "revid": "109085450", "url": "https://it.wikipedia.org/wiki?curid=3211825", "title": "Mar\u00eda Mart\u00ednez", "text": "Palmar\u00e8s.\nIn carriera ha conseguito i seguenti risultati:"}
{"id": "3211827", "revid": "834", "url": "https://it.wikipedia.org/wiki?curid=3211827", "title": "Penisola de la Guajira", "text": ""}
{"id": "3211829", "revid": "123716722", "url": "https://it.wikipedia.org/wiki?curid=3211829", "title": "Valerio Jalongo", "text": "Biografia.\nDopo aver conseguito la laurea in filosofia alla Sapienza di Roma, ha frequentato la Scuola di cinema Gaumont e in seguito si \u00e8 trasferito a Los Angeles, dove ha studiato cinema alla University of Southern California. Nel 1983 ha debuttato dietro la macchina da presa dirigendo \"Il volo\", episodio del film collettivo \"Juke box\", cui hanno contribuito anche i registi Carlo Carlei, Antonello Grimaldi, Daniele Luchetti ecc..\nNel 1988 ha vinto il premio De Sica per il docudrama \"DreamCity\" (\"La citt\u00e0 dei nostri sogni\"), girato a Los Angeles. Nel 1997 ha esordito nel lungometraggio di finzione con il film \"Messaggi quasi segreti\", interpretato da Ivano Marescotti, Brendan Gleeson e Anita Zagaria, una storia ambientata a Dublino. \"Messaggi quasi segreti\" \u00e8 stato premiato come miglior film al Festival Internazionale \"Scrittura e Immagine\" 1997 e proiettato in vari festival mondiali.\nNegli anni seguenti, Jalongo ha realizzato alcuni lavori per la televisione, tra cui \"Il caso Bebawi\", con Riccardo Cucciolla, Vanna Barba e Jonis Bascir e la miniserie in due puntate \"Torniamo a casa\" (1999), con Barbara De Rossi, Roberto Citran e Arnoldo Fo\u00e0, collaborando peraltro anche ad altre sceneggiature.\nNel 2001 ha iniziato a condurre un gruppo di scrittura creativa con i detenuti del carcere romano di Rebibbia, e nel 2005 \u00e8 tornato al cinema con un nuovo lungometraggio, \"Sulla mia pelle\". Il film, interpretato da Ivan Franek e Donatella Finocchiaro, presentato in concorso al Torino Film Festival e al Festival Internazionale di Bangkok, affronta importanti temi sociali legati alla presenza della camorra in Campania.\nNel 2005 ha dapprima preso parte all'esperienza di Ring ed \u00e8 stato poi tra gli animatori del movimento 100autori. Ha realizzato il documentario \"Di me cosa ne sai\", un'inchiesta sulla storia del cinema italiano e sulle trasformazioni culturali dell'Italia negli ultimi trent'anni. Presentato nel 2009 alle Giornate degli Autori al Festival di Venezia, e ai Festival di Londra e Amsterdam, \"Di me cosa ne sai\" ha ricevuto il premio della Federazione italiana dei circoli del cinema.\nNel 2010 ha girato \"La scuola \u00e8 finita\", sceneggiato insieme a Francesca Marciano, Daniele Luchetti e Alfredo Covelli, che racconta la drammatica realt\u00e0 all'interno degli istituti scolastici. Il film, interpretato da Valeria Golino, Vincenzo Amato e Fulvio Forti, \u00e8 stato presentato in concorso alla quinta edizione del Festival di Roma.\nTra il 2014 e il 2017 ha lavorato a \"Il senso della bellezza\" (in concorso al Festival Visions du R\u00e9el 2017, al Festival Visioni dal Mondo, finalista tra i 20 migliori documentari europei al Prix Europa, oltre a numerosi altri festival internazionali). \"Il senso della bellezza\" \u00e8 stato presentato da oltre 150 scienziati ospiti nelle sale cinematografiche italiane e svizzere, rimanendo in cartellone per oltre sei mesi..\nIl documentario \"L'acqua l'insegna la sete\" ha richiesto 5 anni di riprese e racconta le vicende di una classe e di un professore nel corso di oltre 15 anni. \u00c8 stato presentato in concorso al Festival Visions du R\u00e9el 2020, Cin\u00e9med di Montepellier; Miglior film e Miglior sceneggiatura alla 22esima edizione di Inventa un Film, Miglior film Giuria giovani Visioni dal Mondo e in altri festival internazionali."}
{"id": "3211830", "revid": "1543377", "url": "https://it.wikipedia.org/wiki?curid=3211830", "title": "Yulitza Su\u00e1rez", "text": "Palmar\u00e8s.\nIn carriera ha conseguito i seguenti risultati:"}
{"id": "3211831", "revid": "514584", "url": "https://it.wikipedia.org/wiki?curid=3211831", "title": "Piacere Rai Uno", "text": ""}
{"id": "3211836", "revid": "767487", "url": "https://it.wikipedia.org/wiki?curid=3211836", "title": "Louise-H\u00e9l\u00e8ne Bouchard", "text": "Palmar\u00e8s.\nIn carriera ha conseguito i seguenti risultati:"}
{"id": "3211843", "revid": "1272592", "url": "https://it.wikipedia.org/wiki?curid=3211843", "title": "Parrocchie dell'arcidiocesi di Gorizia", "text": "Le parrocchie dell'arcidiocesi di Gorizia sono 90 e sono distribuite in comuni e frazioni appartenenti alle provincie di Gorizia, Udine e Trieste.\nDecanati.\nLa diocesi \u00e8 organizzata in 10 decanati.\nDecanato di Gorizia.\nComprende le parrocchie del comune di Gorizia escluse Piedimonte del Calvario, Piuma e Sant'Andrea. La popolazione del territorio ammonta a 32.686 unit\u00e0.\nDecanato di Aquileia.\nComprende le parrocchie dei comuni di Aquileia, Fiumicello Villa Vicentina, Grado e Terzo di Aquileia e della frazione Isola Morosini di San Canzian d'Isonzo. La popolazione del territorio ammonta a 21.803 unit\u00e0.\nDecanato di Cervignano.\nComprende le parrocchie dei comuni di Cervignano del Friuli e Ruda. La popolazione del territorio ammonta a 16.419 unit\u00e0.\nDecanato di Cormons.\nComprende le parrocchie dei comuni di Capriva del Friuli, Cormons, Dolegna del Collio, Mariano del Friuli, Medea, Moraro, Mossa e San Lorenzo Isontino. La popolazione del territorio ammonta a 16.627 unit\u00e0.\nDecanato di Duino.\nComprende le parrocchie dei comuni di Duino-Aurisina e Sgonico. La popolazione del territorio ammonta a 10.770 unit\u00e0.\nDecanato di Gradisca d'Isonzo.\nComprende le parrocchie dei comuni di Farra d'Isonzo, Gradisca d'Isonzo, Romans d'Isonzo, Sagrado e Villesse. La popolazione del territorio ammonta a 16.068 unit\u00e0.\nDecanato di Monfalcone.\nComprende le parrocchie dei comuni di Monfalcone e Staranzano. La popolazione del territorio ammonta a 33.255 unit\u00e0.\nDecanato di Ronchi dei Legionari.\nComprende le parrocchie dei comuni di Fogliano Redipuglia, Ronchi dei Legionari, San Canzian d'Isonzo, San Pier d'Isonzo e Turriaco; non vi \u00e8 compresa la parrocchia della frazione Isola Morosini di San Canzian d'Isonzo (dec. di Aquileia). La popolazione del territorio ammonta a 24.362 unit\u00e0.\nDecanato di Sant'Andrea di Gorizia.\nComprende le parrocchie dei comuni di Doberd\u00f2 del Lago, San Floriano del Collio e Savogna d'Isonzo e delle frazioni Piedimonte del Calvario, Piuma e Sant'Andrea di Gorizia. La popolazione del territorio ammonta a 7.173 unit\u00e0.\nDecanato di Visco.\nComprende le parrocchie dei comuni di Aiello del Friuli, Campolongo Tapogliano, Chiopris-Viscone, San Vito al Torre e Visco. La popolazione del territorio ammonta a 6.229 unit\u00e0."}
{"id": "3211847", "revid": "729019", "url": "https://it.wikipedia.org/wiki?curid=3211847", "title": "Beretta M3", "text": "Beretta M3 \u00e8 un mitra prodotta in Italia dal 1956 al 1959. Il modello 3 \u00e8 stato sostituito dall'M12 nel 1959.\nDescrizione tecnica.\n\u00c8 essenzialmente una Beretta 38/42 modificata per aumentarne l'efficienza e per ridurne il costo. Il calcio di legno del MAB 38/42 \u00e8 stato sostituito con un calcio pieghevole in acciaio. L'impugnatura \u00e8 a pistola e il bocchettone di alimentazione \u00e8 stato allungato per offrire una migliore presa.\nCome nel MAB 38/42 ci sono due grilletti (uno per il fuoco semiautomatico e l'altro per quello automatico) e spara da un otturatore aperto. La sua relativamente lenta cadenza di fuoco, 550 colpi al minuto, e il suo basso rinculo lo rendono preciso anche durante lunghe raffiche. Il colpo sparato ha la massima precisione fino a 200 metri. Il Modello 3 pesa 3,5\u00a0kg vuoto (circa 7,7 libbre) ed \u00e8 lungo 711\u00a0mm con calcio esteso (508\u00a0mm in posizione rientrata). Rigatura: 6 righe destrorse. Per quest'arma sono disponibili caricatori da 20 e 40 colpi. L'arma \u00e8 camerata per la cartuccia 9 mm Parabellum."}
{"id": "3211854", "revid": "1543377", "url": "https://it.wikipedia.org/wiki?curid=3211854", "title": "Eileen Grench", "text": "Palmar\u00e8s.\nIn carriera ha conseguito i seguenti risultati:"}
{"id": "3211858", "revid": "1543377", "url": "https://it.wikipedia.org/wiki?curid=3211858", "title": "Dagabur (sommergibile)", "text": "Il Dagabur \u00e8 stato un sommergibile della Regia Marina.\nStoria.\nNell'agosto-settembre 1937 fu impiegato in Mar Egeo, prendendo parte alla guerra di Spagna, senza tuttavia conseguire alcun risultato. \nNel 1938 fu dislocato a Tobruk, mentre due anni dopo fu trasferito dapprima a Taranto e poi ad Augusta.\nAll'ingresso in guerra dell'Italia era comandante del \"Dagabur\" il tenente di vascello Domenico Romano.\nNel corso del 1940 e dei primi mesi del 1941 il sommergibile oper\u00f2 sia in funzione offensiva nel golfo di Taranto, che, con compiti offensivi, nelle acque della Libia e della Tunisia.\nIl 29 marzo 1941 fu inviato, unitamente ad altri due sommergibili, tra Alessandria d'Egitto e Capo Krio: le tre unit\u00e0 \u2013 disposte ad intervalli di una sessantina di miglia \u2013 avrebbero dovuto formare uno sbarramento a copertura della squadra da battaglia impegnata nell'operazione \u00abGaudo\u00bb, poi sfociata nel disastro di Capo Matapan. Alle 20.27 del 30 il \"Dagabur\" avvist\u00f2 \u2013 in posizione 33\u00b047' N e 25\u00b024' E \u2013 l'incrociatore leggero HMS \"Bonaventure\" (che stava scortando, insieme a tre cacciatorpediniere, due trasporti), e, trovandosi in posizione e condizioni ideali per il lancio (la sagoma della nave era perfettamente riconoscibile perch\u00e9 era controluce proprio mentre tramontava il sole, inoltre l'incrociatore procedeva a bassa velocit\u00e0), alle 20.37 lanci\u00f2 due siluri, udendo due forti scoppi: non esistono notizie sull'esito, ma \u00e8 probabile che il \"Bonaventure\" sia stato danneggiato. A rendere impossibile l'accertamento del risultato vi \u00e8 il fatto che, poche ore dopo, la nave britannica fu silurata ed affondata dal sommergibile \"Ambra\", in agguato 60 miglia a sudest del \"Dagabur\".\nAssunse poi il comando dell'unit\u00e0 il capitano di corvetta Alberto Torri.\nIl 14 dicembre dello stesso anno il \"Dagabur\" attacc\u00f2 il sommergibile britannico \"Talisman\": ne deriv\u00f2 uno scontro in superficie con reciproco cannoneggiamento e lancio di siluri, che si concluse con un nulla di fatto.\nSuccessivamente ne divenne comandante il tenente di vascello Renato Pecori.\nAffondamento.\nAd inizio agosto 1942 lasci\u00f2 Cagliari e fu inviato a sud di Ibiza e Maiorca ed a settentrione dell'Algeria, in un'area compresa tra i meridiani 1\u00b040' E e 2\u00b040' E. Il 10 agosto gli fu ordinato di segnalare l'avvistamento di unit\u00e0 nemiche, e di portarsi all'attacco solo dopo: era infatti iniziata l'operazione britannica \u00abPedestal\u00bb, volta a rifornire Malta, operazione poi sfociata nella Battaglia di mezzo agosto, e si rendeva necessario che il convoglio inglese venisse attaccato da numerosi sommergibili. L'11 avvist\u00f2 a sud delle Baleari la Forza \u00abBellows\u00bb britannica, formata dalla portaerei \"Furious\" e da otto cacciatorpediniere, e manovr\u00f2 per avvicinarsi in superficie, ma, avvistato, fu speronato dal cacciatorpediniere HMS \"Wolverine\" ed affond\u00f2 senza sopravvissuti, nel punto 37\u00b018' N e 1\u00b058' E. Anche il \"Wolverine\" sub\u00ec gravi danni nella collisione, dovendo fare ritorno, scortato ed assistito, a Gibilterra.\nCon il \"Dagabur\" s'inabissarono il comandante Pecori, altri 5 ufficiali e 39 fra sottufficiali e marinai.\nIl sommergibile aveva effettuato in tutto 23 missioni di guerra, percorrendo un totale di 17.364 miglia in superficie e 3888 in immersione."}
{"id": "3211859", "revid": "1543377", "url": "https://it.wikipedia.org/wiki?curid=3211859", "title": "Erwin Madelung", "text": "Biografia.\nCresciuto a Bonn, a Rostock e a Strasburgo, dove il padre Otto Madelung fu direttore della clinica chirurgica presso l'universit\u00e0 prima che l'Alsazia tornasse a essere, nel 1918, un territorio francese. Frequent\u00f2 il rinomato \"Liceo protestante di Strasburgo\"; i suoi fratelli Walter Madelung e Georg Madelung erano rispettivamente un chimico e un ingegnere aeronautico.\nErwin Madelung studi\u00f2 fisica a Kiel, a Zurigo e a Strasburgo conseguendo il dottorato in fisica nel 1905 presso l'Universit\u00e0 di Gottinga, specializzandosi nello studio della struttura cristallina. Dopo aver viaggiato per un anno, torn\u00f2 all'Universit\u00e0 di Gottinga lavorando principalmente sulla struttura dei solidi cristallini. Nel 1912 divenne professore a Gottinga. Durante questo periodo svilupp\u00f2 la costante di Madelung per caratterizzare l'effetto elettrostatico dovuto all'interazione fra gli ioni presenti in un cristallo e determinare l'energia implicata.\nDopo brevi incarichi di professore a Kiel e a M\u00fcnster, nel 1921 succedette a Max Born all'Universit\u00e0 di Francoforte sul Meno, ricoprendo la cattedra di fisica teorica fino al 1949. Insegn\u00f2 fino al 1953. Si specializz\u00f2 in fisica atomica e in meccanica quantistica. Svilupp\u00f2 inoltre le equazioni di Madelung, una forma alternativa dell'equazione di Schr\u00f6dinger. \u00c8 noto anche per aver formulato la \"regola di Madelung\", che afferma che il riempimento degli orbitali, per stabilire la configurazione elettronica, avviene seguendo l'ordine crescente della somma dei numeri quantici n+l.\nSuo figlio Otfried Madelung insegn\u00f2 fisica teorica all'Universit\u00e0 di Marburgo."}
{"id": "3211860", "revid": "287204", "url": "https://it.wikipedia.org/wiki?curid=3211860", "title": "Calixto Garcia (Cuba)", "text": ""}
{"id": "3211863", "revid": "1305772", "url": "https://it.wikipedia.org/wiki?curid=3211863", "title": "Calixto Garc\u00eda", "text": ""}
{"id": "3211864", "revid": "599013", "url": "https://it.wikipedia.org/wiki?curid=3211864", "title": "V\u00edctor Bernier", "text": "Palmar\u00e8s.\nIn carriera ha conseguito i seguenti risultati:"}
{"id": "3211865", "revid": "287204", "url": "https://it.wikipedia.org/wiki?curid=3211865", "title": "Calixto Garcia", "text": ""}
{"id": "3211867", "revid": "1149807", "url": "https://it.wikipedia.org/wiki?curid=3211867", "title": "Azusa Nakano", "text": " \u00e8 una delle protagoniste, componenti del gruppo Ho-kago Tea Time, della serie manga e anime \"K-On!\".\nIl personaggio.\nAzusa \u00e8 una studentessa dello stesso anno e della stessa classe di Ui, la sorella di Yui, che si unisce al club di musica leggera e diventa chitarrista del gruppo, in cui suona una chitarra elettrica Fender Mustang. \u00c8 una autodichiaratasi chitarrista novizia che suona lo strumento sin da quando era in quarta elementare, cresciuta con due genitori jazzisti. Viene mostrata spesso infastidita dai continui tea party organizzati al club, e dagli aspetti cosplay, dato che il suo obiettivo sarebbe quello di esercitarsi il pi\u00f9 possibile. Infatti una dei dubbi pi\u00f9 grandi di Azusa \u00e8 capire come il club sia in grado di esibirsi cos\u00ec bene, quando effettivamente non si esercita mai. Tuttavia, Azusa ha un certo debole nei confronti dei dolci, e quindi viene facilmente coinvolta nei party degli altri membri del club, e viene calmata semplicemente con delle carezze. Azusa \u00e8 costantemente vittima di Yui che si diverte a darle pizzicotti sulle guance ed \u00e8 stata soprannominata Azu-nyan, dopo essere stata vista miagolare con indosso un paio di orecchie di gatto (\"nyan\" \u00e8 l'equivalente di \"miao\" in giapponese). A parte questo, Azusa sembra non avere una grande passione per i gatti. Azusa ha lunghi capelli neri, legati in due codini.\nAll'interno del gruppo, Azusa nutre una fortissima ammirazione nei confronti di Mio che considera la pi\u00f9 seria e la pi\u00f9 matura del gruppo, oltre che una bravissima bassista. Per il giorno di San Valentino Azusa tenta persino di regalarle un cioccolato a forma di cuore. Ci\u00f2 nonostante, Azusa ha una strana abilit\u00e0 nel sottolineare involontariamente le debolezze di Mio, come la sua sensibilit\u00e0 nei confronti dell'aumento di peso. Azusa ammira anche Mugi per la sua bellezza e la sua grazie, ed invidia i suoi capelli ed i suoi occhi grandi. In seguito Azusa insegner\u00e0 a Mugi a suonare la chitarra, quando le due si trovano sole all'interno della stanza del club. Sin dal momento in cui si \u00e8 unita al club, Yui ha spesso fatto riferimento ad Azusa per avere consigli sulla chitarra e per il suo mantenimento. Azusa si abbronza con una facilit\u00e0 estrema, come viene mostrato nell'episodio in cui le ragazze vanno alla spiaggia e nell'episodio in cui campeggiano al festival musicale (ed in quest'ultimo caso, anche dopo l'applicazione di crema solare). Soffre molto la solitudine, ed ha l'incubo del momento in cui le sue compagne del club la lasceranno da sola, dato che sono tutte un anno avanti rispetto a lei, e quindi si diplomeranno un anno prima. Per ovviare questa situazione, il resto delle ragazze le hanno comprato una tartarughina da accudire, che \u00e8 stata chiamata Ton e vive all'interno del club. Al di fuori del gruppo, le migliori amiche di Azusa sono Ui e Jun, con cui viene spesso mostrata nei corridoi della scuola ed in giro. Quando le altre ragazze si diplomano, Azusa essendo rimasta l'unico membro diventa il presidente del club di musica leggera.\nAccoglienza.\nNel marzo 2018 si \u00e8 tenuto un sondaggio sul sito Goo Ranking riguardante i personaggi maid pi\u00f9 amati dai giapponesi e Azusa Nakano \u00e8 arrivata al quattordicesimo posto con 62 voti."}
{"id": "3211868", "revid": "743200", "url": "https://it.wikipedia.org/wiki?curid=3211868", "title": "Swedish Open 1995 - Singolare", "text": "Il singolare del torneo di tennis Swedish Open 1995, facente parte dell'ATP Tour, ha avuto come vincitore Fernando Meligeni che ha battuto in finale Christian Ruud 6-4 6-4."}
{"id": "3211870", "revid": "599013", "url": "https://it.wikipedia.org/wiki?curid=3211870", "title": "David Bernier", "text": "Palmar\u00e8s.\nIn carriera ha conseguito i seguenti risultati:"}
{"id": "3211883", "revid": "599013", "url": "https://it.wikipedia.org/wiki?curid=3211883", "title": "Marcos Pe\u00f1a", "text": "Palmar\u00e8s.\nIn carriera ha conseguito i seguenti risultati:"}
{"id": "3211886", "revid": "2373", "url": "https://it.wikipedia.org/wiki?curid=3211886", "title": "Display CRT", "text": ""}
{"id": "3211891", "revid": "1442080", "url": "https://it.wikipedia.org/wiki?curid=3211891", "title": "Dutch Open 1995 - Singolare", "text": "Il singolare del torneo di tennis Dutch Open 1995, facente parte dell'ATP Tour, ha avuto come vincitore Marcelo R\u00edos che ha battuto in finale Jan Siemerink 6\u20134, 7\u20135, 6\u20134."}
{"id": "3211901", "revid": "767487", "url": "https://it.wikipedia.org/wiki?curid=3211901", "title": "Avventura notturna", "text": "Avventura notturna (\"Night Ride\") \u00e8 un film del 1930 diretto da John S. Robertson.\nUn poliziesco che vede l'attore Edward G. Robinson in una delle sue prime interpretazioni nel ruolo a lui congeniale di \"gangster\", con al fianco come attore comprimario Joseph Schildkraut, in uno dei suoi rari ruoli di attore protagonista.\nTrama.\nIl giovane reporter Joe Rooker \u00e8 appena stato assunto nel giornale di una grande citt\u00e0 americana e si \u00e8 appena sposato con la bella Ruth. Il suo primo incarico \u00e8 indagare su un duplice omicidio avvenuto durante una rapina.Durante l'inchiesta, il reporter scopre in base ad alcune tracce sottovalutate dalla polizia, che l'autore del delitto \u00e8 probabilmente il gangster Tony Garotta con la sua banda.Dopo aver pubblicato l'articolo in cui accusa Garotta, Rooker viene rapito dal gangster e dalla banda insieme al suo fido fotografo Bob. I due vengono costretti a salire su un'auto e poi su di un motoscafo.Mentre vengono condotti fuori citt\u00e0 per essere gettati in un fiume, Rooker viene informato che i gangster hanno incendiato la sua casa dove probabilmente sia sua moglie che sua suocera devono essere morte. Sar\u00e0 veramente cos\u00ec? Il giovane reporter, deciso a scoprire la verit\u00e0, riesce a liberarsi quando Garotta ed i suoi gorilla cadono vittime di una imboscata tesa dalla polizia. Una volta libero, il giornalista scopre con sollievo che la sua giovane moglie \u00e8 scampata all'attentato.\nProduzione.\nIl film fu prodotto dall'Universal Pictures.\nDistribuzione.\nDistribuito dalla Universal Pictures, il film - presentato da Carl Laemmle - usc\u00ec nelle sale cinematografiche statunitensi il 12 gennaio 1930."}
{"id": "3211902", "revid": "834", "url": "https://it.wikipedia.org/wiki?curid=3211902", "title": "Granma (provincia)", "text": ""}
{"id": "3211903", "revid": "599013", "url": "https://it.wikipedia.org/wiki?curid=3211903", "title": "Countrywide Classic 1995 - Singolare", "text": "Il singolare del torneo di tennis Countrywide Classic 1995, facente parte dell'ATP Tour, ha avuto come vincitore Michael Stich che ha battuto in finale Thomas Enqvist 6-7(7), 7-6(4), 6-2."}
{"id": "3211904", "revid": "88740", "url": "https://it.wikipedia.org/wiki?curid=3211904", "title": "Guam\u00e1", "text": ""}
{"id": "3211905", "revid": "36317487", "url": "https://it.wikipedia.org/wiki?curid=3211905", "title": "Undicesimo secolo", "text": ""}
{"id": "3211908", "revid": "729019", "url": "https://it.wikipedia.org/wiki?curid=3211908", "title": "Collana Almanacchi", "text": "La Collana Almanacchi \u00e8 una serie a fumetti edita dalla Sergio Bonelli Editore. Dall'aprile 2015 gli albi riportano la scritta Magazine in copertina.\nStoria editoriale.\nIl primo volume del genere edito dalla Bonelli fu l'\"Almanacco del Mistero 1988\", uscito nel novembre 1987. La collana per\u00f2 non esisteva ancora e l'albo era un semplice supplemento alla serie regolare di \"Martin Myst\u00e8re\". Ad esso seguirono altre pubblicazioni annuali, sempre di Martin Myst\u00e8re, alle quali poi si aggiunsero gli Almanacchi della Paura dedicati a Dylan Dog.\nI numeri usciti prima della nascita ufficiale della \"Collana Almanacchi\" furono i seguenti nove:\nLa collana vera e propria nacque con l'\"Almanacco del Giallo 1993\", uscito a luglio di quell'anno. La struttura complessiva dell'albo era molto diversa dai precedenti e fu poi adottata dai volumi successivi. Nello stesso mese usc\u00ec l'\"Almanacco della Fantascienza 1993\", a dicembre l'\"Almanacco del Mistero 1994\" e l'\"Almanacco dell'Avventura 1994\", nel gennaio dell'anno successivo l'\"Almanacco del West 1994\", ad aprile l'\"Almanacco della Paura 1994\" e cos\u00ec via a rotazione.\nCaratteristiche degli albi.\nOgni numero \u00e8 sempre collegato ad un personaggio della Sergio Bonelli Editore:\nLa formula degli Almanacchi prevede una o pi\u00f9 storie a fumetti inedite pubblicate insieme a servizi, articoli e brevi saggi inerenti il genere narrativo cui \u00e8 dedicato l'albo, oltre a una rassegna critica su pellicole, pubblicazioni ed altri media dell'anno precedente. A partire dal numero 117 del settembre 2012 la serie ha subito un restyling grafico.\nLa formula \"Magazine\".\nDal numero 132 dell'aprile 2015 gli albi hanno cambiato ufficialmente nome in Magazine, continuando comunque la numerazione della collana e mantenendo sostanzialmente invariati i contenuti e la struttura. La sequenza delle uscite, invece, non \u00e8 pi\u00f9 a rotazione fissa ma varia liberamente.\nFa eccezione rispetto agli altri il nuovo \"Avventura Magazine\", che contiene monografie su grandi autori del passato della casa editrice e ristampe a colori di alcune delle loro storie pi\u00f9 significative. In realt\u00e0 questo ciclo era gi\u00e0 cominciato con l'\"Almanacco dell'Avventura 2013\" (del settembre 2012), dedicato alla scomparsa di Sergio Bonelli, poi proseguito l'anno dopo con un numero su Decio Canzio e Sergio Toppi, successivamente con un volume su Gino D'Antonio e cos\u00ec via."}
{"id": "3211909", "revid": "36317623", "url": "https://it.wikipedia.org/wiki?curid=3211909", "title": "Quinto arrondissement", "text": ""}
{"id": "3211915", "revid": "599013", "url": "https://it.wikipedia.org/wiki?curid=3211915", "title": "Waldbaum's Hamlet Cup 1995 - Singolare", "text": "Il singolare del torneo di tennis Waldbaum's Hamlet Cup 1995, facente parte dell'ATP Tour, ha avuto come vincitore Evgenij Kafel'nikov che ha battuto in finale Jan Siemerink 7\u20136(0), 6\u20132."}
{"id": "3211917", "revid": "880789", "url": "https://it.wikipedia.org/wiki?curid=3211917", "title": "Sue Ann Downey", "text": "Biografia.\nSue Ann Downey vinse il titolo di Miss Ohio, e successivamente quello di Miss USA 1965. Nello stesso anno partecipa a Miss Universo 1965 in rappresentanza degli Stati Uniti, dove si piazza alla terza posizione ed ottiene il titolo di Best National Costume award."}
{"id": "3211919", "revid": "1718925", "url": "https://it.wikipedia.org/wiki?curid=3211919", "title": "Misfits (serie televisiva)", "text": "Misfits \u00e8 una serie televisiva britannica di genere adolescenziale e fantastico che riguarda un gruppo di ragazzi costretti ai lavori socialmente utili dopo essere stati arrestati per vari crimini minori, che ottengono per\u00f2 dei superpoteri dopo essere stati investiti da un fulmine durante uno strano temporale. Pu\u00f2 essere classificata come teen drama per via delle vicende che riuniscono un gruppo di ragazzi comuni, gi\u00e0 viste in serie come \"Skins\" o ai film di John Hughes, come \"Breakfast Club\".\nIl canale inglese E4 ha trasmesso la prima stagione nel 2009, la seconda nel 2010, la terza, la quarta e la quinta rispettivamente nell'autunno del 2011, 2012 e 2013.\nLa serie ha vinto il premio BAFTA come miglior serie drammatica del 2010.\nTrama.\nPrima stagione.\nNathan, Simon, Kelly, Curtis e Alisha sono un gruppo di ragazzi condannati per vari reati minori e quindi costretti ai servizi sociali. Durante il primo giorno di lavoro vengono per\u00f2 investiti da uno strano temporale che dona loro degli insoliti superpoteri. Anche Tony, l'assistente sociale che li sorveglia, subisce gli effetti del temporale, che per\u00f2 in lui si riflettono in una violenta aggressivit\u00e0, tanto da renderlo una minaccia per i ragazzi. Nel tentativo di difendersi, i cinque sono costretti ad ucciderlo. Pian piano quindi iniziano a scoprire i loro poteri: Simon si rende conto di poter diventare invisibile, Kelly scopre di poter leggere i pensieri altrui, Curtis riesce a riavvolgere il tempo come in un flashback e Alisha scatena, involontariamente, violente reazioni sessuali nei confronti di chi la tocca. Nathan per\u00f2 non scopre qual \u00e8 il suo potere. I ragazzi quindi imparano a convivere con questi insoliti poteri, sfruttandoli nei momenti del bisogno, e allo stesso tempo evitano di farsi scoprire per l'omicidio di Tony, che nel frattempo hanno seppellito sotto un cavalcavia. Viene mandata un'altra assistente sociale, Sally, che \u00e8 anche la fidanzata e promessa sposa di Tony, l'assistente sociale ucciso dai ragazzi. La donna, sospettando dei ragazzi, cercher\u00e0 di scoprire cosa \u00e8 accaduto al compagno. I ragazzi nel frattempo si scontreranno anche con altre persone, scoprendo che non solo loro hanno ricevuto dei superpoteri in seguito al temporale. In particolare, dovranno fare i conti con una ragazza che ha la capacit\u00e0 di controllare la mente altrui. Simon, che nel frattempo si \u00e8 invaghito di Sally, scopre che lei lo ha in realt\u00e0 attirato in una trappola per poter scoprire informazioni sul suo compagno scomparso e, in una colluttazione, la ferisce a morte. Gli altri ragazzi invece cadono sotto l'effetto della ragazza con i poteri mentali e Nathan, l'unico ad esserne scampato, nel tentativo di convincerli a ragionare cade da un tetto rimanendo infilzato in un'inferriata sottostante. Il corpo del ragazzo viene seppellito, tra le lacrime di Kelly che se ne stava innamorando. Alla fine anche Nathan si risveglia scoprendo cos\u00ec il suo potere: l'immortalit\u00e0. Con l'unico problema che \u00e8 sepolto sotto sei piedi di terra.\nSeconda stagione.\nAiutati da un misterioso uomo mascherato ed abile traceur (chiamato \"Superhoodie\", letteralmente \"super cappuccio\"), i quattro ragazzi rimasti scoprono che Nathan \u00e8 di fatto ancora vivo e lo liberano dalla tomba. Con l'arrivo di un nuovo sorvegliante, Nathan, a tutti gli effetti ancora vivo, viene \"reinserito nella societ\u00e0\" e quindi di nuovo costretto, assieme agli altri, ai servizi sociali. Egli scopre anche di avere un fratello, nato da una precedente relazione di suo padre con un'altra donna, ma questi muore poi nell'esplosione della sua macchina, causata da una ragazza che non \u00e8 riuscita a controllare i propri poteri sotto l'effetto di una droga procurata da lui stesso. Alisha invece cerca di scoprire chi \u00e8 il misterioso uomo mascherato e perch\u00e9, a differenza di tutti gli altri, egli \u00e8 in grado di toccarla senza subire gli effetti del suo potere. L'uomo non \u00e8 altri che Simon, un altro Simon venuto dal futuro per proteggerli e aiutarli a sopravvivere alle avversit\u00e0 che dovranno affrontare.\nAl gruppo si aggiunge anche un'altra ragazza, Nikki, che riceve un trapianto di cuore proprio da uno dei molti giovani colpiti dalla tempesta magnetica, ottenendo il potere del teletrasporto.\nNell'episodio speciale intitolato \"Fame di potere\", entrato a far parte della seconda stagione come settimo episodio, i ragazzi si scontrano contro un prete, il quale stanco del degrado che vede nei giovani che lo circondano e di condurre una vita povera, compra svariati superpoteri da Seth, un tale in grado di toglierli dalle persone che li possiedono e darli a chi sia interessato all'acquisto. I ragazzi stessi si recheranno da questo tale per poter vendere i propri poteri, convinti di poter tornare a vivere una vita serena. I ragazzi verranno per\u00f2 a scontrarsi con il prete e Nikki rimarr\u00e0 uccisa senza che Curtis possa intervenire. Il gruppo annienta il prete e decide quindi di tornare a riprendersi i poteri, scoprendo di non essere per\u00f2 costretti a riottenere i propri, ma di poter scegliere tra altri poteri di cui Seth \u00e8 in possesso.\nWebisodio: \"Vegas Baby!\".\nNathan, acquistato il raro e potente potere dell'alterazione della realt\u00e0, si reca con la propria fidanzata Marnie e il figlio di quest'ultima, negli Stati Uniti, a Las Vegas, con l'intento di arricchirsi illecitamente nei casin\u00f2 della citt\u00e0. Lasciata la ragazza e il piccolo in hotel, Nathan si reca quindi in una sala da gioco e inizia a barare al gioco dei dadi, riuscendo ad ottenere, con l'aiuto del nuovo potere, sempre la combinazione vincente di dadi. Tuttavia viene presto scoperto dal croupier, quando vince una cifra molto alta con un 11, ottenuto per\u00f2 con un impossibile 4 pi\u00f9 7, e viene cos\u00ec inseguito ed arrestato dalla sicurezza. In prigione, Nathan utilizza l'unica telefonata concessa per chiamare Simon in Inghilterra e chiedergli di venire a salvarlo. Risponde per\u00f2 Rudy, che non capendo chi sia al telefono e chi egli stia cercando, riattacca, lasciando Nathan al suo destino negli Stati Uniti.\nTerza stagione.\nRudy si unisce al gruppo di amici, ognuno dei quali ha acquistato un potere diverso: Kelly diventa un'esperta in ingegneria aerospaziale, Alisha pu\u00f2 vedere attraverso gli occhi delle altre persone, Simon ha il dono della preveggenza e Curtis pu\u00f2 cambiare sesso. Anche lo stesso Rudy ha un potere: pu\u00f2 creare un proprio clone, dalla personalit\u00e0 pi\u00f9 timida, che gli funge da coscienza. La stagione si conclude con la morte di Alisha e il ritorno di Simon nel passato (periodo della prima/seconda stagione) a scopo di proteggere i suoi amici e far innamorare Alisha un'altra volta.\nWebisodio: \"Erazer\".\nIl gruppo di amici scopre finalmente l'identit\u00e0 del misterioso Erazer, un writer le cui tag comparivano sui muri del quartiere gi\u00e0 da tempo, che sembra capace di poter rendere reale ogni cosa disegni con la sua bomboletta spray.\nQuarta stagione.\nKelly vive ormai in Uganda e Seth (che compare solo nei primi due episodi) la raggiunger\u00e0, abbandonando cos\u00ec la serie. Rudy e Curtis stanno ancora svolgendo il servizio sociale. Nel frattempo, oltre ad un nuovo assistente sociale, arrivano due nuovi ragazzi al centro: Finn (che possiede il potere della telecinesi, anche se non lo controlla al meglio) e Jess (dotata di vista ai raggi X). Durante il corso della stagione apparir\u00e0 un \"terzo\" Rudy, violento e sadico, molto diverso dagli altri due, che era finito in prigione in seguito ad un'aggressione, inoltre nel quarto episodio si assiste alla morte di Curtis, suicidatosi dopo i vari avvenimenti accaduti nel corso della puntata. Nel corso degli ultimi due episodi si aggiunger\u00e0 al gruppo (ormai composto da Rudy, Finn e Jess) una ragazza di nome Abbey, di personalit\u00e0 molto ambigua e apparentemente senza un potere. La stagione si conclude con la morte della suora di cui si era innamorato Rudy, Nadine, a scopo di salvare la vita agli altri ragazzi.\nQuinta stagione.\nA partire dalla quinta stagione entra a far parte del cast fisso Alex, barista del quale Jess \u00e8 innamorata nel corso della quarta stagione e che per una strana coincidenza finir\u00e0 ai servizi sociali insieme agli altri componenti del gruppo. Alex riceve mediante trapianto di polmone il potere di rubare i poteri alle persone avendo un rapporto sessuale con esse: potere che gli si riveler\u00e0 utile quando Finn diventa un emissario di Satana. Intanto, Rudy e Rudy 2 vivono sempre pi\u00f9 separati ed il secondo entra a far parte di un gruppo di persone con superpoteri, dove conosce Maggie che lavora a maglia il futuro, dando proprio a Rudy 2 un maglione dove \u00e8 raffigurato a capo gruppo di supereroi. Rudy invece riesce a conquistare il cuore di Jess, ma si separa da lei quando la vede raffigurata con un figlio su uno dei maglioni di Maggie; comunque, durante l'ultima puntata, i due si riconciliano e lo perdona accettando di crescere il bambino insieme a lui.\nEpisodi.\nSono state realizzate cinque stagioni della serie, trasmesse nel Regno Unito tra il 2009 e il 2013, su E4, mentre in Italia \u00e8 trasmessa in prima visione su Fox dal 10 gennaio 2011 e in chiaro su Rai 4 dal 3 febbraio dello stesso anno.\nIl 15 settembre 2011 \u00e8 stato diffuso dal sito di E4 lo speciale webisodio di circa otto minuti, \"Vegas Baby!\", in cui viene mostrato il motivo dell'addio del personaggio di Nathan Young dalla serie, mentre il 9 febbraio 2012 \u00e8 stato pubblicato sul sito di Fox Italia doppiato in italiano, per precedere la messa in onda sul satellite della terza stagione. mentre \u00e8 stato trasmesso in chiaro da Rai 4 il 19 aprile 2012.\nIl 4 dicembre 2011, a cavallo tra il sesto ed il settimo episodio della terza stagione, \u00e8 stato pubblicato esclusivamente per il mercato inglese un secondo webisodio di circa tredici minuti, che narra della vicenda del writer Erazer. Dal 12 aprile 2012 \u00e8 stato reso disponibile, in visione limitata fino al 30 aprile, doppiato in italiano per il sito Fox Tv.\nIl 18 dicembre 2012 tramite un tweet, E4 conferma la produzione e la messa in onda di una quinta e ultima stagione per il 2013 composta da 8 episodi. In Italia \u00e8 stata trasmessa in anteprima assoluta su Rai 4 dal 28 maggio 2014.\nColonna sonora.\nIl brano che costituisce la sigla iniziale \u00e8 \"Echoes\" dei The Rapture, mentre gli altri brani sono di vari artisti contemporanei e non, che spaziano tra pop, rock, elettronica, techno e strumentale da orchestra:\nProduzione.\nCast.\nIl cast principale delle prime due stagioni \u00e8 formato da Robert Sheehan, Iwan Rheon, Lauren Socha, Nathan Stewart-Jarrett e Antonia Thomas.\nDurante il \"Kapow! Festival 2011\" venne reso noto che Robert Sheehan avrebbe lasciato la serie prima dell'inizio della terza stagione, scomparendo dal cast. Venne infatti previsto un episodio speciale che and\u00f2 in onda prima della terza stagione, per spiegare l'uscita di scena del personaggio di Robert Sheehan, Nathan. Dalla terza stagione venne introdotto un nuovo personaggio che avrebbe affiancato il cast classico, di nome Rudy. Per il ruolo venne confermato l'attore Joseph Gilgun, gi\u00e0 coprotagonista del film drammatico inglese \"This Is England\" e protagonista degli spin-off \"This Is England '86\" e \"This Is England '88\".\nIl 18 dicembre 2011, poche ore dopo la messa in onda della puntata finale della terza stagione, Antonia Thomas, che nello show interpreta Alisha Daniels, afferm\u00f2 tramite il proprio account Twitter che non avrebbe preso parte alla quarta stagione, cos\u00ec come Iwan Rheon, interprete di Simon Bellamy.\nIl 1\u00ba marzo 2012 il sito Bleeding Cool inform\u00f2 i lettori dell'imminente chiusura dei provini per l'ampliamento del cast della quarta stagione, in cui sarebbero stati introdotti tre nuovi personaggi: Jess, Finn e Alex.\nIl 2 maggio 2012 l'attrice Lauren Socha, interprete di Kelly Bailey, venne condannata a quattro mesi di prigione e ottanta ore di servizi sociali per aver aggredito, nell'ottobre 2011, un taxista di origini asiatiche con motivazioni a sfondo razziale. Il giorno successivo, il 3 maggio, la produzione di \"Misfits\" annuncia che l'attrice non sar\u00e0 presente nella quarta stagione della serie, affermando tuttavia che la decisione \u00e8 stata presa in comune accordo, prima della vicenda giudiziaria dell'attrice.\nRiprese.\nLa serie, ambientata nell'immaginario quartiere di \"Wertham\", \u00e8 filmata nel quartiere londinese di Thamesmead tra i sobborghi di Greenwich e Bexley. La maggior parte delle riprese, come il tetto del centro dei servizi sociali, sono state effettuate a Southmere Lake. Questa locazione era gi\u00e0 stata utilizzata in passato per le riprese all'aperto di \"Arancia meccanica\", di Stanley Kubrick. Le scene al chiuso sono state invece girate nel vecchio campus della Brunel University, nei pressi di Runnymede. La scena del cavalcavia, in cui i ragazzi seppelliscono il sorvegliante, \u00e8 stata girata nel parco Boston Manor, nel quartiere di Ealing.\nIl 24 maggio 2010 sono iniziate le riprese della seconda stagione sempre a Southmere Lake, nel quartiere Thamesmead. Channel 4 ha inoltre richiesto al creatore della serie, Howard Overman, di scrivere un episodio speciale natalizio che comprenda l'intero cast della prima stagione.\nLe riprese della terza stagione iniziano nel maggio 2011, sempre nel quartiere Thamesmead. La produzione inoltre conferma l'estensione della stagione da sei a otto episodi, escludendo eventuali speciali natalizi.\nIl 16 dicembre 2011 il sito Digital Spy conferma la produzione di una quarta stagione per il 2012.\nMarketing.\nLa prima stagione \u00e8 stata accompagnata da una campagna di marketing virale su Internet, prodotta dalla \"Six to Start\". I media coinvolti sono stati i social network come Facebook e Twitter. Tuttora infatti dalle relative pagine dei due siti gli sceneggiatori Sam Liefer e Ben Edwards, sotto la supervisione del creatore Howard Overman e del produttore esecutivo Petra Fried, pubblicano messaggi e aggiornamenti ad ogni puntata, utilizzando il nome dei personaggi. Vennero inoltre distribuiti su YouTube vari video simil-amatoriali dei personaggi e un gioco online basato sulla serie.\nAccoglienza.\nCritica.\nLa critica britannica \u00e8 stata molto positiva. Il \"Times\" ha dato alla prima serie quattro stelle su cinque parlandone come \u00abun nuovo connubio tra salata comicit\u00e0 inglese di strada e magici effetti speciali\u00bb che dovrebbe \u00abtenere alto l'audience del canale E4\u00bb.\nUna recensione online del \"Guardian\" afferma come la serie sia \u00ababbastanza sicura per funzionare in un universo tutto suo creando qualcosa di nuovo\u00bb in grado di mostrare \u00abpersone vere\u00bb e non il classico \u00abstereotipo del ragazzo con comportamento antisociale\u00bb.\nIl \"Daily Telegraph\" ha dedicato una speciale attenzione alla sceneggiatura di Howard Overman, affermando che \u00abscintillava, nell'introdurre quella posse di emarginati sociali come un branco di perdenti totali i cui componenti sono, tuttavia, caratteristici e memorabili\u00bb.\nAnche la critica irlandese \u00e8 rimasta ben impressionata dallo show. L\"Evening Herald\" ha definito l'episodio pilota come \u00aboscuro, esilarante, eccitante e magnificamente prodotto\u00bb, affermando inoltre che \u00abla sceneggiatura di Overman, affilata come la lama di un rasoio, sprigiona scintille\u00bb e che \u00abuna buona parte di merito va anche all'ottima scelta del giovane cast, che \u00e8 uniformemente superbo\u00bb.\nAscolti.\nLa prima stagione, contando solamente il canale E4, raggiunse la media di 707.500 telespettatori per episodio. La seconda stagione arriv\u00f2 a pi\u00f9 del doppio invece, raggiungendo una media di 1.453.000 ascolti, superata di poco dalla terza stagione con circa 1.484.000 ascolti per episodio.\nPremi e riconoscimenti.\nSia la serie che l'ideatore Howard Overman vennero nominati per i Royal Television Society Awards nel marzo 2010. La serie vinse il premio BAFTA come miglior serie televisiva drammatica del 2010.\nRemake.\nNell'ottobre 2011 lo sceneggiatore statunitense Josh Schwartz, gi\u00e0 autore di The O.C., Gossip Girl e Chuck, afferma di stare sviluppando, assieme ad Howard Overman, una versione americana della serie."}
{"id": "3211927", "revid": "76963", "url": "https://it.wikipedia.org/wiki?curid=3211927", "title": "Barbara Kent", "text": "Biografia.\nNata nel piccolo villaggio di Gadsby, presso la cittadina canadese di Red Deer, nel 1925 vinse il concorso di bellezza \"Miss Hollywood Pageant\" e in quello stesso anno intraprese la sua carriera cinematografica per la Universal Studios, recitando in piccoli ruoli. \nGrazie alla sua statura minuta e al suo viso dall'espressione vispa, si impose come attrice in ruoli secondari in numerose commedie, al fianco di attori come Reginald Denny, non disdegnando ruoli drammatici come nella pellicola \"La carne e il diavolo\" (1926), al fianco di Greta Garbo. Nel 1927 attrasse l'attenzione della critica e del pubblico per una scena \"os\u00e9\" nella pellicola \"No Man's Law\", con Oliver Hardy, dove nuotava nuda in una piscina. Proprio grazie a questo ruolo fu selezionata fra le \"WAMPAS Baby Stars\", insieme a Patricia Avery, Rita Carewe, Helene Costello, ed altre.\nRiusc\u00ec a sopravvivere all'avvento del sonoro, grazie soprattutto al film \"Evviva il pericolo!\" (1929), esordio nel sonoro del grande attore comico Harold Lloyd. Riusc\u00ec ad ottenere ruoli di un certo rilievo nei successivi sei anni, fino alla sua acclamata interpretazione nella versione cinematografica del 1933 di \"Oliver Twist\", al fianco di Irving Pichel e Dickie Moore.\nNel 1934 decise di interrompere la sua carriera cinematografica per sposare l'agente Harry E. Edington. Dopo un anno di pausa, torn\u00f2 sul set per interpretare la sua ultima pellicola nel 1935, lasciando poi definitivamente le scene. \nDopo la morte del marito nel 1949, si ritir\u00f2 a vita privata. A met\u00e0 degli anni 50 si rispos\u00f2 con Jack Monroe, un ingegnere della Lockheed, e visse a Sun Valley nell'Idaho per trasferirsi successivamente a Palm Desert in California, dove \u00e8 vissuta fino alla morte a 103 anni nel 2011. L'attrice si \u00e8 sempre rifiutata di rilasciare interviste e di apparire in pubblico, soprattutto per ricordare i suoi anni passati nel mondo del cinema, e alla sua scomparsa i giornali l'hanno definita \"l'ultima diva del muto\"."}
{"id": "3211941", "revid": "155634", "url": "https://it.wikipedia.org/wiki?curid=3211941", "title": "Serie A2 2007-2008 (rugby a 15)", "text": "La serie A2 2007-08 fu il primo campionato intermedio tra la seconda e la terza divisione di rugby a 15 in Italia.\n a girone unico, e la sua vincitrice partecip\u00f2 alla serie A1 della stagione successiva, oltre a essere ammessa ai \"play-off\" promozione in Super 10 della contemporanea edizione di serie A1.\nFu il primo campionato dopo la ristrutturazione operata dalla F.I.R. sulle serie sottostanti il Super 10: fu articolato su due livelli di merito di cui la A2 fu la pi\u00f9 bassa: mentre la A1 esprimeva 3 squadre per i \"play-off\" promozione in Super 10, la A2 ne esprimeva uno solo, e le sue due ultime squadre retrocedevano in serie B direttamente, mentre le ultime due di A1 spareggiavano con la quartultima e la terzultima di serie A2.\nVincitrice della serie A2 fu la , che fu promossa in A1 e ammessa a disputare i playoff promozione e titolo, eliminata in semifinale nel derby cittadino contro la .\n e retrocedettero direttamente in serie B, mentre e persero gli spareggi-salvezza contro e per la permanenza in A2.\nFormula.\nLa F.I.R. decise la composizione delle due categorie con il proprio comunicato federale n. 1 2007-2008 del &lt;ref name=\"CF 1/2007\"&gt;&lt;/ref&gt;.\nPer quanto riguarda la serie A2, essa fu composta dalle seguenti dodici squadre:\nIl campionato si tenne a girone unico; a essere interessati ai \"play-off\" e ai \"play-out\" furono la prima, la nona e la decima classificata, mentre le ultime due classificate di A2 retrocedettero direttamente in serie B."}
{"id": "3211943", "revid": "112601411", "url": "https://it.wikipedia.org/wiki?curid=3211943", "title": "Episodi di Misfits (prima stagione)", "text": "La prima stagione della serie televisiva Misfits \u00e8 stata trasmessa nel Regno Unito dal 12 novembre al 17 dicembre 2009 su E4.\nIn Italia la stagione \u00e8 andata in onda dal 10 gennaio al 14 febbraio 2011 su Fox. Dal 3 febbraio al 10 marzo 2011 \u00e8 andata in onda, in prima visione in chiaro, su Rai 4.\nPoteri oscuri.\nTrama.\nUn gruppo di ragazzi, Simon, Kelly, Curtis, Alisha, Nathan e Gary, si ritrova a dovere affrontare un periodo di servizi sociali guidati da Tony, un assistente sociale piuttosto severo. Mentre stanno lavorando Gary si allontana dal gruppo e, mentre Tony li sta rimproverando, i ragazzi notano qualcosa di molto strano: dal cielo piovono enormi palle di grandine. Impauriti cominciano a correre verso l'interno dell'edificio dove, una volta arrivati, non riescono a entrare in quanto Tony non riesce ad aprire la porta d'ingresso chiusa a chiave. Tra le urla i cinque ragazzi vengono colpiti da un fulmine che li scaraventa al suolo. Terminato il bizzarro temporale i ragazzi si preparano per tornare nelle loro case e Kelly, rimasta sola con Alisha, sente i pensieri della ragazza rimanendo stupita e incredula del fatto. I ragazzi se ne vanno, trascurando il fatto che Gary non sia con loro: il ragazzo \u00e8 infatti rimasto in bagno a fumare quando, tra strani rumori, viene raggiunto da Tony. L'uomo, armato di ascia, in un raptus di follia lo uccide. Arrivata a casa Kelly coccola il suo cane del quale per\u00f2 riesce a percepire i pensieri, stessa cosa che accade poco dopo con il suo ragazzo. Nathan rincasa ma, aprendo la porta, trova una brutta sorpresa: la madre, stanca del suo comportamento, ha cambiato la serratura cacciandolo di casa per potere provare a vivere una storia con il suo nuovo partner. Il ragazzo, colpito da ci\u00f2, prende la sua roba e si rende conto di non avere amici disposti a ospitarlo e cos\u00ec si rifugia nell'edificio dei servizi sociali. L'indomani i ragazzi si ritrovano nuovamente al \"lavoro\" dove qualcuno ha scritto sul muro \u00abvi uccider\u00f2\u00bb. Mentre si stanno preparando alla giornata lavorativa Simon parla agli altri chiedendo di Gary ma, poco dopo, si rende conto di non essere visto dagli altri. I ragazzi, obbligati da Tony, cercano di togliere la scritta dal muro e Kelly, continuando a leggere i pensieri degli altri, cerca di capire se \u00e8 l'unica ad avere ottenuto questa strana qualit\u00e0 dopo il fulmine e Simon inizia a parlarle per poi fermarsi. Kelly, infastidita da quanto il suo nuovo potere le permette di sentire, se ne va e ha una brutta lite con Tony il quale, dopo essere stato colpito dalla ragazza, impazzisce e inizia a inseguirla. Intanto Simon, Nathan, Alisha e Curtis si ritrovano a parlare della loro storia quando, in preda al panico, arriva Kelly che urla loro che Tony \u00e8 impazzito e vuole ucciderli. Inizialmente derisa, viene poi sostenuta da Simon che confessa di potere diventare invisibile e, ancora a sostegno, interviene Curtis che, dopo avere vissuto il momento in cui Tony entra nell'edificio per ucciderli, riesce a fare tornare indietro il tempo e raccontare il tutto agli altri. I ragazzi impauriti fuggono per l'edificio, trovando anche il cadavere di Gary. Alisha, sempre pi\u00f9 spaventata, cerca conforto in Curtis; il ragazzo per\u00f2, al contatto con quest'ultima, comincia a dirle cose a sfondo sessuale, stessa cosa che fa Simon quando viene toccato a sua volta. Alisha capisce cos\u00ec che il contatto con lei scatena in chi la tocca uno stimolo sessuale molto forte. Intanto Tony riesce a raggiungerli e per difendersi essi lo uccidono. Ora Kelly, Curtis, Nathan, Alisha e Simon decidono di nascondere i due cadaveri e di tenere nascosta sia la storia degli omicidi che i loro poteri. L'indomani si recano al cimitero per incontrare la salma riusumata del tutor dei servizi sociali. I ragazzi, di comune accordo, le dicono di non sapere dove siano. Cos\u00ec i ragazzi si ritrovano a fare ipotesi sui loro poteri tra fantasie, paranoie, e l'invidia di Nathan, che sembra non avere acquisito alcun potere, al contrario degli altri.\nRivelazioni.\nTrama.\nMentre stanno portando a termine i loro lavori Nathan, Simon, Curtis, Kelly e Alisha trovano, disteso a terra, un uomo completamente nudo in uno stato di incoscienza. Nathan guardandolo lo riconosce: \u00e8 Jeremy, il compagno di sua madre. Nathan va dalla madre per raccontarle tutto ma la donna, credendo che il figlio le stia mentendo, lo caccia di nuovo. Intanto, mentre si stanno preparando per la loro giornata di lavori, Curtis trova nel suo armadietto un foglio con un avvertimento minaccioso che lo impaurisce. Il programma della giornata prevede che i cinque ragazzi prestino il loro aiuto in una festa organizzata per degli anziani e qui Nathan conosce Ruth, giovane ragazza con la quale passa una bella e sfrenata serata. I due stanno per baciarsi quando Nathan vede nuovamente Jeremy girare per strada nudo e, infuriato, lo insegue. L'indomani si reca nuovamente dalla madre con delle prove ma, questa volta, la madre gli rivela di essere a conoscenza del segreto di Jeremy: a seguito della tempesta l'uomo talvolta si sente un cane e si comporta come tale. Nathan, preoccupato per la madre, comincia a deridere l'uomo e per tutta risposta la madre gli d\u00e0 uno schiaffo. Nathan, amareggiato, se ne va e si reca a casa di Ruth. I due finiscono per copulare ma, mentre sono in intimit\u00e0, Ruth si trasforma in una vecchia ottantaduenne. Nathan spaventato scappa, ma Ruth riesce a spiegargli che \u00e8 stata la tempesta a farla ritornare giovane. L'indomani, grazie ai suoi poteri, Kelly scopre cosa \u00e8 successo a Nathan, mettendo a conoscenza del fatto tutto il gruppo che, dopo averlo preso in giro, capisce perch\u00e9 il compagno era fuggito dalla nuova festa e non voleva avere niente a che fare con una certa Ruth. Alisha intanto deve vedersela con i suoi poteri che la mettono spesso in situazioni poco piacevoli: un poliziotto cerca di violentarla, venendo per\u00f2 bloccato dall'arrivo della nuova assistente sociale. Finita la festa Nathan si sente in colpa per come si \u00e8 comportato e si reca a casa di Ruth dove per\u00f2 la ritrova morta e con il suo vecchio aspetto. Successivamente va dalla madre per scusarsi e per annunciare di non volere tornare a vivere da lei, come aveva in precedenza preteso a tutti i costi, e di volere iniziare a farsi una vita propria in autonomia. La giornata \u00e8 finita e i ragazzi si stanno cambiando quando, aprendo il suo armadietto, Nathan trova un altro foglio minatorio: questa volta per\u00f2, c'\u00e8 l'immagine di Tony, con scritto \u00abio so\u00bb. Fuori, ad ascoltare la conversazione dei ragazzi, c'\u00e8 la nuova assistente sociale.\nImprevisti.\nTrama.\nDopo avere scoperto che qualcuno li sta osservando i ragazzi cercano di fare come se niente fosse e si immergono nel lavoro di smistamento dei vestiti da mandare poi in Africa. Intanto Alisha sfrutta il suo potere per copulare con chi capita, anche con Curtis, che tuttavia si arrabbia per questo e non le rivolge pi\u00f9 parola; Kelly ha un nuovo faccia a faccia con Jodi, la ragazza che aveva picchiato, ma non riescono a chiarire e anzi finiscono nuovamente per picchiarsi. Nathan continua a vivere nel centro sociale dove intanto Simon, sfruttando il suo potere, prova a capire chi li sta spiando senza alcun risultato. Sentendosi ignorato dagli altri continua a confidarsi con la \"sua ragazza\" virtuale che, in realt\u00e0 \u00e8 Sally, l'assistente sociale. L'indomani Kelly ha una brutta sorpresa: tutti i suoi capelli sono caduti e, per un brutto incidente, viene scoperta dagli altri. Simon scopre che sul luogo del \"loro cimitero\" stanno costruendo e quindi il loro segreto sta per essere svelato. I cinque decidono cos\u00ec di dissotterrare nuovamente i cadaveri e, grazie ad Alisha che prende l'auto del padre, riescono nel loro piano. L'indomani, a causa di una lite tra Alisha e Curtis, Simon, Kelly e Nathan si ritrovano a dovere prendere l'auto di Sally e tutto sta andando per il meglio fino a quando l'assistente non prende la macchina con i cadaveri dentro per andare da un suo amico, il quale la informa che Tony \u00e8 vivo e che ha prenotato un viaggio (cosa che in realt\u00e0 ha fatto Simon). Il giorno dopo i ragazzi sono in preda al panico e si appostano per cercare di capire se Sally ha scoperto qualcosa: grazie al potere di Curtis, riescono a evitare il peggio e a risolvere la situazione nel migliore dei modi, sotterrando i cadaveri in modo tale che nessuno possa pi\u00f9 trovarli. Kelly intanto parla con Jodi e riesce a instaurare con lei un rapporto d'amicizia; Nathan continua la sua vita da senzatetto e Simon si sente sempre pi\u00f9 inutile ed escluso. Intanto Curtis e Alisha decidono di comune accordo di provare a stare insieme, rassegnandosi al fatto che, a causa del potere di Alisha, lui non pu\u00f2 toccarla senza cercare di violentarla: decidono cos\u00ec che i loro rapporti sessuali si limiteranno al masturbarsi l'uno di fronte all'altra.\nInfinite possibilit\u00e0.\nTrama.\nCurtis si sveglia in camera sua come ogni giorno e al centro sociale incontra la sua ex-fidanzata Sam che, uscita da poco dal carcere, le urla contro la sua rabbia per i mesi passati in cella senza ricevere nemmeno una sua visita. Dispiaciuto per l'accaduto Curtis, non sapendo come, riesce a fare tornare indietro il tempo. Si \"risveglia\" cos\u00ec al momento in cui si trovava in discoteca e stava per avvenire lo scambio di droga. Ora, con il senno di poi, Curtis riesce a evitare lo scambio e a cambiare il futuro non solo suo, ma anche di Kelly, Alisha, Simon e Nathan. Ma qualcosa va storto e, in uno scontro, Sam rimane uccisa. Curtis, disperato, riesce nuovamente a tornare indietro nel tempo e a evitare tutto, tranne per\u00f2 il furto dell'auto di Tony e gli incidenti dei suoi amici che li condurranno ai servizi sociali. Le cose ora sembrano perfette e l'indomani Curtis si sveglia per andare agli allenamenti ma prima decide di passare dal centro sociale per incontrare i suoi amici. Arrivato qui per\u00f2, si trova di fronte una cruda realt\u00e0: tutti, eccetto Nathan, sono stati uccisi dall'assistente sociale in un raptus di follia in quanto lui, mancando nel gruppo, non \u00e8 stato in grado di avvertirli. Curtis, ulteriormente ferito, si trova nuovamente al momento dello scambio di cocaina e, questa volta, si limita a discolpare la sua fidanzata prendendo tutta la droga. Ora, le cose sono tornate nella norma e, l'indomani, Curtis si reca al centro sociale dove ad aspettarlo c'\u00e8 Alisha. I due continuano la loro relazione ma, uscendo per adempiere ai loro compiti, Curtis trova ad aspettarlo Sam: avendola discolpata la ragazza non lo ha mai lasciato e quindi ancora stanno insieme a sua insaputa. Intanto Sally, l'assistente sociale, non potendo credere che Tony l'abbia lasciata, fruga negli armadietti dei ragazzi alla ricerca di qualche indizio che li incolpi e, come sospettato, trova la carta di credito a lui intestata tra le cose di Simon.\nGioco mortale.\nTrama.\nNonostante il ritrovamento della carta di credito di Tony tra i panni di Simon Sally non ha abbastanza prove per inchiodare i ragazzi e decide cos\u00ec di avvicinarsi il pi\u00f9 possibile a quello che sembra essere il punto debole del gruppo: Simon. La donna inizia dandogli un passaggio, per poi andarci a bere una birra fino ad arrivare a farsi accompagnare a casa e dargli anche un bacio. Simon cos\u00ec si innamora di lei e racconta del suo nuovo incontro anche alla sua nuova amica virtuale, ignorando il fatto che dietro si nasconda sempre Sally.\nIntanto al centro sociale Nathan viene stranamente attirato da un bambino che lo spinge ad atti di affetto per lui veramente insoliti: solo grazie a Kelly e al suo potere i ragazzi capiscono che il piccolo ha un potere che spingono Nathan a quei comportamenti e, insieme, riescono a staccarlo da lui.\nCurtis invece cerca in tutti i modi di lasciare Sam ma, non appena la ragazza comincia a piangere, il tempo torna indietro impedendogli di portare a termine il suo intento. Stranamente per\u00f2, grazie a uno strambo consiglio di Nathan, Curtis riesce finalmente a lasciarla e a confessare tutto ad Alisha che, dopo un momentaneo sentimento di gelosia, lo capisce e rimane insieme al ragazzo.\nUn'altra giornata \u00e8 finita e Kelly invita Nathan da lei a cena trovando in lui un amico; Curtis dopo avere fatto le sue congratulazioni a Simon per la sua conquista se ne va con Alisha, e Simon rimane nel centro sociale solo con Sally. I due cominciano a parlare e a baciarsi quando Sally, con una scusa, allontana Simon prendendogli cos\u00ec il telefono cellulare per guardare tutti i suoi video. Mentre Simon aspetta il ritorno della donna si accorge per\u00f2 che il telefono \u00e8 sparito dalla giacca e si reca in bagno dove l'assistente sociale ha scoperto il loro segreto. Simon, ferito da Sally che l'ha solo usato, usa il suo potere per spaventarla e, nonostante le parole dell'assistente che lo rassicurano che se confessa non gli succeder\u00e0 niente, Simon non tradisce i suoi amici. I due cominciano cos\u00ec a litigare e, durante lo scontro fisico, Simon spinge la donna contro la vetrata, uccidendola.\nNuovo ordine.\nTrama.\nCome tutte le mattine Alisha, Curtis, Nathan, Simon e Kelly si ritrovano al centro sociale per i loro servizi ma, arrivati, si trovano di fronte uno spettacolo strano: sul prato di fronte l'edificio un gruppo di ragazzi si \u00e8 riunito in una sorta di comunit\u00e0. Tra i ragazzi che ne prendono parte vengono riconosciuti quelli che un tempo erano bulli, drogati e ragazze facili, cosa che risulta molto strana a tutti e cinque. La giornata passa quando Alisha incontra una ragazza della comunit\u00e0 in bagno che, con le sole parole, la convince a \"non comportarsi pi\u00f9 come una sgualdrina\". L'indomani Alisha si presenta al centro vestita come i membri della comunit\u00e0 e ha i loro stessi atteggiamenti, cosa che sconvolge i suoi amici. Nel mentre i ragazzi hanno a che fare anche con la polizia che \u00e8 sulle tracce di Sally, ormai sparita da qualche giorno. La sera, mentre Kelly e Nathan stanno mangiando una pizza, vedono che i ragazzi della comunit\u00e0 hanno preso anche Curtis con la forza e l'indomani, comunicata la cosa a Simon, arrivano a una conclusione: la causa di tutto \u00e8 la ragazza incontrata da Alisha, che, per mezzo delle sue parole, riesce a controllare le menti altrui. Cos\u00ec i tre escogitano un piano per salvare i loro amici che per\u00f2 non va a lieto fine: Kelly viene presa mentre Simon, ricordandosi come Nathan lo ha sempre trattato, fugge lasciando l'amico indietro che, ormai spacciato, viene salvato da un misterioso ragazzo in bicicletta. La sera Nathan va a casa da Kelly per sincerarsi delle sue condizioni, ma trova la ragazza ormai \"convertita\" e, nonostante le confessi i suoi sentimenti, non riesce a farla tornare come prima. L'indomani Nathan decide di fingersi uno di loro per entrare e salvare i suoi amici. Mentre \u00e8 all'interno dell'edificio, mischiato agli altri ragazzi, riesce a isolare la ragazza a capo di tutto e minacciandola con una pistola riesce a portarla sul tetto dove, tenendola sempre sotto tiro, fa un discorso agli altri per cercare di farli rinsavire. Quando per\u00f2 la ragazza si rende conto che la pistola di Nathan \u00e8 finta comincia a litigarci e, tra una spinta e un'altra, cade portando con s\u00e9 Nathan che, nonostante Simon cerchi di salvarlo, cade rimanendo infilzato nella ringhiera. Tutti ora sono tornati normali, ma Nathan \u00e8 morto; i quattro vanno al suo funerale e, disperati, si ritrovano a bere in onore dell'amico. Mentre Kelly se ne va a casa Simon, mortificato per la morte dell'amico, le d\u00e0 un CD, contenente tutti i video fatti da Simon a loro e a Nathan, grazie al quale Kelly, tra le lacrime, ritrova il sorriso. Contemporaneamente, al cimitero, Nathan comincia a respirare di nuovo: il ragazzo felice scopre cos\u00ec di essere immortale ma, allo stesso tempo, si rende conto di essere bloccato nella sua bara, a tre metri sotto terra."}
{"id": "3211947", "revid": "44989", "url": "https://it.wikipedia.org/wiki?curid=3211947", "title": "Wikimania", "text": "Wikimania \u00e8 una conferenza per gli utenti dei progetti Wikimedia. La conferenza \u00e8 organizzata ogni anno in una citt\u00e0 diversa, dopo un processo di candidatura, da parte di un gruppo locale ed \u00e8 sostenuta dalla Wikimedia Foundation. I temi e le discussioni riguardano i progetti della Wikimedia Foundation, il software libero, la diffusione della conoscenza libera e gratuita e i diversi aspetti sociali e tecnici che si riferiscono a questi argomenti.\nCronologia.\nLa seguente tabella elenca tutte le edizioni di Wikimania gi\u00e0 svolte o future:\nEdizioni.\nWikimania 2005.\nLa prima edizione di Wikimania si svolse in Germania, a Francoforte, presso la \"Haus der Jugend\" fra il 4 e l'8 agosto 2005. Vi parteciparono circa 380 persone.\nLa settimana della conferenza incluse anche quattro \"Hacking Days\" (dal 1 al 4 agosto), con venticinque sviluppatori che lavorarono e discussero sugli aspetti tecnici del software mediawiki e del funzionamento dei progetti Wikimedia.\nI giorni principali della conferenza furono dal 5 al 7 agosto e furono impegnati interamente dalle varie presentazioni.\nFra i relatori delle conferenza spiccano Jimmy Wales, Ross Mayfield, Ward Cunningham e Richard Stallman (il quale ha parlato nell'ambito della presentazione titolata \"Copyright and community in the age of computer networks\"). La maggior parte degli eventi si \u00e8 tenuta in lingua inglese, con alcune eccezioni in tedesco.\nSponsor dell'evento furono Answers.com, Socialtext, Sun Microsystems, DocCheck e Logos Group.\nWikimania 2006.\n si svolse negli Stati Uniti, a Cambridge presso il \"Berkman Center for Internet &amp; Society\" della Harvard Law School dal 6 all'8 agosto. Vi parteciparono fra le 400 e le 500 persone.\nAlcuni dei relatori furono Jimmy Wales, Lawrence Lessig, Brewster Kahle, Yochai Benkler, Mitch Kapor, Ward Cunningham, e David Weinberger. Dan Gillmor tenne una non conferenza sul giornalismo partecipativo.\nLa conferenza plenaria di Wales fu incentrata sull'evoluzione della Wikimedia Foundation, dai primi passi fino alla complessa struttura esistente in quel momento, la frequente spinta per una maggiore qualit\u00e0 rispetto alla qualit\u00e0, la distribuzione di Wikipedia su tutti gli OLPC, la creazione di Wikiversity e dell\"'advisory board\" approvata dal consiglio di Wikimedia e lo sviluppo del wysiwyg Wiki-WYG, reso possibile da investimenti privati di Wikia e Socialtext.\nSponsor principale dell'evento fu Answers.com, seguito da Amazon.com, Berkman Center for Internet and Society della Harvard Law School, Nokia, WikiHow, Wetpaint, Ask.com, Yahoo!, Socialtext, IBM, FAQ Farm, Elevation Partners, One Laptop Per Child, e Sunlight Foundation.\nOltre Cambridge, anche Londra, Milano, Boston e Toronto furono candidate ad ospitare l'evento.\nWikimania 2007.\n si \u00e8 svolta a Taipei, Taiwan dal 3 al 5 agosto 2007. Per la prima volta si \u00e8 anche tenuto un corso per i volontari.\nOltre Taipei, anche Londra, Alessandria d'Egitto, Torino, Hong Kong, Singapore, Istanbul ed Orlando vennero candidate per ospitare l'evento.\nI partecipanti sono stati 440.\nWikimania 2008.\n si \u00e8 svolta presso la Bibliotheca Alexandrina di Alessandria d'Egitto dal 17 al 19 luglio 2008. Vi parteciparono circa 650 persone.\nOltre Alessandria, anche Karlsruhe, Londra e Toronto sono state candidate.\nLa scelta di Alessandra come sede della conferenza \u00e8 stata oggetto di polemiche dovute alla politica censoria e repressiva da parte dell'Egitto.\nWikimania 2009.\n si \u00e8 tenuta in Argentina, a Buenos Aires fra il 26 ed il 28 agosto 2009. Vi parteciparono in 559.\nVennero candidate anche Toronto, Brisbane e Karlsruhe.\nWikimania 2010.\n si \u00e8 svolta fra il 9 e l'11 giugno 2010 in Polonia, a Danzica, presso la Filarmonica baltica.\nLe candidature di Amsterdam e Oxford ad ospitare l'evento furono scartate in favore di Danzica con un margine ristretto, facendo per\u00f2 s\u00ec che quella del 2010 fosse la seconda edizione di Wikimania a svolgersi in territorio europeo.\n\u00c8 stata la prima volta in cui ci si \u00e8 concentrati sugli aspetti culturali della nazione ospitante, in particolare con un concerto dell'orchestra filarmonica nel decennale della morte del compositore W\u0142adys\u0142aw Szpilman e la premi\u00e8re del film Truth in Numbers? Everything, According to Wikipedia.\nDurante la conferenza, Sue Gardner, direttore esecutivo della Wikimedia Foundation, ha dichiarato che \u00e8 obiettivo della fondazione far crescere il numero di visitatori di siti Wikimedia 371 a 680 milioni al mese, nei prossimi cinque anni.\nWikimania 2011.\nL'edizione di si \u00e8 svolta ad Haifa in Israele dal 4 al 7 agosto, con altri due giorni, il 2 ed il 3 dedicati ad incontri per gli sviluppatori. Le altre citt\u00e0 candidate erano Montr\u00e9al, New York e Toronto.\nL'edizione \u00e8 balzata alle cronache dal primo giorno a causa di alcuni dichiarazioni date durante la conferenza plenaria in apertura: da esse \u00e8 risultato che il numero di collaboratori nel progetto in inglese sta diminuendo; in compenso nella conferenza di chiusura tenuta dal fondatore Jimmy Wales si \u00e8 notato che solo le due versioni con maggiori voci sono in debole calo di collaboratori, mentre le voci minori sono in incredibile aumento mantenendo il trend degli anni precedenti. Jimbo ha anche indicato quale sar\u00e0 il futuro di Wikipedia: semplificare.\nDurante questa edizione \u00e8 stato inoltre assegnato il primo premio al \"wikipediano dell'anno\" vinto da Rauan Kenzhekhanuly, un utente di Wikipedia in lingua kazaka, progetto che \u00e8 passato in un anno da 15 a 213 contributori.\nWikimania 2012.\nL'edizione di si \u00e8 svolta dal 12 al 15 luglio 2012 a Washington negli Stati Uniti.\nHanno partecipato circa 1400 persone da 87 paesi.\nIn parallelo si \u00e8 tenuta \"Tech@State:Wiki.Gov\", conferenza organizzata dal Dipartimento di Stato USA con tema \"conoscenza collaborativa e uso dei wiki nel settore pubblico\".\nWikimania 2013.\nL'edizione di si \u00e8 svolta ad Hong Kong presso la Hong Kong Polytechnic University. Una delle serate di festa dell'evento si \u00e8 tenuta presso l'International Commerce Centre, il grattacielo pi\u00f9 alto della citt\u00e0.\nLe altre citt\u00e0 candidate erano Napoli, Londra, Bristol e Surakarta.\nWikimania 2014.\nL' si \u00e8 tenuta dall'8 al 10 agosto al Barbican Centre di Londra. Tale citt\u00e0 \u00e8 stata scelta nel maggio 2013; l'unica altra citt\u00e0 candidata era Arusha (Tanzania).\nSi \u00e8 trattato della prima Wikimania dopo la nomina di Lila Tretikov a direttrice esecutiva della Wikimedia Foundation.\nWikimania 2015.\nL' si \u00e8 tenuta a Citt\u00e0 del Messico. Le altre candidate erano Arusha e Dar es Salaam in Tanzania, Bali in Indonesia, Citt\u00e0 del Capo in Sudafrica, Esino Lario in Italia (successivamente ritiratasi per presentare la propria candidatura l'anno successivo), e Monastir in Tunisia.\nL'evento si \u00e8 svolto dal 15 al 19 luglio presso l'Hilton Mexico City Reforma. Originariamente la conferenza era prevista all'interno della Biblioteca Vasconcelos.\nWikimania 2016.\nLa si \u00e8 tenuta a Esino Lario in Italia. Le altre citt\u00e0 candidate erano Atlantic City, Chennai, Dar es Salaam, Saint Louis e Manila, quest'ultima eliminata al ballottaggio finale con la candidata italiana.\nL'evento si \u00e8 svolto dal 21 al 28 giugno e ha avuto come sedi diversi edifici del paese (la biblioteca, il museo, la scuola elementare ecc...).\nDurante la cerimonia di apertura dell'evento Katherine Maher \u00e8 stata nominata direttrice esecutiva di Wikimedia Foundation, carica che gi\u00e0 ricopriva \"ad interim\" dopo le dimissioni di Lila Tretikov del 25 febbraio 2016.\nWikimania 2017.\nLa si \u00e8 svolta a Montr\u00e9al, in Canada, nel 2017. L'evento ha avuto luogo dal 9 al 13 agosto presso l'hotel Centre Sheraton.\nWikimania 2018.\nLa si \u00e8 svolta a Citt\u00e0 del Capo, in Sudafrica, nel 2018.\nWikimania 2019.\nLa si \u00e8 svolta a Stoccolma, in Svezia, nel 2019.\nWikimania 2020.\nNel 2020 Wikimania \u00e8 prevista a Bangkok a cura del gruppo Wikimedia ESEAP (East, Southeast Asia and the Pacific Regional Cooperation), ma a causa della pandemia viene rimandata al 2021 e poi viene annullata. \nWikimania 2021.\nNel 2021 Wikimania si svolge online come evento virtuale. Il comitato organizzativo (COT)"}
{"id": "3211948", "revid": "177744", "url": "https://it.wikipedia.org/wiki?curid=3211948", "title": "Episodi di Misfits (seconda stagione)", "text": "La seconda stagione della serie televisiva Misfits \u00e8 stata trasmessa nel Regno Unito dall'11 novembre al 19 dicembre 2010 su E4.\nIn Italia la stagione \u00e8 andata in onda dal 21 febbraio al 4 aprile 2011 su Fox. Dal 17 marzo al 28 aprile 2011 \u00e8 andata in onda, in prima visione in chiaro, su Rai 4.\nL'apparenza inganna.\nTrama.\nAl centro sociale arriva un nuovo assistente che sembra piacere ai ragazzi. Mentre Kelly \u00e8 fuori, riceve uno strano biglietto che le indica di recarsi sulla tomba di Nathan. Qui Kelly riesce a percepire i pensieri del ragazzo e a capire che \u00e8 ancora vivo. Ora, fiero del suo potere, Nathan torna al centro sociale, dove insieme agli altri deve occuparsi di un gruppo di persone che usano il centro per fare terapia di gruppo. Tra le persone, Simon riconosce Lucy, una ragazza ossessionata da lui che aveva conosciuto all'ospedale psichiatrico, che non accetta che il ragazzo non sia uscito con lei per stare con i suoi amici. Mentre \u00e8 nello spogliatoio, Simon trova Alisha ad aspettarlo che, senza farlo parlare, fa sesso orale con lui. Subito dopo per\u00f2, mentre si trova in bagno da sola, Alisha si \"trasforma\": in realt\u00e0 \u00e8 Lucy, una mutaforma. Ora, la ragazza cerca di mettere tutti contro tutti prendendo le sembianze prima di Kelly, facendole insultare Nathan, poi di Alisha che, andando da Curtis, dice di aver subito violenza da Simon. Infuriato, il ragazzo va alla ricerca di Simon per picchiarlo e, quando lo trova, Simon \u00e8 insieme a Nathan che ha scoperto che il ragazzo, per evitare che Sally andasse alla polizia, l'ha uccisa. Dopo aver confessato tutto, e dopo aver chiarito che lui non ha aggredito Alisha, Nathan si allontana e, in quell'istante un altro Nathan esce dal bagno: con non poco stupore, capiscono che dietro tutto c'\u00e8 Lucy e, dopo aver ucciso il nuovo assistente, morte alla quale ovvia il potere di Curtis, comincia la ricerca di Lucy. La ragazza, riesce per\u00f2 a sfuggire loro prima nelle sembianze di un topo, poi di Simon ma, quando Nathan si accorge che non \u00e8 lui, la ragazza lo \"uccide\". I ragazzi sono di nuovo uno contro l'altro e, provando che ognuno \u00e8 se stesso, Kelly tenta di uccidere Curtis che, a differenza degli altri, non pu\u00f2 gestire a suo piacimento il potere. Proprio in quel momento, un uomo mascherato, fa saltare la corrente e salva Curtis mostrando Kelly nella sua vera natura: cos\u00ec, Lucy, dopo aver colpito Simon, ne prende le sembianze per andare alla polizia. Arrivata al distretto, poco prima di incontrare l'agente, il vero Simon le chiede perdono per non essere mai andato a trovarla e la supplica di non allontanarlo dai suoi amici perch\u00e9 \u00e8 la prima volta che fa parte di un gruppo. Impietosita, Lucy cambia idea e non confessa l'omicidio. I ragazzi ora sono salvi e decidono di disfarsi del corpo di Sally gettandolo in mare, mentre l'uomo mascherato li osserva dall'alto.\nEffetti collaterali.\nTrama.\nMentre sono al centro sociale, Nathan riceve la visita di un ragazzo che gli rivela di essere suo fratello, Jamie, nato da una relazione del padre. I due cominciano cos\u00ec a frequentarsi e dopo aver liberato il padre che Jamie aveva rinchiuso nel portabagagli, scoprono di avere molto in comune. Insieme a Curtis, Alisha, Kelly, Simon e Lili, una ragazza conosciuta da Nathan il giorno stesso, che ha il potere di congelare ci\u00f2 che tocca, i due si recano ad una festa in discoteca dove Jamie offre a tutti dell'ecstasy, e ne d\u00e0, di nascosto, anche a Simon. I ragazzi scoprono cos\u00ec di avere, sotto gli effetti della droga, dei poteri inversi al solito: Kelly \u00e8 costretta a dire tutto ci\u00f2 che le passa per la testa, finendo cos\u00ec per confessare i suoi sentimenti a Nathan; Simon non riesce a passare inosservato e attira le attenzioni di tutti su di s\u00e9; Alisha scatena repulsione in tutti gli uomini, Curtis compreso; Curtis fa un viaggio nel futuro dove non solo scopre di essere una sorta di supereroe, ma anche di essere apparentemente fidanzato con un'altra ragazza. Solo Nathan sembra non avere ripercussioni e, mentre sta uscendo per cercare Jamie, il quale \u00e8 uscito con Lili, vede che la macchina dove il fratello e la ragazza hanno un rapporto sessuale, ha preso fuoco. Preoccupato per il fratello, Nathan corre l\u00ec ma, fortunatamente, scopre che Jamie, sconvolto per Lili, \u00e8 riuscito ad uscire incolume dall'auto. Intanto, Simon segue l'uomo mascherato che, come sempre, osserva lui e i suoi amici. L'indomani, dopo aver confessato al fratello del suo potere, Nathan accompagna Jamie dal padre per far chiarire i due: arrivati a casa dell'uomo, quest'ultimo, distrutto, confessa al figlio che Jamie \u00e8 morto nell'incendio facendo cos\u00ec scoprire a Nathan di poter parlare e vedere i morti. Jamie infatti, confessa al fratello di essere l\u00ec per far chiarire lui e suo padre e, una volta riuscito nell'intento, se ne va insieme a Lili. Al centro sociale, Simon porta gli amici a casa dell'uomo mascherato dove scoprono che in realt\u00e0 vive una ragazza, la stessa ragazza vista da Curtis nel suo viaggio nel futuro.\nMemorie dal futuro.\nTrama.\nAlisha viene aggredita da un uomo ma, quando le cose stanno per peggiorare, interviene nuovamente l'uomo mascherato a salvarla. Tornata al centro sociale, Alisha prova a chiedere a Simon cosa pensa di quell'uomo mascherato e lui, come sempre, pensa di doverlo cercare. Finito l'orario di lavoro, mentre Kelly va con Simon e Nathan a farsi ripassare un tatuaggio, Alisha vuole cercare l'uomo mascherato: cos\u00ec, torna sul posto dell'aggressione e insulta un ragazzo di passaggio. A quel punto, il ragazzo la insegue e lei, scappando, cade dalle scale e in quel momento arriva proprio l'uomo mascherato. Svegliatasi in un appartamento con strani orologi e foto, Alisha si guarda intorno e, andando in bagno, scopre chi si nasconde dietro la maschera: \u00e8 Simon. Parlando con lui, il ragazzo le dice di essere venuto dal futuro e, annunciandole qualche cosa del futuro, la sconvolge.\nIntanto, al centro sociale, qualcosa non va: Nathan sembra innamorato di Simon il quale, parlandone con Kelly, nota che il ragazzo ha un tatuaggio sulla spalla con il suo nome. Kelly, riconoscendo la mano del suo tatuatore, torna da lui dove quest'ultimo, grazie al suo potere, tatua anche a lei il proprio nome. Ora, Simon si trova da solo a combattere la sua lotta contro il potere dei tatuaggi.\nAlisha, ancora sconvolta dalle parole del Simon del futuro, non riesce a far funzionare le cose con Curtis, il quale intanto \u00e8 tornato dalla ragazza della sua visione, scoprendo che lei ha problemi di cuore.\nLa sera Alisha, sempre pi\u00f9 attratta dal Simon del futuro, torna nel suo appartamento, dove il ragazzo la fa aspettare per portare a termine un suo dovere: il ragazzo infatti, va al centro sociale dove il Simon del presente sta andando con Kelly, Nathan e Curtis dal tatuatore per far rimuovere i tatuaggi ai suoi amici. Mentre stanno andando, notano per\u00f2 la presenza dell'uomo mascherato che lancia loro delle noccioline. Arrivati dal tatuatore, quest'ultimo si trova costretto ad usare il suo potere per fermare i ragazzi ma, in quel momento, Simon nota l'allergia alle noccioline dell'uomo e, dopo una lotta, riesce a far rimuovere tutti i tatuaggi.\nIntanto Alisha, rimasta ad aspettare Simon del futuro, finisce per fare l'amore con lui. L'indomani, dopo aver promesso a Simon del futuro di non raccontare niente agli altri, Alisha si trova in imbarazzo con Simon e, alle domande che tutti si pongono sull'uomo mascherato, risponde dicendo di ignorarlo.\nGame Over.\nTrama.\nUn nuovo ragazzo si unisce al gruppo, Holly, costretto ai servizi sociali per aver danneggiato una centrale elettrica come protesta ambientale. I ragazzi decidono di tenergli nascosti i loro poteri, ma \u00e8 lui stesso a rivelare di averne uno: \u00e8 infatti in grado di teletrasportarsi. Giunti sul posto di lavoro assegnato loro per quel giorno, piomba sul posto Tim, un ragazzo che, a bordo della sua auto sportiva, pensa di vivere in un videogioco e chiede loro dove sia Conti. Pensando fosse uno scherzo, Nathan indica Simon, che viene minacciato da Tim il quale, ancora, scambia Kelly per la sua ex fidanzata, che lo ha abbandonato sull'altare proprio per tradirlo con Conti. Vista la strana situazione, Holly prova a tranquillizzare il ragazzo che, per\u00f2, gli spara in testa uccidendolo. Spaventati, i ragazzi riescono a scappare e, nel mentre, il cuore di Holly viene donato a Nikki, la ragazza che Curtis era andato a trovare il giorno prima. Al suo risveglio, la ragazza si rende conto che qualcosa non va e, nella paura, si ritrova nell'obitorio davanti a Holly. Spaventata dallo strano evento, Nikki incontra Curtis che spiega tutto all'amica alla quale, dopo aver lasciato Alisha, chiede un appuntamento.\nIntanto, dopo aver salutato Simon del futuro, Alisha si reca al centro dove incontra Kelly. Le due stanno camminando insieme quando si rendono conto che dietro di loro c'\u00e8 di nuovo Tim. Alisha riesce a fuggire ma Kelly viene colpita al volto con un tirapugni e rapita. Corsa a riferire tutto agli altri, i quattro di uniscono per salvarla. Simon del futuro fa trovare loro una console con un gioco: guardando bene, i ragazzi si rendono conto che quello \u00e8 il gioco in cui Tim pensa di essere e, capendo che l'unico modo di liberare Kelly \u00e8 portare i soldi a Tim, decidono di rapinare un furgone portavalori grazie al potere di Simon. Nathan, Alisha, Simon e Curtis arrivano nel posto dove Tim li sta aspettando insieme a Kelly ma, una volta consegnati i soldi, il ragazzo arriva ad un altro livello di gioco: pensa che tra loro ci sia un poliziotto infiltrato e di dover capire chi sia, per poi ucciderlo. Per la sua ricerca, decide di incatenarli tutti e lasciarli a pensare mentre va a prendere la sua arma.\nIntanto, al pub Nikki sta aspettando Curtis ma, arrabbiata perch\u00e9 il ragazzo non arriva, decide di andarsene quando, improvvisamente, si teletrasporta proprio da lui. Inizialmente scioccata, la ragazza prova a liberarli ma non fa in tempo e viene incatenata insieme agli altri. Ora Tim, dato che nessuno parla, decide di ucciderli uno per volta a cominciare da Alisha. Ma Curtis, approfittando di un momento di distrazione di Tim, riesce a sferrargli un calcio, permettendo cos\u00ec ad Alisha di scappare. Cercando di correre il pi\u00f9 veloce possibile, Alisha viene per\u00f2 raggiunta da Tim che, nonostante le suppliche della ragazza, decide di ucciderla. Proprio qualche secondo prima di ucciderla, interviene sul posto Simon del futuro che si frappone tra Tim ed Alisha. Il proiettile colpisce quindi lui, che cade tra le braccia di Alisha. Disperata, la ragazza gli toglie la maschera mostrandolo anche a Tim. Simon del futuro confessa cos\u00ec al ragazzo di essere lui il poliziotto infiltrato, permettendogli di completare il livello e di allontanarsi per compiere la prossima missione. In lacrime, Alisha vorrebbe aiutare Simon del futuro ma quest'ultimo, in fin di vita, le chiede di lasciarlo morire e, ancora, le confessa che solo amando il Simon del presente lui diventer\u00e0 com'\u00e8. \nL'indomani, tutto \u00e8 tornato alla normalit\u00e0 e i ragazzi scoprono che Tim \u00e8 stato arrestato. Curtis si incontra con Nikki, la quale lo bacia facendo nascere tra loro qualcosa. Alisha, in lacrime, torna nel covo di Simon del futuro che precedentemente le aveva lasciato le chiavi e qui, tra le tante foto, trova anche una foto di lei e Simon a Las Vegas, posto da lei tanto sognato e promessole proprio da Simon del futuro.\nIstinti primordiali.\nTrama.\nNathan \u00e8 al centro sociale quando vede una ragazza seminuda nello spogliatoio e, poco dopo, viene ucciso brutalmente. L'indomani, al centro sociale, Nathan rivede la ragazza scoprendo che si chiama Jessica e che \u00e8 l'organizzatrice di un evento sportivo che si terr\u00e0 proprio l\u00ec. Spaventato per l'accaduto, Nathan racconta tutto agli amici quando vede che Jessica sta flirtando con Simon, cosa che fa ingelosire Alisha. Preoccupato per l'amico, prova ad avvisarlo ma, offeso per il comportamento degli altri, Simon si fa coraggio e chiede a Jessica di uscire. Mentre tutti se ne sono andati, Nathan sta guardando un documentario quando osserva una piccola lite tra Jessica e un ragazzo che, poco dopo, trova morto nel corridoio. Ancora pi\u00f9 terrorizzato dall'idea che Simon stia per incontrare la ragazza, chiama i suoi amici e, insieme ad Alisha, pedina l'amico che per\u00f2 esce incolume dall'incontro.\nKelly, dopo aver aiutato un ragazzo, Bruno, a scappare dalla polizia, si ritrova ad uscire con lui e, leggendogli nel pensiero, scopre che \u00e8 realmente interessato a lei. Mentre stanno parlando, Kelly gli propone di andare a casa sua e l\u00ec, i due si lasciano andare alla passione, cos\u00ec come Curtis e Nikki.\nL'indomani, mentre la storia di Simon e Jessica continua, la ragazza invita tutti a una festa in maschera per la sera dove Kelly invita anche Bruno con il quale, per\u00f2, poco dopo discute. La sera, i cinque ragazzi, vestiti da supereroi, partecipano alla festa dove Simon si diverte con Jessica mentre Kelly prova a chiarire con Bruno, e Nathan, Alisha e Curtis cercano di tenere sotto controllo Simon. Il ragazzo, va in bagno dove, per fatalit\u00e0, incontra un altro ragazzo vestito come lui che finisce sotto le mani del killer: non \u00e8 Jessica, ma il padre di lei. Tornato alla festa, Simon si allontana poi con Jessica la quale, dopo avergli confessato di essere vergine, si lascia andare alla passione insieme al ragazzo. Intanto, mentre Curtis sta cercando l'amico, rivive una scena gi\u00e0 vissuta qualche giorno prima e, dopo aver incontrato Nikki sul tetto, fa l'amore con lei, venendo per\u00f2 scoperto da Alisha che, subito dopo, riesce ad arrivare in tempo e salvare Simon dalle mani del padre di Jessica.\nNel frattempo Kelly \u00e8 con Bruno quando, arrivata la polizia, il ragazzo la prende con s\u00e9 e scappa, dicendole che la tempesta l'ha cambiato. I due scappano inseguiti anche da Nathan, preoccupato per l'amica. Bruno, braccato dalla polizia, prende in braccio Kelly e, come un gorilla, si arrampica sul tetto. Arrivati in cima, ad aspettarli c'\u00e8 un poliziotto che Bruno comincia a picchiare ferocemente, ma viene fermato da un proiettile sparatogli da un altro poliziotto, che lo ferisce a morte. Bruno cade tra le braccia di Kelly che, togliendogli la maschera, scopre essere in realt\u00e0 un gorilla, trasformato in umano dalla tempesta. Disperata, lascia che muoia tra le sue braccia.\nL'indomani, quando tutto sembra essere passato, i ragazzi si ritrovano sul tetto tutti insieme e Simon confessa loro di aver fatto l'amore per la prima volta e, tra la gelosia e il dispiacere di Alisha e la felicit\u00e0 di Nathan, i ragazzi festeggiano.\nI rischi del successo.\nTrama.\nDopo aver visto un servizio alla tv di un ragazzo che, a seguito del temporale, ha sviluppato lo strano potere di controllare il latte, Nathan parla con Simon e Curtis ipotizzando di mostrarsi anche loro al pubblico e diventare famosi, ignaro del fatto che, ad ascoltare la conversazione, c'\u00e8 l'assistente sociale. L'indomani, mentre stanno per iniziare con i loro soliti compiti, i ragazzi vengono sommersi dalla folla di fotografi e, nonostante Simon non sia d'accordo, gli altri accettano di diventare famosi. Alla riunione, Kelly, Alisha, Nathan, Curtis e Nikki incontrano tutti gli altri ragazzi con i poteri tra cui il ragazzo che controlla il latte e Daisy, una sorta di guaritrice. Le cose stanno andando alla grande per i ragazzi, eccetto che per Simon che ancora non vuole farsi vedere. Nathan intanto, si dedica al lusso e alla sessualit\u00e0 smisurata fino ad incappare in una malattia venerea che tenter\u00e0 di risolvere con l'aiuto di Daisy. Mentre per\u00f2 \u00e8 con lei, la ragazza ha uno strano soffocamento che la conduce alla morte. Ignaro del fatto che dietro tutto c'\u00e8 il giovane \"latto-cinetico\", Nathan riesce a convincere gli altri della sua innocenza e a portare avanti la sua gloria. \u00c8 arrivato il grande giorno di Nathan e del suo spettacolo quando, poco prima di apparire in tv, riceve la visita di Alisha che, non sapendo che nella stanza c'\u00e8 anche Simon, fa delle rivelazioni a Nathan. Simon, colpito dalle parole della ragazza, la segue fino all'appartamento lasciatole dal Simon del futuro dove la ragazza \u00e8 costretta a raccontargli tutta la verit\u00e0. La sera, durante lo spettacolo del suicidio in diretta di Nathan, Kelly e Alisha vengono colte di sorpresa dal ragazzo \"latto-cinetico\" e solo dopo, si scopre che Kelly \u00e8 morta mentre Alisha \u00e8 stata rapita. Sulle tracce del ragazzo per trovare Alisha e Nikki, Nathan si scontra con lui che, usando il suo potere e non potendolo uccidere, lo riduce in coma vegetativo; Alisha viene poi trovata da Simon, morta. Il ragazzo, infuriato, usa il suo potere per farsi uccidere al posto di Curtis e aiutarlo cos\u00ec a mandare indietro il tempo a prima del successo. La collaborazione tra Simon e Curtis va a buon fine e i ragazzi sono nuovamente tutti insieme negli spogliatoi. Ma questa volta decidono di risolvere la questione del ragazzo che controlla il latte, dirigendosi a casa sua e fermandolo prima che possa girare il video che lo avrebbe reso famoso, e che avrebbe potuto dar vita all'infausta catena di eventi. Felici di concludere il loro servizio sociale e dell'esperienza vissuta insieme, i ragazzi decidono di uscire insieme e andare a festeggiare la fine dei loro lavori al centro sociale.\nFame di potere.\nTrama.\nL'obbligo ai servizi sociali \u00e8 terminato e i ragazzi sono tornati liberi. Dopo tre mesi, ognuno continua con la sua vita: Alisha lavora in un bar e continua la sua storia con Simon, che intanto tenta di diventare come il Simon del futuro; Curtis lavora con Alisha e continua a stare con Nikki; Nathan ha una storia con una giovane ragazza incinta e Kelly lavora per mantenersi. Nonostante tutto vada per il verso giusto, Alisha scopre di un uomo in grado di togliere o dare i superpoteri e decide di farsi levare il proprio, che le impedisce una sana relazione con Simon. Anche Nathan si reca dall'uomo facendosi togliere il proprio potere in cambio di un compenso. Mentre anche gli altri ragazzi, compreso un titubante Simon tratto in inganno da Alisha, si fanno togliere i poteri per denaro tornando alle rispettive vite prima del temporale, un prete, sfiduciato dalla mancanza di fede nelle persone, acquista vari superpoteri e si fa passare per Ges\u00f9 risorto per attrarre persone a s\u00e9, sfruttare le donne sessualmente e, soprattutto, derubare i nuovi seguaci. Per i suoi scopi, \"Ges\u00f9\" sfrutta un uomo che, per trovare pi\u00f9 soldi possibili decide di fare una rapina, proprio al bar dove i ragazzi stanno festeggiando prima della partenza di Curtis e Nikki. Incapaci di reagire, i ragazzi provano ad assecondare l'uomo ma quando Nathan lo istiga non ricordando di aver venduto il suo potere, l'uomo spara, uccidendo Nikki. Scioccati dall'accaduto, i ragazzi decidono di ricomprare i propri poteri scoprendo per\u00f2 che non hanno abbastanza soldi per farlo. L'indomani, Alisha viene avvicinata dal prete, scoprendo che l'uomo ha quello che era il suo potere e, inoltre, scopre che l'assassino di Nikki lavora per lui. Sconvolta, va da Simon che, saputa tutta la verit\u00e0, insieme agli altri decide di uccidere Ges\u00f9. Dopo alcuni problemi, i ragazzi riescono ad ucciderlo e, subito dopo, la nuova ragazza di Nathan partorisce, facendo dimenticare per un momento tutto il male ai ragazzi. La sera, Alisha, Simon, Nathan, Curtis e Kelly si recano nuovamente dal venditore di poteri per riacquistare il proprio potere, anche se scoprono che alcuni dei loro vecchi poteri non sono pi\u00f9 disponibili e che possono riceverne solo altri. "}
{"id": "3211953", "revid": "247222", "url": "https://it.wikipedia.org/wiki?curid=3211953", "title": "Sheer Heart Attack (brano musicale)", "text": ""}
{"id": "3211954", "revid": "466539", "url": "https://it.wikipedia.org/wiki?curid=3211954", "title": "Miss Teen USA", "text": "Miss Teen USA \u00e8 un concorso di bellezza organizzato dalla Miss Universe Organization per ragazze dai quindici ai diciannove anni.\nStoria.\nIl concorso \u00e8 stato tenuto per la prima volta ad agosto 1983 in Florida e fu vinto da Ruth Zakarian di New York. Dall'anno successivo il concorso fu spostato ad aprile, per poi passare a gennaio nei due anni successivi. Dal 1988 al 1990 il concorso si \u00e8 svolto a gennaio, e poi dal 1991 sempre ad agosto. La location pi\u00f9 frequente del concorso \u00e8 stata Biloxi nel Mississippi. La trasmissione televisiva del concorso \u00e8 stata gestita da numerosi canali, significativamente dalla NBC dal 2003 al 2007. In seguito il concorso non \u00e8 pi\u00f9 stato trasmesso in televisione."}
{"id": "3211963", "revid": "73059950", "url": "https://it.wikipedia.org/wiki?curid=3211963", "title": "Episodi di Sons of Anarchy (seconda stagione)", "text": "La seconda stagione della serie televisiva Sons of Anarchy, composta da 13 episodi, \u00e8 stata trasmessa negli Stati Uniti per la prima volta dall'emittente via cavo FX dall'8 settembre al 1\u00ba dicembre 2009.\nIn Italia, \u00e8 stata trasmessa in prima visione sul canale satellitare Fox dal 15 novembre 2010 al 7 febbraio 2011."}
{"id": "3211972", "revid": "110157", "url": "https://it.wikipedia.org/wiki?curid=3211972", "title": "Sleepwalking (Magnum)", "text": "Sleepwalking \u00e8 il nono album del gruppo AOR/hard rock britannico Magnum. Il disco \u00e8 uscito nel 1992 per l'etichetta discografica Music for Nations."}
{"id": "3211975", "revid": "466539", "url": "https://it.wikipedia.org/wiki?curid=3211975", "title": "Brookside (soap opera)", "text": "Brookside, nota tra gli appassionati anche con i soprannomi di Brookie, \u00e8 una popolare e pluripremiata soap opera inglese.\nLa serie, andata in onda in prima serata, fu ideata da Phil Redmond e prodotta ed ambientata a Liverpool. \u00c8 nota tra l'altro per aver trasmesso il primo bacio lesbico in orario non protetto in Gran Bretagna, oltre ad aver presentato alcuni temi scottanti come una storia di abusi domestici e una relazione incestuosa consensuale tra due fratelli. Fu trasmessa dal 1982 al 2003."}
{"id": "3211978", "revid": "110157", "url": "https://it.wikipedia.org/wiki?curid=3211978", "title": "Keeping the Nite Light Burning", "text": "Keeping the Nite Light Burning \u00e8 il decimo album del gruppo AOR/hard rock britannico Magnum. Il disco \u00e8 uscito nel 1993 per l'etichetta discografica Jet Records."}
{"id": "3211979", "revid": "36426", "url": "https://it.wikipedia.org/wiki?curid=3211979", "title": "Villa Bernini Buri", "text": "Villa Buri, Spolverini, Bernini Buri \u00e8 una villa veneta di Verona. Si trova in localit\u00e0 Bosco Buri, nel quartiere San Michele Extra.\n\u00c8 un complesso monumentale formato dalla casa patronale, dalla cappella, dai rustici, dalle scuderie, dalle stalle, dalla casa del fattore, dalla barchessa, circondata da 300 ettari di campagna e da un parco all'inglese in gran parte alberato anche con alberi esotici che, dalle sponde del fiume Adige, si estende per circa 25 ettari.\nStoria.\nLa famiglia Buri era molto influente a Verona. Si ha notizia di frate Fino de' Buri priore del monastero degli agostiniani a Santa Eufemia nel 1262. Nel 1405 Galvano Buri, ascritto al Nobile Consiglio di Verona, fu uno dei capi del Collegio dei notai. I discendenti di Galvano ottennero dai veneziani il titolo di conte, con giurisdizione sopra la villa Bartolommea, insieme coi i Bevilacqua, e su Lazise e San Bonifacio. I conti Buri possedevano anche altre propriet\u00e0 a Verona e nella sua provincia. Con il permesso dei veneziani che dominavano il veronese, i Buri fecero costruire la villa in riva all'Adige che porta il loro nome.\nFondazione e origini.\nLa prima notizia della propriet\u00e0 Buri si riferisce al dicembre 1738 quando il duca di Lorena e la consorte Maria Teresa, regina d'Ungheria e Arciduchessa d'Austria, giunsero con dame e cavalieri per \"fare la quarantia di giorni vent'otto\" richiesta dalla epidemia pestilenziale che si andava diffondendo a Verona.\nNel 1776 Girolamo Buri spos\u00f2 Isotta Spolverini e dal loro matrimonio nacque Giovanni Danese Buri, che struttur\u00f2 il parco a giardino all'inglese guadagnandosi l'encomio di intellettuali famosi ed esperti del settore come Ippolito Pindemonte e Luigi Mabil. Sono poche le notizie documentate sulla storia della villa. \u00c8 certo che i Buri si dedicarono alla bonifica agraria e compirono importanti opere irrigue nella loro campagna. Una \u201crosta\u201d che faceva parte dell'impianto irriguo della villa \u00e8 entrata nel patrimonio folcloristico e poetico veronese. \u00c8 parimenti certo che i Buri arredarono la loro dimora con eccezionale magnificenza, fissata sulla carta da testimoni oculari: Ronzani e Finetti per l'Ottocento, Centorbi per il Novecento. Un'altra notizia certa \u00e8 che nel 1844 avvennero delle esercitazioni militari austriache, nei pressi del parco della villa, nelle quali venne compiuto anche il guado del fiume. Nel 1880 mor\u00ec Girolamo, ultimo dei Buri ed i Bernini (la famiglia del genero) ne assunsero il nome.\nLa villa divenne salotto dell'aristocrazia del settecento, centro culturale nell'Ottocento e fiorente azienda agricola nel Novecento. In questo periodo il parco era popolato da un gruppo di daini. \nNel 1921 l'ultimo conte che risiedette nella villa, Giuseppe Bernini Buri, si iscrisse al Partito Nazionale Fascista. A quel tempo il palazzo era nel pieno del suo splendore. Attorno al 1930, a detta della contessa Giuseppina Della Croce sorella del conte sopracitato, la villa conservava affreschi d'epoca riguardanti la storia della famiglia, una pala d'altare del Caroto, una Madonna con Bambino del Liberale, 6 fiamminghi di genere, 14 paesaggi del Porta e decine di ritratti di personaggi vari fra cui alcuni attribuiti al Longhi e alla sua scuola, mobilio settecentesco e ottocentesco di raro pregio, una ricca biblioteca e un archivio con manoscritti e pergamene, servizi di porcellana e cristallerie raccolti principalmente in Europa ed in Estremo Oriente. Dopo la fine della seconda guerra mondiale, per otto giorni circa, dal 25 aprile ai primi del maggio successivo, fuggiti i tedeschi insediatisi in alcuni locali del palazzo, ancora sfollati i proprietari, la villa fu oggetto di saccheggio da parte della popolazione civile locale: vennero distrutti la biblioteca e l'archivio; venne asportato tutto il patrimonio artistico (comprendente 280 quadri circa); sparirono il mobilio e le suppellettili; il parco venne devastato e gli arredi sacri della cappella trovarono nuovi possessori. Il tutto \u00e8 registrato dalla stampa e da una lapide in memoria di Giuseppe Bernini Buri posta nella cappella. Si salv\u00f2 solo la pala d'altare del Caroto che venne donata al Comune di Verona dallo stesso Giuseppe Bernini Buri. Qualche oggetto fu faticosamente ricuperato presso ricettatori in Verona, Mantova, Brescia ed ora orna la dimora della citata contessa Giuseppina Della Croce. Successivamente la villa rimase propriet\u00e0 dei Bernini Buri anche se non vi risiedevano.\nNel 1951 villa Buri ospit\u00f2 alcuni alluvionati del Polesine.\nCollegio scout a villa Buri.\nNel 1953 Mario Mazza, uno dei fondatori dell'Associazione scouts cattolici italiani (ASCI) e fondatore del Movimento adulti scout cattolici italiani (MASCI), trasfer\u00ec il suo collegio scout in villa Buri. Lo stesso Mazza risiedette nella villa assieme alla moglie e alla cognata. Con loro vivevano anche un'ottantina di ragazzi facenti parte di questo collegio. Nel 1959 Mazza muore e nel 1960 il collegio scout chiude. La villa viene svuotata di tutto.\nIl periodo dei Fratelli della Sacra Famiglia.\nNel 1961 i Bernini Buri affittarono e poi vendettero (1971) la propriet\u00e0 (20 ettari) ai Fratelli della Sacra Famiglia, che trasformarono la villa in un seminario. I nuovi proprietari vendettero in seguito la parte del parco a ridosso dell'Adige detta oggi Bosco Buri al Comune di Verona ed alcuni ettari di seminativo ad un privato. Per anni il palazzo fu casa di formazione, per poi divenire scuola media diocesana, fino al 1997, anno in cui la Diocesi di Verona decise la chiusura di tali istituti. I Fratelli della Sacra Famiglia svolgono tuttora attivit\u00e0 di catechesi e di insegnamento in diocesi. Nel 1994 aprirono un Centro Diurno per minori in difficolt\u00e0. A loro si deve il restauro della villa e dei fabbricati rurali, la realizzazione di opere di manutenzione ordinaria e straordinaria: esemplare, per la cura della struttura e dell'ambiente di villa e parco, fra tutte la realizzazione dello scantinato, per eliminare infiltrazioni d'acqua dal sottosuolo, e scavato senza l'utilizzo di mezzi meccanici per evitare che le vibrazioni potessero recare pregiudizio alla struttura.\nAnni 2000.\nNel 2000 i fratelli decisero di vendere la propriet\u00e0 diventata troppo grande e \u201cricca\u201d per la piccola comunit\u00e0 che vi viveva. Nel 2001 si riunirono i rappresentanti di varie associazioni e discussero sull'eventualit\u00e0 di acquistare la villa. Il progetto, che queste associazioni si erano prefissate di portare a termine, era quello di creare un \u201cGrande parco Culturale\u201d a villa Buri. Dal 1992 il parco \u00e8 sede della celebre Festa dei Popoli e proprio durante l'evento del 2002 avvenne un incontro del tutto casuale tra Marina Salamon e Marco Benatti, imprenditori veronesi attenti alle vicende sociali e politiche della citt\u00e0. Il progetto piacque anche a loro e il risultato dell'incontro fu la sottoscrizione di un contratto di comodato tra i coniugi Benatti e Salamon e l'Associazione Villa Buri onlus costituitasi nel 2003. Nel 2004 viene costituita l'Associazione Amici di Villa-Bosco Buri che ha il compito di mantenere e valorizzare il parco.\nDescrizione.\nL'edificio principale.\nIl palazzo \u00e8 dotato di due facciate. La principale, rivolta a sud, presenta due ali avanzate racchiudenti il corpo centrale con loggia e finestroni con le classiche incorniciature a bozze al pianterreno, poggiolo in ferro battuto al primo piano e piccolo attico tra quattro gugliette sul tetto. In alto domina lo stemma della famiglia Buri: un'orsa rampante. La facciata nord \u00e8 pi\u00f9 uniforme: non presenta ali avanzate, anch'essa mostra portale e finestre con orlature a bozze al piano terra e poggiolo in ferro battuto al piano nobile. Un grande timpano, con ai lati due alte pigne, ne decora la parte centrale.\nAll'interno, ci sono rimasti alcuni affreschi che rappresentano allegorie e la vita gaudiente che conducevano i Buri. Appena si entra nel lungo atrio sul quale ora si aprono le aule e il refettorio che erano dell'Istituto, \u00e8 affrescato sul soffitto un'allegoria della fertilit\u00e0 della Terra, racchiusa in una cornice sagomata. Nell'affresco si vede una figura femminile portare i frutti della Terra (l'uva, un cocomero, delle spighe di grano, una mela \u2026) aiutata da dei putti. Ai lati ci sono due lunette che rappresentano dei putti che giocano tra le nuvole. Negli spazi tra i vari finestroni c'erano affrescati dei ritratti di personaggi del mondo dell'arte e della scienza dell'epoca. I Buri negli affreschi volevano far vedere oltre alla vita oziosa che facevano, anche che si interessavano della cultura e della scienza e non erano solo dei \u201cpigroni\u201d. Nello stesso atrio c'\u00e8 anche una lapida commemorativa di Gabriele Taborin fondatore dell'ordine laico dei Fratelli della Sacra Famiglia.\nSullo scalone \u00e8 rappresentata l'apoteosi di un conte Buri firmata e datata: \" Ant. De Alexandris Ped\u2026Piacentini Fecit delineavit et pinxit An. 1734. In questo affresco si vede, in uno sfondo con il cielo, la Gloria che accoglie un conte Buri. Si riconosce che \u00e8 un Buri perch\u00e9 tiene in mano lo stemma della famiglia che rappresenta l'orsa rampante.\nAl piano nobile della villa che ha la stessa disposizione del pian terreno non sono presenti affreschi o altre opere. Nella sala conferenze che era un salone si vedono ancora degli ovali e dei riquadri senza niente, testimonianza del saccheggio che il palazzo ebbe al termine del secondo conflitto mondiale.\nAl pian terreno, nel salone centrale, \u00e8 rappresentato un grande affresco monocromatico. Dipinto nel corso del 1700 da De Alessandri, rappresenta una graziosa donna che porta una lunga ghirlanda di fiori, quest'ultima sostenuta anche da diversi putti. In due lunette poste su due lati del monocromatico sono rappresentati Andrea Palladio, architetto di ville venete, e Tiziano Vecellio il famoso artista cinquecentesco.\nNel salone a fianco a quello centrale c'e un affresco rappresentante due Muse della musica, una con un violino l'altra che regge una piccola arpa. Agli angoli di quest'opera sono rappresentati dei giochi da tavolo: una scacchiera, una dama. La rappresentazione dei giochi da tavolo \u00e8 probabilmente la dimostrazione della vita gaudiente dei Buri. L'artista \u00e8 De Alessandri.\nGli affreschi migliori si trovano in quello che oggi \u00e8 una sala riunioni. Questa stanza al tempo dei Buri era una sala da pranzo. Successivamente con il collegio scout di Mazza divenne un laboratorio di scienze, e quando ci furono i Fratelli della Sacra famiglia ancora una sala da pranzo. Gli affreschi di questa sala sono attribuiti a Marco Marcola (1740-1798) un pittore veronese.\nIl pi\u00f9 grande mostra un trattenimento in giardino: Un gruppo di nobili trascorrono un pomeriggio di inizio autunno nei pressi del vallo di Cangrande sulle Torricelle, le colline che dominano Verona. Due gentiluomini giocano al volano; mentre uno sta raccogliendo il volano da terra, l'altro \u00e8 alle prese con una dama che per dispetto vuole togliergli di mano la racchetta aiutata anche da un cane; all'estrema destra un uomo assiste compiaciuto alla scena; sullo sfondo due cavalieri guardano il paesaggio circostante e a sinistra un nobile non riesce a trattenere uno sbadiglio per la noia del momento. Intorno al tavolo ci sono anche una damigella e tre servi: uno intento ad asciugarsi il sudore, l'altro che se serve dell'uva, e un'altra che porge delle salviette.\nUn altro affresco rappresenta la vendita dei purosangue. Esso mostra al centro il magistrato e il compratore che si accordano sul prezzo dei cavalli che compaiono a sinistra dell'opera. Vari nobili assistono alla scena. All'estrema destra \u00e8 disegnata una targa in parte cancellata che recita: \u201cSpolverini Buri 1776\u201d (o 1778), probabilmente l'anno del connubio tra Girolamo Buri e Isotta Spolverini, padre e madre di Giovanni Danese Buri.\nNel terzo affresco \u00e8 mostrato invece il gioco dei bambini nel giardino. Un giovane aristocratico tira un carrettino con sopra una bambina seguiti da un'altra bambina che corre. Sullo sfondo la madre e due gentiluomini assistono compiaciuti alla scena.\nL'ultima opera in questa sala \u00e8 un monocromatico che mostra la \u201cperdita del gioco alle carte\u201d: un nobile ha appena estratto la carta da gioco che gli fa perdere tutto quello che ha scommesso. \u00c8 ritratto in piedi a coprirsi gli occhi per la disperazione. Il vincitore invece \u00e8 composto e trionfatore.\nInfine il soffitto originale \u00e8 ornato da varie decorazioni dorate.\nLa cappella.\nLa cappella della famiglia Buri \u00e8 posta vicino all'angolo sinistro della villa guardando la facciata sud. Questa, molto semplice architettonicamente, fu costruita da Alessandro Pompei nel 1700. La cappella era consacrata a san Matteo. Quando arrivarono i fratelli della Sacra la ribattezzarono appunto alla Sacra Famiglia. \nAll'interno si trovano ancora lapidi sotto le quali sono sepolti alcuni esponenti della casata Buri. Oltre ai Buri ci sono dei Bernini, degli Spolverini, dei Guarienti a testimonianza dei legami che i Buri avevano con altre famiglie aristocratiche veronesi.\nAnche la cappella fu vittima del saccheggio avuto al termine della guerra. Essa era riccamente decorata e teneva anche la pala d'altare del Caroto, successivamente donata dall'ultimo Bernini Buri, Giuseppe.\nIl casino di caccia.\nDalla parte opposta alla cappella c'\u00e8 quello che era il casino di caccia. Oggi \u00e8 un rudere.\nLa casa della servit\u00f9.\nA fianco alla villa c'\u00e8 quella che era la casa della servit\u00f9. L'orologio che possiede \u00e8 privo di lancette, queste ultime portate via dai tedeschi nella guerra. Oggi all'interno c'\u00e8 un asilo.\nLa barchessa.\nCome tutte le ville venete anche villa Buri aveva una barchessa. Questa posta dietro alla casa della servit\u00f9 e dentro a dei portici possedeva le stalle, le cucine, i magazzini e altri locali di servizio. In passato magazzino dell'associazione Amici di Villa-Bosco Buri, dopo essere stata ristrutturata \u00e8 oggi adibita a foresteria della base scout \"Mario Mazza\"; l'inaugurazione \u00e8 avvenuta il 17 ottobre 2020.\nLa casa dei lavoranti.\nVicino alla barchessa c'\u00e8 quella che era la casa dei lavoranti, ossia le persone che lavoravano le terre dei Buri intorno al parco. Oggi \u00e8 di propriet\u00e0 di un privato.\nI chioschi.\nNel prato a nord della villa ci sono due chioschi che usavano i conti Buri per passare le serate estive assieme a ospiti. Venivano anche utilizzati come depositi per materiale da giardinaggio. All'interno sono decorati a mosaico."}
{"id": "3211980", "revid": "287204", "url": "https://it.wikipedia.org/wiki?curid=3211980", "title": "Dessi\u00e8 (sommergibile)", "text": "Il Dessi\u00e8 \u00e8 stato un sommergibile della Regia Marina.\nStoria.\nNell'agosto-settembre 1937, nel corso della guerra di Spagna, oper\u00f2 in Mar Egeo contro il traffico a favore della Spagna repubblicana, ma non colse alcun risultato.\nDislocato a Tobruk nel 1938, fu trasferito (1940) a Taranto e quindi ad Augusta, dove si trovava all'ingresso dell'Italia nel secondo conflitto mondiale, agli ordini del capitano di corvetta Fausto Sestini.\nL'8 agosto 1940 fu inviato al largo di Creta ed il 13, di sera, individu\u00f2 un mercantile veloce, senza riuscire ad attaccarlo. Rientr\u00f2 alla base il 16 agosto.\nTra fine ottobre ed inizio novembre fece parte di uno sbarramento di quattro sommergibili fra lo Ionio e l'Egeo, senza avvistare navi sebbene la Mediterranean Fleet fosse in quei giorni in mare pi\u00f9 o meno in quella zona.\nA fine mese fu nuovamente schierato (al comando del tenente di vascello Adriano Pini), stavolta al largo di Malta, a contrasto dell'operazione britannica \u00abCollar\u00bb. Alle 3.05 del 28 novembre avvist\u00f2 la 3\u00aa Divisione Incrociatori della Royal Navy, formata dall'incrociatore pesante \"York\" e dagli incrociatori leggeri \"Glasgow\" e \"Gloucester\", e \u2013 da 3500 metri \u2013 lanci\u00f2 due siluri con i tubi di poppa, avvertendo due detonazioni e poi una terza pi\u00f9 violenta. Nelle fonti inglesi non si trova per\u00f2 alcuna conferma non solo di danneggiamenti, ma nemmeno dell'attacco stesso.\nFra il 21 ed il 22 luglio 1941 fu inviato tra Pantelleria e Malta assieme ad altri tre sommergibili, per opporsi all'operazione inglese \u00abSubstance\u00bb (consistente nell'invio di un convoglio di rifornimenti a Malta), ma non avvist\u00f2 il convoglio britannico.\nVerso met\u00e0 di giugno 1942 fu inviato \u2013 insieme ad altri quattro sommergibili, tra cui i gemelli \"Aradam\" ed \"Ascianghi\" \u2013 in agguato tra Malta, Pantelleria e Lampedusa in opposizione al convoglio britannico \u00abHarpoon\u00bb, nell'ambito della Battaglia di mezzo giugno; tuttavia il sommergibile non avvist\u00f2 le unit\u00e0 avversarie.\nL'11 agosto 1942 (comandava allora il sommergibile il tenente di vascello Renato Scandola) fu tra gli undici sommergibili disposti in agguato a settentrione della Tunisia, tra Scoglio Fratelli e Banco Skerki, per attaccare un convoglio britannico per Malta (si trattava dell'operazione britannica \u00abPedestal\u00bb, poi sfociata nella Battaglia di mezzo agosto). Intorno alle sette di sera del 12 agosto individu\u00f2 il convoglio \u2013 valutato, alle 19.10, in 14 mercantili e dieci cacciatorpediniere \u2013, si port\u00f2 all'attacco avvicinandosi sino a 1800 metri e, alle 19.38, lanci\u00f2 quattro siluri: fu colpita ed immobilizzata la grossa motonave frigorifera \"Brisbane Star\" (12.791 tsl), che per\u00f2 riusc\u00ec in seguito a rimettere i motori in funzione ed a raggiungere la destinazione, pur ulteriormente danneggiato da attacchi di aerosiluranti tedeschi. Alcune fonti attribuiscono all'azione anche l'affondamento di un altro mercantile, il \"Deucalion\" (7516 tsl), che tuttavia risulta in realt\u00e0 affondato da aerosiluranti tedeschi Heinkel He 111. Alle 19.56 il \"Dessi\u00e8\", mentre si preparava a lanciare anche dai tubi di poppa, fu attaccato dai cacciatorpediniere, che lo bombardarono con circa 120 bombe di profondit\u00e0 sino alle 21.27, senza arrecargli danni. Emerse alle 22.12, osservando gli incendi delle navi colpite da altri sommergibili ed aerei. Il 13 fu nuovamente sottoposto a bombardamento con il ferimento di alcuni uomini (tra cui il comandante) e vari danni, dovendo cos\u00ec fare ritorno in porto.\nIl 18 novembre 1942 lasci\u00f2 Messina al comando del tenente di vascello Alberto Gorini, per raggiungere il proprio settore d'operazioni. Alle 19.12 del 27 novembre comunic\u00f2 per l'ultima volta con la base, poi scomparve.\nSolo nel dopoguerra si apprese della sorte toccata al sommergibile: individuato da aerei il 28 novembre al largo di Annaba, in Algeria, era stato sottoposto a caccia antisommergibile dai cacciatorpediniere e (informati della sua presenza dai velivoli). Colpito dalle bombe di profondit\u00e0, era venuto in superficie con notevole appoppamento e sbandamento, e, prima che qualche uomo dell'equipaggio potesse abbandonarlo, era nuovamente e definitivamente affondato di poppa.\nCon il \"Dessi\u00e8\" scomparve l'intero equipaggio formato dal comandante Gorini, da altri 4 ufficiali e da 43 fra sottufficiali e marinai.\nIl sommergibile aveva svolto 26 missioni di guerra, percorrendo in tutto 15.193 miglia in superficie e 4263 in immersione.\nCOMANDANTI\nCapitano di Corvetta Costanzo Casana dal 30 gennaio 1937 (responsabile durante l'allestimento a Taranto);\nTenente di Vascello Mario Di Muro dal 14 aprile 1937;\nTenente di Vascello Gino Birindelli nel 1938;\nCapitano di Corvetta Fausto Sestini dal 12 ottobre 1939 al 5 giugno 1940;\nCapitano di Corvetta Benedetto Luchetti dal 6 giugno al 1\u00ba luglio 1940;\nCapitano di Corvetta Fausto Sestini dal 2 luglio al 17 settembre 1940;\nTenente di Vascello di complemento Ottavio Stampalia dal 18 al 22 settembre 1940 (ufficiale in 2^, responsabile ad Augusta);\nTenente di Vascello di complemento Adriano Pini dal 23 settembre 1940 al 29 maggio 1942;\nSottotenente di Vascello complemento Remigio Dapiran dal 1\u00b0 al 12 giugno 1942 (comandante interinale);\nTenente di Vascello Gino Andreani dal 13 al 16 giugno 1942;\nTenente di Vascello Renato Scandola dal 17 giugno al 13 agosto 1942 (ferito per errore da un attacco aereo di Ju-88 tedeschi);\nTenente di Vascello di complemento Alpinolo Cinti dal 16 agosto al 3 settembre 1942 (comandante interinale)\nTenente di Vascello Alberto Gorini dal 4 settembre al 28 novembre 1942 (+)."}
{"id": "3211983", "revid": "110157", "url": "https://it.wikipedia.org/wiki?curid=3211983", "title": "Rock Art", "text": "Rock Art \u00e8 l'undicesimo album del gruppo AOR/hard rock britannico Magnum. Il disco \u00e8 uscito nel 1994 per l'etichetta discografica EMI."}
{"id": "3211990", "revid": "1869172", "url": "https://it.wikipedia.org/wiki?curid=3211990", "title": "Breath of Life (Magnum)", "text": "Breath of Life \u00e8 il dodicesimo album del gruppo AOR/hard rock britannico Magnum. Il disco \u00e8 uscito nel 2002 per l'etichetta discografica SPV GmbH."}
{"id": "3211992", "revid": "1782831", "url": "https://it.wikipedia.org/wiki?curid=3211992", "title": "Verdi (miniserie televisiva)", "text": "Verdi \u00e8 uno sceneggiato televisivo del 1982, diretto dal regista italiano Renato Castellani e dedicato alla vita del compositore Giuseppe Verdi (1813 - 1901).\nProtagonista, nel ruolo di Verdi, \u00e8 l'attore britannico Ronald Pickup; nel cast, figurano anche Carla Fracci, Giampiero Albertini, Daria Nicolodi, Lino Capolicchio, Eva Christian, Enzo Cerusico e Stefano Coratti (che interpreta Verdi da giovane).\nLo sceneggiato fu prodotto dalla Rai in collaborazione con Antenne 2 (Francia), Bavaria Film (Germania Ovest), BBC (Regno Unito) e con la televisione svedese. In Italia fu trasmesso su Rai Rete 2 in prima serata in nove puntate dal 13 ottobre al 12 novembre 1982\nTrama.\nLo sceneggiato tratta la vita del compositore dalla nascita, avvenuta il 10 ottobre 1813 a Roncole di Busseto (Parma), fino ai funerali, svoltisi a Milano il 28 gennaio 1901.\nVengono narrati i difficili inizi di carriera, i matrimoni con Margherita Barezzi e Giuseppina Strepponi, i successi, i cosiddetti \"anni di galera\", ecc.\nFanno da sfondo alle vicende i moti risorgimentali, durante i quali proprio un'opera di Verdi, il \"Nabucco\", assunse un particolare significato patriottico.\nEpisodi.\nOgni puntata dello sceneggiato televisivo aveva anche un titolo:"}
{"id": "3211994", "revid": "110157", "url": "https://it.wikipedia.org/wiki?curid=3211994", "title": "Brand New Morning", "text": "Brand New Morning \u00e8 il tredicesimo album del gruppo AOR/hard rock britannico Magnum. Il disco \u00e8 uscito nel 2004 per l'etichetta discografica SPV GmbH."}
{"id": "3211997", "revid": "110157", "url": "https://it.wikipedia.org/wiki?curid=3211997", "title": "Princess Alice and the Broken Arrow", "text": "Princess Alice and the Broken Arrow \u00e8 il quattordicesimo album del gruppo AOR/hard rock britannico Magnum. Il disco \u00e8 uscito nel 2007 per l'etichetta discografica SPV GmbH."}
{"id": "3211998", "revid": "287204", "url": "https://it.wikipedia.org/wiki?curid=3211998", "title": "Abdou Traore", "text": ""}
{"id": "3211999", "revid": "110157", "url": "https://it.wikipedia.org/wiki?curid=3211999", "title": "Into the Valley of the Moonking", "text": "Into the Valley of the Moonking \u00e8 il quindicesimo album del gruppo AOR/hard rock britannico Magnum. Il disco \u00e8 uscito nel 2009 per l'etichetta discografica SPV GmbH."}
{"id": "3212006", "revid": "287204", "url": "https://it.wikipedia.org/wiki?curid=3212006", "title": "Topaze (film 1933)", "text": ""}
{"id": "3212016", "revid": "2196166", "url": "https://it.wikipedia.org/wiki?curid=3212016", "title": "Friedrichsburg", "text": "Friedrichsburg era una fortezza seicentesca costruita sul territorio di quello che all'epoca era il villaggio di Mannheim.\nFu voluta dal principe elettore Federico IV del Palatinato, che la edific\u00f2 nel 1606, insieme alla \"Rheinschanze\", la testa di ponte costruita dall'altro lato del fiume Reno.\nIl piano di costruzione di allora prevedeva la realizzazione di una rete stradale a forma di griglia, analoga agli accampamenti romani, una topologia che si sarebbe conservata nella struttura stradale della futura citt\u00e0 di Mannheim."}
{"id": "3212022", "revid": "110157", "url": "https://it.wikipedia.org/wiki?curid=3212022", "title": "Champagne Life", "text": "Champagne Life \u00e8 un brano musicale del cantante Ne-Yo, estratto come secondo singolo dal suo quarto album in studio, \"Libra Scale\". In radio \u00e8 entrato in rotazione il 5 giugno 2010.\nVideo musicale.\nIl videoclip \u00e8 stato presentato in anteprima il 14 luglio 2010 insieme a quello girato per \"Beautiful Monster\". Entrambi sono stati diretti da Ne-Yo e Wayne Isham."}
{"id": "3212028", "revid": "628767", "url": "https://it.wikipedia.org/wiki?curid=3212028", "title": "Peel tower", "text": "Una peel tower (o pele) \u00e8 una piccola casatorre o un dongione fortificato, costruiti tra il confine di Inghilterra e Scozia, nella regione nord dell'Inghilterra (\"Northern England\"). Venivano utilizzati come torri d'osservazione o come segnalatore di pericolo per allertare le guarnigioni di un rischio imminente. Nel 1455 un atto del parlamento inglese ogni torre peel doveva avere sulla sua sommit\u00e0 un cesto metallico per poter utilizzare segnali di fumo o di fuoco a seconda se si trattasse di allarmi diurni o notturni.\nUna linea di torri fu costruita nel 1430 lungo il letto del fiume Tweed, da Berwick-upon-Tweed fino alla sua sorgente, come risposta al pericolo di un'invasione della marca. Altre vennero costruite nello Cumberland, nel Westmorland, nel Northumberland, nello Yorkshire in risposta agli attacchi degli scozzesi e al Border Reivers.\nQueste torri, oltre alla loro funzione primaria come sistema di allerta, erano anche usate come alloggio da persone appartenenti ai gentry. Inoltre la torre poteva servire anche da rifugio, quindi nel caso di invasioni la popolazione dei villaggi poteva rifugiarsi in queste torri, fino a che i saccheggiatori non se ne fossero andati.\nQuesto tipo di torri solitamente non si trovavano in spazi grandi che gi\u00e0 avevano un castello, ma in piccoli villaggi. A volte venivano unite alle chiese; ad esempio la torre Embleton nel paese di Embleton. A Hawkshaw, casa della famiglia Porteous, si trovava una torre peel datata 1439; ora ad indicare la sua presenza vi \u00e8 un ometto.\nOggigiorno alcune di queste torri non sono altro che dei ruderi, altre sono state trasformate nei tempi di pace; ad esempio, sempre la torre Embleton ospita una casa per il birdwatching."}
{"id": "3212032", "revid": "110157", "url": "https://it.wikipedia.org/wiki?curid=3212032", "title": "Parliament Acts (1911 e 1949)", "text": "I Parliament Acts del 1911 e del 1949 sono due leggi promulgate dal Parlamento del Regno Unito che hanno rilevanza costituzionale. Tali norme, pur essendo distinte, vengono considerate, ai fini interpretativi, come un'unica legge.\nIl parliament act 1911.\nIl primo provvedimento afferm\u00f2 la supremazia della camera dei comuni, limitando il potere di veto della camera dei Lord (\"veto sospensivo\"). Inoltre modific\u00f2 la durata in carica del parlamento, da sette a cinque anni..\nIl parliament act 1949.\nLimit\u00f2 ulteriormente il potere della camera dei Lord riducendo il tempo del veto sospensivo, da due anni ad uno."}
{"id": "3212036", "revid": "767487", "url": "https://it.wikipedia.org/wiki?curid=3212036", "title": "Strangeways", "text": "Gli Strangeways sono un gruppo musicale rock britannico formatosi nel 1984 in Scozia.\nStoria.\nGli Strangeways ottennero nel 1984 un contratto discografico con l'etichetta discografica Bonaire Records per la pubblicazione del loro primo disco, l'omonimo \"Strangeways\". Riscosso un discreto successo, la band fu ingaggiata dalla Hangdog Records, sotto la quale uscirono i due dischi di maggiore successo della formazione, nell'ordine \"Native Sons\" (1987) e \"Walk in the Fire\" (1989).\nSeguirono \"And the Horse\" (1994), \"Any Day Now\" (1997), la raccolta \"Greatest Bits\" (1999), \"Gravitational Pull\" (2000), \"Living in the Danger Zone\" (2003), dischi che non furono in grado di replicare la fama dei predecessori anni ottanta.\nNel 2010 la band ha dato alla luce l'ottavo album \"Perfect World\", sotto contratto con la Frontiers Records. Sul finire del 2011 \u00e8 stata la volta del nono album \"Age of Reason\", uscito attraverso la Dangerous Dog Records, fondata dalla band stessa."}
{"id": "3212040", "revid": "3115", "url": "https://it.wikipedia.org/wiki?curid=3212040", "title": "Bivonaea lutea", "text": "La bivonea gialla (Bivonaea lutea ) \u00e8 una pianta appartenente alla famiglia delle Brassicacee (o Cruciferae), diffusa nel bacino sud-occidentale del Mediterraneo. \u00c8 l'unica specie attualmente accettata del genere Bivonaea.\nIl nome del genere \u00e8 un omaggio al botanico siciliano Antonino Bivona Bernardi (1770\u20131837).\nDescrizione.\n\"B. lutea\" \u00e8 una pianta erbacea, annuale, terofita scaposa, con fusto alto 4\u201322\u00a0mm, di colore verde pallido.\nLe foglie basali sono oblunghe; le foglie cauline sono ovali, con margine dentato, pruinose.\nI fiori sono gialli con petali di uguali dimensioni, una volta e mezza pi\u00f9 lunghi dei sepali. Fiorisce tra febbraio e aprile.\nIl frutto \u00e8 una siliquetta oblunga di 5\u20137\u00a0mm, con una evidente nervatura trasversale.\nDistribuzione e habitat.\nL'areale di questa specie \u00e8 ristretto al Nord-Africa (Algeria, Tunisia) e all'Italia insulare (Sicilia e Sardegna).\nNella sua \"Flora d'Italia\" (1982) Pignatti considera \"B. lutea\" un endemismo siculo, presente sui Nebrodi, le Madonie, i monti Sicani (monte Cammarata, monte Carcaci), oltrech\u00e9 in alcune stazioni della Sicilia orientale (Modica). Successivamente la specie \u00e8 stata segnalata anche in altre localit\u00e0 della Sicilia (p. es. Rocca Busambra (Alpe Cucco), Monti di Palermo e Monte Cofano) ed in Sardegna (sul Monte Albo e in altre localit\u00e0 del nuorese)\nCresce su prati, garighe e terreni incolti, sino a oltre 1000 m di altitudine..\nTassonomia.\n\"B. lutea\" \u00e8 in atto l'unica specie riconosciuta del genere \"Bivonaea\".\nAltre specie assegnate in passato a questo genere sono oggi classificate all'interno di altri generi di Brassicaceae."}
{"id": "3212053", "revid": "767487", "url": "https://it.wikipedia.org/wiki?curid=3212053", "title": "Native Sons", "text": "Native Sons \u00e8 il secondo album del gruppo AOR/melodic rock scozzese Strangeways. Il disco \u00e8 uscito nel 1987 per l'etichetta discografica Hangdog Records."}
{"id": "3212058", "revid": "757396", "url": "https://it.wikipedia.org/wiki?curid=3212058", "title": "J\u0101nis Str\u0113lnieks", "text": "\u00c8 il fratello di Art\u016brs Str\u0113lnieks, a sua volta cestista."}
{"id": "3212059", "revid": "287204", "url": "https://it.wikipedia.org/wiki?curid=3212059", "title": "Janis Strelnieks", "text": ""}
{"id": "3212061", "revid": "287204", "url": "https://it.wikipedia.org/wiki?curid=3212061", "title": "Irrsee", "text": "L'Irrsee \u00e8 un lago situato in Austria nella regione dell'Alta Austria, nella zona del Salzkammergut. Sulle rive del lago si trova la localit\u00e0 di Zell am Moos."}
{"id": "3212064", "revid": "729019", "url": "https://it.wikipedia.org/wiki?curid=3212064", "title": "Walk in the Fire", "text": "Walk in the Fire \u00e8 il terzo album del gruppo AOR/melodic rock scozzese Strangeways. Il disco \u00e8 uscito nel 1989 per l'etichetta discografica Hangdog Records."}
{"id": "3212077", "revid": "122222974", "url": "https://it.wikipedia.org/wiki?curid=3212077", "title": "Rihards Kuksiks", "text": ""}
{"id": "3212079", "revid": "117309793", "url": "https://it.wikipedia.org/wiki?curid=3212079", "title": "Mondsee (lago)", "text": "Il Mondsee \u00e8 un lago situato in Austria nella regione dell'Alta Austria, nella zona del Salzkammergut. Tra le localit\u00e0 che vi si affacciano ci sono: Mondsee, Innerschwand, Unterach e Sankt Lorenz. Sulla sponda sud del lago si trova la montagna del Drachenwand.\nLa leggenda della luna sul lago.\nC'era una volta un verde e profondo lago, circondato da coloriti prati e dense foreste, che si stendeva accanto a un'altissima montagna che chiamavano \u201cSchafberg\u201d, perch\u00e9 l\u00ec pascolavano sempre le pecore. Alla riva del lago c'era un grandissimo e incantevole castello, dove da molto tempo regnava un re molto saggio. Il re aveva una figlia unica che amava molto. La fanciulla era cos\u00ec bella che tutti volevano prenderla come sposa. Un giorno un mostruoso orco si avvicin\u00f2 al castello per rapire la ragazza; a questo punto, il re che era molto preoccupato per la figlia chiese aiuto alla luna. La ragazza, che si era subito chiusa nelle camere pi\u00f9 nascoste del castello, vide da una finestra lo splendore della luna che le indicava una strada che portava alle profondit\u00e0 dell'acqua. Il mostro prov\u00f2 a tuffarsi nel lago per prendere la ragazza, ma non c'era niente da fare, la superficie si era tutta gelata. Un giovanissimo principe riusc\u00ec poi con furbizia a salvare finalmente la bella dal lago."}
{"id": "3212080", "revid": "559473", "url": "https://it.wikipedia.org/wiki?curid=3212080", "title": "Promozione Interregionale 1948-1949", "text": ""}
{"id": "3212082", "revid": "339392", "url": "https://it.wikipedia.org/wiki?curid=3212082", "title": "Museu Nacional dos Coches", "text": ""}
{"id": "3212093", "revid": "767487", "url": "https://it.wikipedia.org/wiki?curid=3212093", "title": "La zolfara", "text": "La zolfara \u00e8 un film muto italiano del 1912 diretto da Alfredo Robert. Il film \u00e8 tratto dall'omonimo dramma di Giuseppe Giusti Sinopoli del 1895."}
{"id": "3212094", "revid": "120701177", "url": "https://it.wikipedia.org/wiki?curid=3212094", "title": "Betty Holberton", "text": " Nello specifico \u00e8 stata una delle sei prime donne programmatrici di ENIAC, il primo computer digitale generalista, ed \u00e8 stata anche l'inventrice dei breakpoints nel computer debugging.\nBiografia.\nFrances Elizabeth Snyder nasce a Filadelfia nel 1917. Nei suoi primi anni universitari, alla University of Pennsylvania, il professore di matematica della Holberton le chiese se non fosse meglio che stesse a casa ad accudire e crescere i bambini. Ciononostante la Holberton decide di studiare giornalismo perch\u00e9 le avrebbe permesso di viaggiare molto lontano. Il giornalismo fu anche uno dei pochi campi aperti alle donne negli anni quaranta.\nCarriera.\nDurante la Seconda guerra mondiale, mentre gli uomini stavano combattendo, l'esercito statunitense aveva bisogno di donne che fossero in grado di calcolare le traiettorie balistiche. La Holberton fu assunta alla Moore School of Engineering per lavorare come \"computor\" (computatrice), ovvero persona che svolgeva i calcoli, e fu presto scelta come una delle sei donne che dovevano programmare ENIAC. Classificata come assieme a Kay McNulty, Marlyn Wescoff, Ruth Lichterman, Betty Jean Jennings, e Fran Bilas, programm\u00f2 ENIAC per svolgere elettronicamente i calcoli delle traiettorie balistiche per il BRL, Ballistic Research Laboratory, dell'esercito degli Stati Uniti. Il loro lavoro su ENIAC ha fatto guadagnare a ciascuna un posto nella Women in Technology International. All'inizio alle donne era consentito lavorare solo con progetti cartacei e schemi elettrici da usare per la programmazione del computer ENIAC che fu inaugurato il 15 febbraio del 1946 alla University of Pennsylvania e cost\u00f2 circa 487.000 dollari. Durante il periodo in cui lavor\u00f2 su ENIAC, ebbe molte idee produttive, che sorgevano di notte, tanto da portare le altre programmatrici a scherzare su di lei dicendo che \"risolveva pi\u00f9 problemi lei durante il sonno che altre persone da sveglie.\"\nDopo la seconda guerra mondiale, la Holberton lavor\u00f2 al Remington Rand e al National Bureau of Standards. Fu il capo del settore delle Ricerche nella Programmazione, laboratorio di Matematica Applicate al David Taylor Model Basin nel 1959. Aiut\u00f2 a sviluppare UNIVAC, progettando pannelli di controllo che posizionano il tastierino numerico accanto alla tastiera e portando gli ingegneri a sostituire l'esterno nero di Univac con il tono grigio-beige che \u00e8 diventato il colore universale dei computer.\nFu tra coloro che scrisse il primo sistema generativo di programmazione (SORT/MERGE), inoltre us\u00f2 un mazzo di carte da gioco per sviluppare l'albero decisionale per la funzione di ordinamento binario; scrisse il codice per impiegare un gruppo di dieci unit\u00e0 nastro per leggere e scrivere i dati, come necessario durante il processo e scrisse anche il primo pacchetto di analisi statistica, utilizzato per il censimento degli Stati Uniti del 1950.\nNel 1953 divenne supervisore della programmazione avanzata in una parte del Navy\u2019s Applied Math lab nel Maryland, dove rimase fino al 1966. Holberton collabor\u00f2 con John Mauchly allo sviluppo del set di istruzioni C-10 BINAC, considerato il prototipo di tutti i linguaggi di programmazione moderni. Partecip\u00f2 anche allo sviluppo dei primi standard per il linguaggio COBOL e FORTRAN con Grace Hopper. In seguito, all'interno del National Bureau of Standards, fu molto attiva nelle prime due revisioni dello standard del linguaggio Fortran (\"FORTRAN 77\" and \"Fortran 90\").\nMorte.\nMor\u00ec nel 2001 (8 dicembre) a Rockville (Maryland), all'et\u00e0 di 84 anni, a causa di un disturbo cardiaco, diabete e complicazioni dovute ad un ictus avuto diversi anni prima. Sopravvisse al proprio marito John Vaughn Holberton e alle figlie Pamela e Priscilla.\nPremi.\nNel 1997 fu l'unica donna, delle sei originali che programmarono ENIAC, a ricevere il premio Augusta Ada Lovelace Award, il pi\u00f9 importante premio dato dalla Associazione \"Women in Computing\". Sempre nel 1997, ricevette il premio IEEE Computer Pioneer Award da parte del IEEE Computer Society per aver sviluppato il generatore \"sort-merge\" che \"inspir\u00f2 la prima idea di compilazione\".\nEredit\u00e0.\nLa Holberton School \u00e8 una scuola per ingegneri del software a San Francisco fondata in suo onore nel 2015."}
{"id": "3212098", "revid": "599013", "url": "https://it.wikipedia.org/wiki?curid=3212098", "title": "Bairoil", "text": "Bairoil \u00e8 un centro abitato \"(town)\" degli Stati Uniti d'America, situato nella Contea di Sweetwater nello Stato del Wyoming. Nel censimento del 2000 la popolazione era di 97 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Bairoil si estende su una superficie di 2,3 km\u00b2, tutti occupati da terre.\nPopolazione.\nSecondo il censimento del 2000, a Bairoil vivevano 97 persone, ed erano presenti 30 gruppi familiari. La densit\u00e0 di popolazione era di 42,1 ab./km\u00b2. Nel territorio comunale si trovavano 78 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione di ogni razza ispanica corrispondeva al 4,12% degli abitanti.\nPer quanto riguarda la suddivisione della popolazione in fasce d'et\u00e0, il 19,6% era al di sotto dei 18, l'8,2% fra i 18 e i 24, il 30,9% fra i 25 e i 44, il 33,0% fra i 45 e i 64, mentre infine l'8,2% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 86,5 uomini."}
{"id": "3212100", "revid": "405275", "url": "https://it.wikipedia.org/wiki?curid=3212100", "title": "Catalina Aruca", "text": ""}
{"id": "3212105", "revid": "33751", "url": "https://it.wikipedia.org/wiki?curid=3212105", "title": "Tweede Klasse", "text": ""}
{"id": "3212106", "revid": "177966", "url": "https://it.wikipedia.org/wiki?curid=3212106", "title": "Uffici finanziari di Verona", "text": "Gli uffici finanziari di Verona sono un complesso di edifici situati nel quartiere di Cittadella a Verona. Sono stati realizzati nella seconda met\u00e0 degli anni sessanta su progetto dall'architetto Libero Cecchini.\nStoria e descrizione.\nGli uffici finanziari sono posti lungo il fiume Adige, nelle vicinanze delle mura comunali di Verona e della tomba di Giulietta. Si tratta di un complesso di grandi dimensioni, composto da quattro edifici di cinque piani l'uno, collegati da una galleria sopraelevata pedonale e separati da cortili. L'impianto generale \u00e8 quindi piuttosto semplice, svolgendosi in una sequenza di volumi e spazi aperti.\nQuesto progetto prende sostanza da uno studio storico dell'area su cui sorge: si appura infatti la presenza in epoca romana di un porto fluviale e di un deposito di anfore; inoltre, proprio in questo punto l'Adige era connesso tramite un piccolo canale, detto Adigetto, all'altra ansa posta pi\u00f9 a monte dello stesso fiume, presso Castelvecchio. Questo complesso viene cos\u00ec ideato come contrappeso di Castelvecchio, sia dal punto di vista volumetrico che da quello simbolico: il castello scaligero e il suo museo civico assumono infatti un importante ruolo culturale, mentre gli uffici cercano di assumere un ruolo di peso in chiave economico-finanziaria.\nQuesto progetto va a dare compattezza e continuit\u00e0 al tessuto storico della citt\u00e0; inoltre sono citati, ovviamente reinterpretati, elementi caratteristici dell'edilizia veronese. La struttura, in cemento armato, \u00e8 esternamente rivestita in pietra."}
{"id": "3212107", "revid": "767487", "url": "https://it.wikipedia.org/wiki?curid=3212107", "title": "It Couldn't Happen Here", "text": "It Couldn't Happen Here \u00e8 un film musicale del 1988 dei Pet Shop Boys e basato sulla loro musica. Originariamente venne concepito come \"un'ora di musica tratta dal loro album \"Actually\"\", ma venne successivamente strutturato come un vero e proprio film dal regista Jack Bond. Oltre ai Pet Shop Boys stessi, fra gli attori compaiono Barbara Windsor, Joss Ackland, Neil Dickson e Gareth Hunt.\nProduzione.\nL'idea di fare un film prese vita in virt\u00f9 del fatto che i Pet Shop Boys raramente si esibivano in apparizioni dal vivo ed erano molto restii nell'intraprendere un tour: basti pensare che il loro primo tour part\u00ec nel 1989. Con il film, il duo sperava di quantomeno \"calmare\" i fan che volevano vederli dal vivo.\nQuando il film venne proiettato per la prima volta a Londra, una folta folla di fan si precipit\u00f2 per vedere il film...anche sapendo che i Pet Shop Boys stessi sarebbero stati presenti alla prima.\nIl titolo originario del film doveva essere \"A Hard Day's Shopping\", in riferimento al film dei Beatles \"A Hard Day's Night\" (la parola \"Shopping\" \u00e8 in riferimento alla omonima canzone dei Pet Shop Boys, contenuta nell'album \"Actually\").\nLa scena con \"King's Cross\" come brano in sottofondo, girata prima dell'incendio alla stazione King's Cross, \u00e8 stata inclusa nel film per volont\u00e0 dei familiari delle vittime (il duo voleva toglierla per rispetto).\nRiprese.\nIl film fu girato in sole tre settimane durante l'autunno del 1987 a Clacton e Londra.\nLa colonna sonora.\nIl film ha una colonna sonora composta interamente da diverse canzoni dei Pet Shop Boys, suonate quasi sempre come sottofondo alle vicende o cantate dai diversi attori.\nIl tema portante \u00e8 indubbiamente l'omonima \"It Couldn't Happen Here\", brano incluso nell'album \"Actually\", scritto e composto dai Pet Shop Boys assieme al maestro italiano Ennio Morricone.\nLa seguente lista riporta l'ordine cronologico delle canzoni che appaiono nel film:\nNonostante i brani del film sono inclusi negli album \"Please\" e \"Actually\", inizialmente si voleva realizzare un album promozionale intitolato come il film. Il progetto non and\u00f2 in porto, ma poco dopo l'uscita del film vennero prodotte 200 audiocassette promozionali solo nel Regno Unito.\nCorrelazioni.\nIl videoclip per il singolo \"Always on My Mind\" \u00e8 composto di frammenti diversi del film.\nGiudizi sul film.\nIl film fu molto povero come critiche positive, venendo cos\u00ec quasi del tutto ignorato. Ci\u00f2 nonostante il film vinse il premio di \"miglior film\" al WorldFest Film Festival di Houston del 1988.\nNeil Tennant in seguito ebbe a confessare che, durante le riprese, si era reso conto \"che non sapeva recitare\".\nPubblicazione su videocassetta e DVD.\n\"It Couldn't Happen Here\" venne pubblicato in videocassetta ma non furono stampate molte copie. Diversi anni dopo, con l'avvento del DVD, i Pet Shop Boys dichiararono di voler realizzare il film in DVD, ma il progetto non decoll\u00f2 mai."}
{"id": "3212111", "revid": "729019", "url": "https://it.wikipedia.org/wiki?curid=3212111", "title": "Antoine Le Picard de Ph\u00e9lippeaux", "text": "Essendo un ufficiale d'artiglieria reale, fedele all\"'ancien r\u00e9gime\" e quindi contrario alle idee rivoluzionarie, emigr\u00f2 e pass\u00f2 al servizio della Gran Bretagna. Nemico per tutta la vita di Napoleone Bonaparte e dello stato in Francia, \u00e8 meglio conosciuto per essere stato il primo a sconfiggere il futuro imperatore dei francesi nel tentativo di difendere l'Egitto, risolvendo la questione una volta per tutte.\nBiografia.\nI primi anni.\nFiglio unico di Louis Le Picard de Ph\u00e9lippeaux (1727-1776), che era un ufficiale nel reggimento di fanteria di Fleury e un monarchico, e di Louise de la Chastre (1738-1767), apparteneva a una delle pi\u00f9 vecchie famiglie della provincia di Poitou. Fu battezzato il giorno stesso in cui nacque. La madre si riprese male dalla nascita del figlio e mor\u00ec tre mesi dopo, l'8 luglio. Avendolo il padre lasciato orfano molto giovane, il 26 agosto 1776, fu accolto dallo zio paterno, Edmond de Ph\u00e9lippeaux.\nL'accademia militare.\nVenne mandato molto presto, il 30 aprile 1779, alla scuola militare reale di Pontlevoy, dove fece eccellenti studi. Pass\u00f2 il 29 settembre 1781 alla scuola militare reale di Parigi, e venne notato per la sua attitudine e la sua condotta. Il giovane Napoleone Bonaparte allora vi si trovava, avevano pressappoco la stessa et\u00e0, ma caratteri opposti: l'uno allegro, franco e aperto; l'altro cupo, selvaggio e chiuso. Avevano in comune solo la fermezza che sembrava quasi rigidezza.\nCompagni e acerrimi rivali di collegio, c'erano molte ragioni per questo. In primo luogo, Ph\u00e9lippeaux proveniva da un'antica famiglia nobile, che disprezzava i popolani emergenti, ai quali classific\u00f2 immediatamente il nuovo arrivato, poich\u00e9 considerava tutti i corsi pastori e viticoltori. In secondo luogo, i suoi ricchi genitori dovevano pagare a caro prezzo l'istruzione del figlio (duemila franchi all'anno), mentre Napoleone era uno dei pochi borsisti che studiavano gratuitamente. In terzo luogo, aveva due anni pi\u00f9 di Napoleone e allora esisteva una sorta di \"nonnismo\" nelle istituzioni militari. In quarto luogo, era uno dei migliori studenti della classe del famoso professore Gaspard Monge, in cui Napoleone entr\u00f2, e non permise la minima concorrenza. Napoleone non aveva mai favorito Ph\u00e9lippeaux a causa della gelosia per la sua superba prestazione in classe. Frequenti occasioni di rivalit\u00e0 non fecero che accrescere l'antipatia che provavano.\nSecondo il mito napoleonico, a un certo punto durante le ore di studio, essendo seduto in mezzo a loro, il sergente maggiore della scuola Picot de Peccaduc si intromise fra i due allievi nemici cadetti, per impedire loro di darsi calci sotto il tavolo e, di conseguenza, ricevette dei colpi da entrambi. Per questi calci furiosi, gli effetti della loro inconciliabile inimicizia, avevano tutti le gambe nere. Alla scuola militare, ai due furono insegnate le stesse strategie di guerra.\nPrendeva sovente in giro Napoleone per i suoi scarsi profitti nello studio e ne conosceva bene i lati deboli, solito a disordinati colpi di testa, facilmente prevedibili ed estremamente costosi in termini di vite umane, che il suo avversario, accecato dalle sue ambizioni, non teneva mai in gran conto. Nei diversi concorsi dove si trovarono in rivalit\u00e0 l'uno con l'altro, Ph\u00e9lippeaux fu sempre in vantaggio. Con il regolamento del 21 gennaio 1779, era usanza presentare ogni anno al conte di Provenza quattro candidati scelti fra gli allievi pi\u00f9 emergenti, e il principe ne sceglieva due ai quali dava la croce di Nostra Signora del Monte Carmelo e di San Lazzaro. Il nome di Ph\u00e9lippeaux si trov\u00f2 il secondo sulla lista, e quello di Napoleone terzo. Il primo venne preferito, e l'ultimo venne escluso.\nNapoleone e Ph\u00e9lippeaux si presentarono insieme al difficile esame finale di aritmetica, geometria e algebra con il famoso Laplace del 1\u00ba settembre 1785, per l'artiglieria che stranamente sognavano, mentre gli allievi della scuola erano pi\u00f9 attratti dalla bella e nobile cavalleria, e lo superarono entrambi con successo al primo tentativo di doppia apertura. Ma l'ascendente di Ph\u00e9lippeaux non si sment\u00ec: precedette immediatamente il suo eterno rivale nelle promozione seguente, posizionandosi al 41\u00ba posto in graduatoria e Napoleone 42\u00ba su 58 candidati. Il primo era invece Picot de Peccaduc, arrivato 39\u00b0, e il quarto Alexandre des Mazis, arrivato 56\u00b0. Mazis fu amico di Napoleone, invece Ph\u00e9lippeaux e Peccaduc, che erano sempre stati migliori di lui, divennero i suoi mortali nemici realisti e riuscirono anche a sconfiggerlo nelle guerre napoleoniche.\nLa rivoluzione francese.\nLe campagne militari.\nDopo la scuola, nel 1786, venne nominato secondo tenente e assegnato al reggimento di artiglieria di Besan\u00e7on. Promosso capitano a Douai, comand\u00f2 una delle batterie che, il 12 luglio 1789, durante lo scontro tra la rivolta e i dragoni del principe di Lambesc, doveva disperdere la folla raggruppata sulla piazza Luigi XV, se il barone de Besenval avesse fatto il suo dovere. Attese invano l'ordine di mitragliare e, non ricevendolo, rabbrivid\u00ec di rabbia. Questo ufficiale di grande coraggio, spirito ardito e penetrante, accoppiava l'ardore e l'attivit\u00e0 con la prudenza, e mostr\u00f2 in una carriera di pochi anni grande abilit\u00e0 militare. Soldato modello dell\"'ancien r\u00e9gime\", allo scoppio della rivoluzione, combatt\u00e9 adeguatamente per la sua posizione al fianco dei realisti.\nEssendo un feroce e convinto realista, nativo della Vandea, profondamente legato al suo paese e ai Borboni, nel settembre 1790 si dimise dalla sua commissione e, il 1\u00ba ottobre 1791, dopo essere stato nominato primo tenente ad aprile, come la maggior parte dei suoi ex compagni di classe che avevano giurato fedelt\u00e0 solo al re Luigi XVI, fu costretto a emigrare dalla Francia in Gran Bretagna. Odiava la rivoluzione che rovesci\u00f2 il suo re, e con esso le leggi e la religione, e dava, a suo parere, nient'altro che anarchia in cambio. La defin\u00ec una farsa ridicola, in cui i servi decisero improvvisamente di diventare padroni, e diede la sua parola di combattere tutto ci\u00f2 che la personificava.\nFece la campagna del 1792, all'esercito dei principi: si trovava alle battaglie di Valmy e di Jemmapes, dove uccise dei soldati francesi. Venne licenziato e pass\u00f2 a servire il duca d'Enghien come tenente generale nell'esercito realista del principe di Cond\u00e9 contro la repubblica francese. Nel 1795, rientr\u00f2 in Francia con Duprat e Beaumanoir-de-Langle, per servirvi la causa reale nel Berry. Nel 1796, a tre leghe da Orl\u00e9ans, liberarono tre emigrati che venivano condotti a Parigi.\nLa rivolta di Sancerre.\nAll'inizio del 1796, una rivolta realista fu svolta contro le autorit\u00e0 rivoluzionarie della citt\u00e0 di Sancerre. A capo dell'esercito cattolico e reale vi era Ph\u00e9lippeaux, nominato aiutante-generale e soprannominato dai suoi amici \"La Vend\u00e9e Sancerro\u00efse\", e questa azione faceva parte del movimento degli chouan che dilagavano nell'ovest della Francia. Il suo scopo era quello di contribuire al ritorno della monarchia francese, stabilendo sul trono Luigi XVIII. Oltre a lui vi era un personaggio molto importante: l'abate Antoine Buchet, parroco proveniente da Jalognes, che si era rifiutato di prestare giuramento davanti ai rivoluzionari. L'esercito di Ph\u00e9lippeaux era composto da circa 1.500 uomini, di cui 900 paesani. L'altra parte era proveniente da Orl\u00e9ans e Vandea. I suoi avversari, invece, di cui a capo vi era il generale Desenfans, stesso nome di cui si chiama l'esercito, ebbero 2.500 soldati di campo.\nNel marzo 1796, le truppe reali occuparono Sancerre, che fu inizialmente prefissata per il 15 aprile. Fu la sera dell'11 aprile che l'esercito di Ph\u00e9lippeaux, composto da circa 1.300 uomini, lasci\u00f2 Sancerre, posto che occup\u00f2 il 2 aprile. L'esercito era suddiviso in tre colonne che, per tre percorsi differenti, dovevano raggiungere il luogo d'incontro. Il meno forte di queste colonne fu quello che and\u00f2 nel villaggio di Sens Beaujeu, che fu composto da duecento uomini con carrozze e munizioni. Gli altri due dovevano raggiungere Jars, percorrendo tuttavia percorsi differenti. Un soldato blu disertore, Chigot, fu la spia inviata dal generale repubblicano Desenfans. Una volta conosciuto l'itinerario delle tre colonne che dovevano raggiungere a Jars, rientr\u00f2 dai Desenfans per informare della marcia dell'esercito di Ph\u00e9lippeaux. Questo fu ci\u00f2 che permise ai Desenfans di allungare l'agguato di Sens-Beaujeu la mattina di marted\u00ec 12 aprile 1796, conclusosi con l'uccisione dei realisti a causa della morte del cappellano volontario dell'esercito reale.\nLa sconfitta dei realisti.\nCombatt\u00e9 diverse battaglie dove usc\u00ec sempre in vantaggio, ma la sconfitta di Quiberon paralizz\u00f2 gli sforzi dei realisti. Alla testa del suo squadrone, non pot\u00e9 mostrarsi se non al momento in cui la Vandea soccombeva. Ritorn\u00f2 allora a Orl\u00e9ans, dove si sforz\u00f2 di rianimare lo zelo dei difensori della monarchia assoluta, ma fu denunciato e arrestato il 12 giugno 1796 dal generale repubblicano Simon Canuel e dalla 6\u00aa demi-brigade di fanteria di linea. Si ammal\u00f2 e, appena convalescente, venne mandato a Bourges, quando una delle sue parenti lo fece evadere.\nSi tenne nascosto fino a dopo il 18 fruttidoro anno V (1797). Allora raggiunse l'armata del principe di Cond\u00e9, che si trovava nei pressi del lago di Costanza. Si diresse verso la Russia, dove non ritenne opportuno accompagnarla. Ritorn\u00f2 a Parigi.\nL'esercito inglese.\nIl suo soggiorno in quella citt\u00e0 coincise con la spettacolare evasione di sir Sidney Smith, detenuto alla prigione del Tempio. Il 24 aprile 1798, Smith fu rimesso in libert\u00e0, per ordine firmato del ministro della marina e delle colonie. Qualche ora pi\u00f9 tardi ci si rese conto che si trattava di un falso ordine, comprato per 60.000 franchi da Ph\u00e9lippeaux, documento che venne presentato da quest'ultimo, mascherato da un commissario di polizia, e da quattro dei suoi amici che fece mascherare in gendarmi. Aveva comprato la complicit\u00e0 della figlia del guardiano e, per mezzo suo, lo aveva raggirato.\nArriv\u00f2, senza incidenti, col suo protetto a Londra, dove il popolo sciolse i cavalli e train\u00f2 la loro carrozza. La grande riconoscenza di sir Sidney Smith valse a Ph\u00e9lippeaux il grado di colonnello del servizio britannico, che l'influenza dell'ammiraglio inglese gli fece ottenere da eroe. Da quel momento, sir Sidney Smith e Ph\u00e9lippeaux divennero amici inseparabili e ambedue servirono nella \"Mediterranean Fleet\" dell'ammiraglio Nelson finch\u00e9 a Smith fu affidato, con la qualifica di commodoro, il comando della squadra di blocco della costa egiziana.\nLe guerre napoleoniche.\nL'assedio di San Giovanni d'Acri.\nSir Sidney Smith ricevette un comando nel Mar Mediterraneo e Ph\u00e9lippeaux lo accompagn\u00f2 nella sua missione diplomatica a Costantinopoli. In Siria, l'ammiraglio era determinato a difendere San Giovanni d'Acri, nell'impero ottomano, che il generale in capo, l'invincibile Napoleone Bonaparte, si accingeva ad attaccare durante la campagna d'Egitto. Non avendo con lui nessun ufficiale, n\u00e9 genio, n\u00e9 artiglieria, incaric\u00f2 Ph\u00e9lippeaux di dirigere le operazioni. Agli inizi di marzo 1799, la fortezza era agli ordini di Djezzar Pacha ma, in realt\u00e0, la difesa era assicurata principalmente da sir Sidney Smith, con diversi vascelli britannici, e da Ph\u00e9lippeaux.\nOpponendo i due vecchi allievi di fronte a questa citt\u00e0, sempre nemici e rivali, quell'ex abilissimo ufficiale d'artiglieria ed esperto ingegnere fece di tutto per resistere contro il nemicissimo generale emergente dell'esercito rivoluzionario, a quel tempo il rappresentante di maggior successo del nuovo sistema che odiava e voleva essere proprio lui a tarpargli le ali: contribu\u00ec fortemente alla difesa, montando personalmente una seconda linea di fortificazioni all'interno delle mura medievali e potenziando l'artiglieria della fortezza con dei pezzi di artiglieria. I francesi vollero in principio attaccare a viva forza, ma ben presto sentirono la necessit\u00e0 di fare un assedio in piena regola, e avanzarono assai vicino al dirupo. Ma erano sprovvisti di artiglieria pesante e gli assediati, che avevano fatto saltare i loro lavori per ben due volte, non esitarono a togliere l'assedio, il 20 maggio 1799, dopo ben 61 giorni di trincea aperta. Un dato interessante: fu Ph\u00e9lippeaux che, durante le trattative che spesso avvenivano in trincea, inform\u00f2 Napoleone sulla formazione della seconda coalizione, ma non si erano incontrati di nuovo personalmente.\nA causa dell'astio personale che aveva nei suoi confronti e un assurdo desiderio di rivalsa, Napoleone si accan\u00ec tanto contro la citt\u00e0, sacrificando inutilmente centinaia di soldati pur di vincere. Ph\u00e9lippeaux spiava le loro mosse: afferr\u00f2 l'istante propizio, fece una uscita con i due terzi della sua guarnigione e piomb\u00f2 su di loro con forte impeto. Questo improvviso attacco aument\u00f2 la loro confusione e la loro ritirata si trasform\u00f2 ben presto in disfatta. Il vincitore, che sfid\u00f2 il suo nemico personale e rovin\u00f2 tutti i suoi piani, si accingeva a seguirli per tormentarli, ma egli stesso giungeva al termine della sua vita.\nLa morte.\nIronia della sorte, il migliore difensore di Acri mor\u00ec in seguito a quell'assedio di peste o di un esaurimento organico il 1\u00ba maggio 1799, senza poter gioire per la sua grande vittoria sugli eserciti napoleonici, ma questo Napoleone non lo sapeva. \u00c8 certo che i suoi consigli e le sue operazioni militari contribuirono notevolmente alla resistenza di San Giovanni d'Acri, davanti alla quale venne a cadere la fortuna del vincitore dell'Oriente, e questa circostanza ha dato celebrit\u00e0 al suo nome. Naturalmente, non aveva provato alcun rimorso allo stesso tempo. Il novizio-cavaliere dell'ordine di San Lazzaro, cos\u00ec facendo, fece quello che gli era stato assegnato: difendere la monarchia."}
{"id": "3212118", "revid": "287204", "url": "https://it.wikipedia.org/wiki?curid=3212118", "title": "My Worlds Acoustic", "text": "My Worlds Acoustic \u00e8 un album di Justin Bieber, pubblicato il 26 novembre 2010.\nCon questo nome, l'album \u00e8 uscito in America e in Canada e propone alcune delle canzoni dei suoi due album \"My World\" e \"My World 2.0\" in versione acustica, cio\u00e8 cantate e registrate solo con il suono della chitarra. In pi\u00f9, nell'album c'\u00e8 il suo nuovo singolo \"Pray\".\nNel resto del mondo, sempre il 23 novembre 2010, l'album \u00e8 uscito come parte integrante della raccolta , composto da due CD, dove nel primo ci sono le canzoni in versione acustiche pi\u00f9 il nuovo singolo Pray e alcuni Remix, mentre nel secondo ci sono tutte le canzoni dei suoi due album \"My World\" e \"My World 2.0\", in versione normale."}
{"id": "3212120", "revid": "834", "url": "https://it.wikipedia.org/wiki?curid=3212120", "title": "Scheldt", "text": ""}
{"id": "3212125", "revid": "76963", "url": "https://it.wikipedia.org/wiki?curid=3212125", "title": "Ester Dean", "text": "Raggiunge il successo come autrice, componendo hit di grande successo per altri artisti, tra cui \"S&amp;M\", \"Where Have You Been\" e \"What's My Name\" di Rihanna, \"Super Bass\" di Nicki Minaj, \"Hey Mama\" di David Guetta e \"Firework\" di Katy Perry. Riceve una nomina ai Grammy Award come produttrice di \"Loud\" (Rihanna), e viene riconosciuta come cantautrice dell'anno ai BMI Awards 2012.\nHa inoltre lavorato con artisti provenienti dal genere R&amp;B/hip hop, tra cui Beyonc\u00e9, Jay-Z, Jennifer Hudson, Usher, Drake, Mary J. Blige, Ciara, dellq musica pop, come Selena Gomez, Chris Brown, Britney Spears, Christina Aguilera, Pussycat Dolls, Kelly Clarkson, Rita Ora, ed electronic/dance, tra cui Afrojack, Pitbull e Kelly Rowland.\nCome attrice, Ester Dean \u00e8 nota principalmente per aver interpretato il ruolo di Cynthia nella saga di \"Pitch Perfect,\" contribuendo alla produzione delle colonne sonore.\nBiografia.\nEster Dean nasce nel 1986 a Muskogee nello stato di Oklahoma, e, durante gli ultimi anni di studio, si sposta a Omaha, nel Nebraska per frequentare la North High School, nella quale si diploma. Si trasferisce ancora ad Atlanta prima di stabilirsi definitivamente a Los Angeles, dove viene notata dal produttore discografico Polow da Don che le procura l'opportunit\u00e0 di firmare un contratto con una sottoetichetta della Interscope Records, la Zone 4 Records. In questa sua intensa attivit\u00e0 di autrice di brani, ha firmato un notevole numero di pezzi musicali per un gran numero di artisti, tra cui Mary J. Blige, Keri Hilson, Kelly Rowland, Rihanna, Britney Spears, Katy Perry, Christina Aguilera, Chris Brown, Usher e Selena Gomez, solo per citarne alcuni.\nNel 2009, ha inciso e pubblicato il suo primo singolo, \"Drop It Low\", in duetto con il cantante statunitense Chris Brown, contenuto nella colonna sonora del documentario \"More Than a Game\", incentrato sulla carriera di LeBron James. Ha raggiunto la trentottesima posizione nella \"Billboard\" Hot 100 segnando cos\u00ec il suo primo brano nella top 40 americana. Il brano ha anche registrato un buon riscontro critico ed \u00e8 stato remixato da Lil Wayne, Trey Songz e Sean Combs.\nNel 2010 \u00e8 presente nel nuovo album del rapper Soulja Boy, \"The DeAndre Way\", sulla traccia \"Grammy\".\nNel 2012 viene estratto dalla colonna sonora del film d'animazione \"Lorax - Il guardiano della foresta\" il brano \"Let It Grow (Celebrate The World) e\" vengono rilasciate alcune collaborazioni della cantante: \"Invincible\" con Machine Gun Kelly e \"Love Suicide\" con Tinie Tempah. Nello stesso anno, la Dean debutta come attrice interpretando il personaggio di Cynthia Rose Adams nel primo film della saga di musical \"Pitch Perfect.\" La Dean comparir\u00e0 anche nei due sequel del film, interpretando per il secondo una canzone inedita intitolata \"Crazy Youngsters\" per il secondo film (2015).\nNel 2017, Ester collabora con i DJ Afrojack e David Guetta nel brano \"Another Life\". Nel 2020 collabora invece con Ciara, City Girls, La La e Lupina Nyong nel brano \"Melanin\". Una seconda collaborazione con Ciara intitolato Rooted viene pubblicata il 13 agosto 2020."}
{"id": "3212136", "revid": "834", "url": "https://it.wikipedia.org/wiki?curid=3212136", "title": "Diciassette province", "text": ""}
{"id": "3212143", "revid": "767487", "url": "https://it.wikipedia.org/wiki?curid=3212143", "title": "L'infame e suo fratello", "text": "L'infame e suo fratello \u00e8 un film documentario di Luigi Maria Perotti. Il film racconta la storia delle Brigate Rosse attraverso le vicende dei fratelli Patrizio e Roberto Peci.\nTrama.\nPatrizio Peci, detto \"l'infame\", \u00e8 il primo pentito delle Brigate Rosse, l'uomo le cui rivelazioni sono servite a smantellare l'organizzazione terroristica. Roberto Peci, suo fratello, era un operaio di San Benedetto del Tronto; fu rapito dalle Brigate Rosse Fronte delle Carceri, comandate da Giovanni Senzani, nel giugno del 1981. Senzani condann\u00f2 a morte Roberto Peci dopo avere messo in scena un finto processo proletario, in cui accusava Roberto Peci di essere il maggiore responsabile delle delazioni del fratello.\nProduzione.\nIl film documentario \u00e8 frutto di una co-produzione tra Italia e Germania. Per la prima volta i terroristi si avvalsero dell'uso della telecamera e le immagini originali girate dai brigatisti sono contenute all'interno del film, tra cui la condanna a morte. Tra le persone che intervengono nel documentario ci sono Ida Peci (sorella di Roberto e Patrizio), Roberta Peci (nata pochi mesi dopo la morte del padre, che afferma di avere sentito per la prima volta la voce del proprio genitore dall'audio girato dai terroristi), Marco Boato, Gad Lerner, e contiene l'intervista realizzata da Sergio Zavoli a Patrizio Peci nella trasmissione \"La notte della Repubblica\".\nDistribuzione.\nIl film \u00e8 stato presentato al Festival di Roma 2008 (sezione Extra d'Essai) al festival del cinema italiano di Annecy e ha vinto il Premio Libero Bizzarri 2009. \u00c8 andato in onda su Rai 2 nel giugno del 2008 all'interno della trasmissione \"La storia siamo noi\" di Giovanni Minoli, in Svizzera italiana, Francia e Germania (con il titolo tedesco \"Der Verr\u00e4ter und sein Bruder\")."}
{"id": "3212150", "revid": "36426", "url": "https://it.wikipedia.org/wiki?curid=3212150", "title": "Monastero di San Pietro (Camaiore)", "text": ""}
{"id": "3212165", "revid": "2173588", "url": "https://it.wikipedia.org/wiki?curid=3212165", "title": "Monosolfuro di carbonio", "text": "Il monosolfuro di carbonio \u00e8 il composto chimico con la formula CS. \n\u00c8 l'analogo di zolfo del monossido di carbonio, con cui condivide una certa instabilit\u00e0, che per\u00f2 viene praticamente annullata da una forte tendenza alla polimerizzazione, che rispecchia la grande resistenza dei legami zolfo-carbonio formando polimeri di formula (CS)n."}
{"id": "3212166", "revid": "228587", "url": "https://it.wikipedia.org/wiki?curid=3212166", "title": "Sofia Carlotta d'Assia-Kassel", "text": "Biografia.\nSpos\u00f2 a Kassel, il 2 gennaio 1704, il duca Federico Guglielmo di Meclemburgo-Schwerin (1675-1713). Il matrimonio non produsse per\u00f2 alcun erede. \u00c8 infatti probabile che Federico Guglielmo soffrisse di una malattia venerea contratta in precedenza.\nRimasta vedova, Sofia Carlotta visse nel castello di B\u00fctzow. Di fede riformata, la duchessa protesse nel Meclemburgo luterano le comunit\u00e0 ugonotte, e fond\u00f2 a B\u00fctzow una locale comunit\u00e0 riformata, composta da credenti tedeschi."}
{"id": "3212191", "revid": "547034", "url": "https://it.wikipedia.org/wiki?curid=3212191", "title": "Acton Bj\u00f8rn", "text": "Formazione.\nBj\u00f8rn ha studiato architettura e urbanistica prima di intraprendere la carriera di disegnatore industriale.\nAttivit\u00e0.\nLe prime esperienze del designer avvennero in campo aeronautico, lavorando per Douglas e Boeing che producevano mezzi per la SAS.\nNel 1949 ha fondato lo studio di design Sigvard Bernadotte &amp; Acton Bj\u00f8rn con il socio Bernadotte.\nDal 1966 Bj\u00f8rn ha avuto uno studio personale, l'Acton Bj\u00f8rn Tegnestue, progettando elettrodomestici, mobili per ufficio, oggetti per la casa e packaging.\nContributo e opere.\nTra i lavori pi\u00f9 importanti del suo studio vi sono gli utensili da cucina \u2018'Rosti'\u2019 e l'arredamento per ufficio \u2018'Facit'\u2019.\nPremi.\nNel 1966 ha vinto il Danish ID Prize con la radio a transitor \u2018'Beolit 500'\u2019, prodotto dalla Bang &amp; Olufsen."}
{"id": "3212192", "revid": "1573940", "url": "https://it.wikipedia.org/wiki?curid=3212192", "title": "Caecilia albiventris", "text": "Caecilia albiventris \u00e8 un anfibio della famiglia Caeciliidae, endemico del Suriname.\nDistribuzione e habitat.\nLa specie \u00e8 endemica nel Suriname, dove occupa vari habitat umidi, tropicali o subtropicali."}
{"id": "3212197", "revid": "1805885", "url": "https://it.wikipedia.org/wiki?curid=3212197", "title": "Jonas Bohlin", "text": "Formazione.\nDopo essersi formato come ingegnere civile ha studiato tra il '76 e l' '81 design d'interni all'Universit\u00e0 delle Arti, Artigianato e Design a Stoccolma.\nAttivit\u00e0.\nBohlin ha realizzato molti dei suoi progetti autoproducendoli con il suo studio, fondato nel 1983, e esponendoli nella sua galleria \u2018'Stockholm Mobile'\u2019. Solo alcuni dei suoi progetti sono stati prodotti dalla K\u00e4llemo..\nDal 1988 \u00e8 diventato docente, nel corso di Forma, alla Scuola di Design \u2018'Beckman'\u2019 a Stoccolma.\nDal 1991 al 1993 \u00e8 stato presidente dell'Associazione Nazionale degli Architetti d'Interni Svedesi.\nContributo e opere.\nLa seduta \u2018'Concrete'\u2019, presentata con la sua tesi di laurea, e frutto dei suoi studi ingegneristici sui ponti, \u00e8 diventata il simbolo del Post-modernismo svedese, sconvolgendo i principi del buon design svedese. Essa realizzata con un tubolare in acciaio e in calcestruzzo rappresenta pi\u00f9 un oggetto artistico che strettamente funzionale.\nPremi.\nNel 1988 ha ricevuto il premio Georg Jensen"}
{"id": "3212198", "revid": "8660", "url": "https://it.wikipedia.org/wiki?curid=3212198", "title": "Riders Milano", "text": "I Riders Milano sono stati una squadra di football americano di Sesto San Giovanni e Milano.\nNel settembre 1985 sono confluiti nei Rhinos Milano."}
{"id": "3212201", "revid": "1305772", "url": "https://it.wikipedia.org/wiki?curid=3212201", "title": "U Smile", "text": "U Smile \u00e8 un brano musicale del cantante canadese Justin Bieber, pubblicato come settimo singolo estratto dall'album \"My World 2.0\" del 2010. Nel 2011 il relativo video musicale, diretto da Colin Tilley, ha vinto un MTV Video Music Award nella categoria \"Best Male Video\"."}
{"id": "3212202", "revid": "287204", "url": "https://it.wikipedia.org/wiki?curid=3212202", "title": "Kay Bojesen", "text": "Formazione.\nBojesen \u00e8 stato allievo di Georg Jensen prima di diventare studente alla Scuola Tecnica per i Metalli Preziosi di Schw\u00e4bisch-Gm\u00fcnd.\nAttivit\u00e0.\nNel 1913 il designer apre un proprio laboratorio a Copenaghen, abbandonando lo stile decorativo del maestro per realizzare prodotti maggiormente adatti alla produzione in serie.\nTra il 1930 e il 1931 ha progettato per Bang &amp; Olufsen..\nDal 1941 \u00e8 diventato argentiere della famiglia reale della Danimarca.\nContributo e opere.\nLa sua attivit\u00e0 ha contribuito alla fondazione del Den Permanente a Copenaghen, un centro di promozione del migliore design danese.\nTra le sue opere bisogna menzionare il servizio di posate \u2018'Grand Prix'\u2019, del 1938, e gli oggetti per la casa, progettati in argento ma prodotti in acciaio dalla \u2018'Motala Verkstad'\u2019 e l'\u2018'Universal Steel Company'\u2019.\nLa sua produzione di oggetti in legno, soprattutto giocattoli, ha ottenuto numerosi riconoscimenti.\nPremi ed Esposizioni.\nBojensen ha vinto il Grand Prix alla IX Triennale di Milano nel 1951.\nNel 1954 ha vinto una medaglia d'oro alla X Triennale di Milano con il progetto di insalatiere in teak.\nIl Danske Kunstindustrimuseum di Copenaghen nel 1938 e la VII Triennale di Milano nel 1940 hanno allestito una personale sul designer danese."}
{"id": "3212206", "revid": "287204", "url": "https://it.wikipedia.org/wiki?curid=3212206", "title": "Vivianna B\u00fclow-H\u00fcbe", "text": "Formazione.\nLa sua formazione si sviluppa tra il 1945 e il 1950, tra la Scuola di Arte, Mestieri e Design e l'Istituto reale di Tecnologia, a Stoccolma.\nAttivit\u00e0.\nCon il suo studio di argentiere ha progettato gioielli per la Orrefors. \nDopo essersi trasferita nel 1956 a Parigi, apr\u00ec un laboratorio a Biot.\nNel 1968 si sposta in Germania fondando un suo studio a Wolfsburg progettando ceramiche per la Hutschenreuther e prodotti in vetro per L\u00f6hnberg.\nNel 1978 si sposta ancora, questa volta a Giacarta lavorando per una fondazione sociale ma mantenendo sino ad oggi i contatti con la Georg Jensen.\nContributo e opere.\nLa designer \u00e8 stata la prima donna ad aprire un proprio studio di argentiere. \nNel 1958 Pablo Picasso, che l'aveva conosciuta mentre lei raccoglieva sassi per gioielli in una sua passeggiata sulla spiaggia, organizz\u00f2 una sua personale ad Antibes.\nTra i suoi progetti migliori ci sono gli orologi e gioielli realizzati per Georg Jensen in oro, argento e acciaio.\nPremi.\nNel 1954 vinse una medaglia d'argento alla X Triennale di Milano.\nNel 1958 ottenne una medaglia d'oro alla XII Triennale di Milano, oltre al premio Lunning."}
{"id": "3212209", "revid": "287204", "url": "https://it.wikipedia.org/wiki?curid=3212209", "title": "Gunnar Cyr\u00e8n", "text": "Formazione.\nCyr\u00e8n ha ricevuto diplomi come orafo argentiere all'Istituto superiore di Arti industriali e l'Istituto universitario di Arti, Mestieri e Design, tra il 1951 e il 1956.\nAttivit\u00e0.\nLa sua carriera \u00e8 iniziata lavorando come designer nella vetreria Orrefors . Nei '70 \u00e8 stato progettista all'interno della Dansk International Designs e la Gefle Porslinsfabrik.\nContributo e opere.\nLa ciotola laminata in vetro con figure di orsi, esposta al Museo nazionale di Stoccolma, sintetizza i principi del suo fare progetto: precisione, raffinatezza e particolari artigianali, mentre i suoi calici \u2018'Pop'\u2019 con steli decorati con strisce colorate rappresentavano il clima gioioso del periodo.\nNel 1991 ha disegnato un servizio da tavola in vetro per il 90\u00ba anniversario della Fondazione Nobel.\nPremi.\nNel 1966 ha ottenuto il premio Lunning.\nNel 1988 ricevette la medaglia Prince Eugen."}
{"id": "3212211", "revid": "110157", "url": "https://it.wikipedia.org/wiki?curid=3212211", "title": "Autumn Sky", "text": "Autumn Sky \u00e8 l'ottavo album del gruppo musicale Blackmore's Night, pubblicato il 3 settembre 2010 dalle etichette discografiche Spinefarm, Universal, Ariola e Sony."}
{"id": "3212213", "revid": "287204", "url": "https://it.wikipedia.org/wiki?curid=3212213", "title": "Ewald Dahlskog", "text": "Formazione.\nGli studi di Dahlskog si sono svolti tra il 1905 e il 1917, alla Tipografia centrale, l'Istituto reale di Tecnologia e l'Istituto reale universitario di Belle Arti e approfonditi con viaggi di studio in Francia, Italia e Tunisia.\nAttivit\u00e0.\nA Parigi, tra il '24 e il '26, ha svolto l'attivit\u00e0 di pittore, illustratore e giornalista.\nRitornando in Svezia divenne designer presso la vetreria Kosta. Dal 1929 lavor\u00f2 alla progettazione di ceramiche per \u2018'Bobergs Fajansfabrik'\u2019.\nContributo e opere.\nI suoi primi progetti alla Kosta furono influenzati dall'Art D\u00e9co.\nI pannelli intarsiati, decorati con pastori e soldati, realizzati per la Sala da concerto di Stoccolma ricevettero numerosi riconoscimenti.\nI vasi in terracotta, realizzati per \u2018'Bobergs Fajansfabrik'\u2019, furono esposti all'Esposizione di Stoccolma del 1930, esemplari per l'influenza del Movimento moderno sul design scandinavo. "}
{"id": "3212237", "revid": "1543377", "url": "https://it.wikipedia.org/wiki?curid=3212237", "title": "Wang Ping", "text": "Originario ufficiale del Regno di Wei, si arrese al Regno di Shu di cui divenne luogotenente.\nBiografia.\nNato in una localit\u00e0 di nome Ba Xi, Wang Ping fu cresciuto dalla famiglia della madre, dalla quale prese il cognome He (\u4f55). Solo successivamente, cambi\u00f2 quest'ultimo in Wang.\nInizialmente serv\u00ec C\u00e1o C\u0101o ad Hanzhong, ma quando il compagno Xiahou Yuan fu sconfitto nella battaglia del Monte Dingjun, si arrese al potente Regno di Shu. L\u00ec riusc\u00ec comunque ad ottenere un ruolo prominente, diventando militare nel quartier generale di Liu Bei. Dopo un periodo di gavetta, fu promosso al grado di maggiore generale.\nWang Ping combatt\u00e9 nell'avanguardia durante la battaglia di Jieting, sotto la guida di Ma Su. Egli stesso consigli\u00f2 a Ma Su di non abbandonare le fonti d'acqua ed accamparsi sulle montagne, tuttavia il generale non gli prest\u00f2 ascolto e, infine, fu sconfitto. Dopo la sua sconfitta, Wang Ping continu\u00f2 a combattere e riorganizzare le risorse insieme ad uno sparuto gruppo di circa 1.000 soldati. Tornati in patria dopo la battaglia, Ma Su fu condannato a morte mentre Wang Ping fu promosso. Nel 246, durante la campagna di Zhuge Liang sul Monte Qi, Wang Ping organizz\u00f2 la difesa contro il generale di Wei Zhang He. Dopo la morte del grande stratega Zhuge Liang, venne lodato per il suo lavoro sul Monte Qi e promosso ulteriormente dal reggente Jiang Wan. Fu quindi stanziato ad Hanzhong ed incaricato di governare l'area.\nQuando il generale di Wei Cao Shuang si accinse ad attaccare Hanzhong, Wang Ping organizz\u00f2 con 30.000 uomini una difesa contro le grandi forze nemiche, composte secondo la storiografia da pi\u00f9 di 100.000 soldati. Insieme ai generali Liu e Du, Wang riusc\u00ec con successo a proteggere le porte cittadine fino all'arrivo dei rinforzi, comandati da Fei Yi.\nWang Ping mor\u00ec nel 248, lasciando come erede il figlio Wang Xun.\nIl personaggio romanzato.\nNell'opera semi-storica \"Romanzo dei Tre Regni\", di Luo Guanzhong, il personaggio di Wang Ping ha un ruolo molto romanzato e pi\u00f9 prominente di quanto sia realmente accaduto, soprattutto durante la battaglia di Hanzhong. Nel romanzo, Xu Huang vuole far guadare al suo esercito il fiume Han, in modo da scontrarsi con l'esercito di Liu Bei sull'altra sponda. Wang Ping, per\u00f2, lo avvisa che una volta attraversato il fiume la ritirata sarebbe impossibile, in quanto l'acqua avrebbe rallentato i soldati in modo considerevole ed esposto eccessivamente all'attacco del nemico. Il generale, tuttavia, non gli d\u00e0 ascolto, asserendo che i suoi soldati avrebbero combattuto fino alla morte anche nella situazione peggiore, senza aver bisogno di ritirarsi. Questa tattica \u00e8 ripresa da quella del leggendario generale Han Xin degli Han occidentali, che soleva piazzare il suo esercito vicino ad un fiume in modo da far uscire il pieno potenziale dei suoi soldati in pericolo di morte. Wang Ping vede delle falle nel piano, e tenta di convincere il suo generale riportando che l'esercito di Han utilizz\u00f2 questa tattica solamente poich\u00e9 il proprio nemico era privo di uno stratega abbastanza astuto da poter studiare il modo di aggirare l'ostacolo, ma in questo caso Liu Bei ha al suo fianco il famoso e geniale Zhuge Liang, il quale non avrebbe faticato a trovare un escamotage. Nonostante tutti i tentativi di convincerlo, Xu rifiuta di ascoltare oltre e, come previsto da Wang, viene aspramente sconfitto. Il generale chiede poi al luogotenente come mai non fosse accorso in suo aiuto, e Wang risponde prontamente: \"se fossi venuto a salvarti con la mia porzione dell'esercito, il nostro campo principale sarebbe rimasto senza protezione; ho tentato di dissuaderti molteplici volte dall'attraversare il fiume, ma tu non mi hai dato ascolto, e il risultato \u00e8 stato questa sconfitta\". Adiratissimo per quest'offesa, Xu decide di far assassinare Wang la stessa notte, ma la sua congiura viene rivelata in tempo e Wang, dopo aver appiccato un incendio nel campo, fugge nel regno di Shu."}
{"id": "3212238", "revid": "62004", "url": "https://it.wikipedia.org/wiki?curid=3212238", "title": "Hofbrau Cup", "text": ""}
{"id": "3212240", "revid": "21880", "url": "https://it.wikipedia.org/wiki?curid=3212240", "title": "Cantharellus melanoxeros", "text": "Il fungo giallo viola (Cantharellus melanoxeros (Pers. ) Fr., 1821) \u00e8 un fungo del genere Cantharellus.\nDescrizione.\nCorpo fruttifero.\nIl corpo fruttifero \u00e8 alto 3-10cm e sembrano rami di un albero e,a volte, sono addirittura incollati con gli altri compresi i cappelli.\nCappello.\nIl cappello misura 2-7cm, inizialmente piatto e dopo triangolare.\nStile di vita.\nCome gli altri membri del genere Cantharellus il fungo giallo viola (Cantharellus melanoxeros (Pers. ) Fr., 1821) \u00e8 un fungo micorrizico e pratica la simbiosi con alberi decidui, principalmente il faggio.\nDistribuzione geografica.\nEuropa occidentale e centrale(in Germania solo in Baviera).\nRischio di estinzione.\n\u00c8 molto raro ed \u00e8 minacciato dall'acidificazione e dall'arricchimento di nutrienti. \u00c8 inserito nel gruppo di rischio 2 (\"forte pericolo\").\nCommestibilit\u00e0.\nCommestibile, \u00e8 protetto e per questo non va mangiato."}
{"id": "3212243", "revid": "287204", "url": "https://it.wikipedia.org/wiki?curid=3212243", "title": "Skeleton (Kathy Reichs)", "text": "Skeleton \u00e8 il decimo libro delle avventure dell'antropologa forense Temperance Brennan, scritte dall'autrice statunitense Kathy Reichs nel 2007.\nTrama.\nNel suo laboratorio a Montr\u00e9al, Temperance \u00e8 alle prese con le sue abituali analisi sulle ossa, ma con la testa che pensa alla fine del fidanzamento con il tenente Ryan ed il riavvicinamento di quest'ultimo alla madre di sua figlia, in quanto ha frainteso l'intesa tra l'antropologa e l'ex-marito. Peccato che Pete voglia il divorzio da Tempe per potersi risposare. Nei suoi pensieri si insinuano i ricordi di quando da bambina insieme alla sorella Harry si recava in vacanza a Pawley's Island, nel South Carolina, dove incontravano ogni volta la loro amica di origini canadesi e con l'aspirazione di diventare poetessa, Evangeline Landry. Le sovviene che improvvisamente Evangeline non le ha pi\u00f9 raggiunte nel luogo di villeggiatura ed una sensazione strana, molto istintiva, le fa pensare che i resti che sta esaminando appartengano proprio a lei. La fisionomia, l'et\u00e0 e la zona in cui sono state trovate le ossa, dove abitava la piccola Landry, sembrano confermare la supposizione della dottoressa. Oltre a questo caso, ce ne saranno altri riguardanti bambine scomparse molto tempo addietro e ad aiutarla nelle indagini, oltre a Ryan, agli altri agenti ed ai vari tecnici o scienziati, ci sar\u00e0 anche la stessa Harry, giunta in Canada con l'ennesimo divorzio alle spalle, ma in forma. Anche in questo caso la dottoressa Brennan si trova in pericolo, ma riuscir\u00e0 nuovamente a salvarsi e ad arrivare alla verit\u00e0: un giro di pornografia che vede coinvolte molte persone. C'\u00e8 anche la speranza che tra lei ed il tenente dagli occhi azzurri torni il sereno.\nNarrazione.\nIl romanzo \u00e8 narrato in prima persona dalla protagonista e vi \u00e8 un intreccio tra descrizioni scientifiche delle procedure utilizzate, la narrazione degli eventi, dei contesti e dei personaggi ed infine le sensazioni e le emozioni della dottoressa."}
{"id": "3212255", "revid": "436907", "url": "https://it.wikipedia.org/wiki?curid=3212255", "title": "Ivy (album)", "text": "Ivy \u00e8 il settimo album in studio della cantante italiana Elisa, pubblicato il 30 novembre 2010 dalla Sugar Music.\nDescrizione.\nL'album.\n\"Ivy\" \u00e8 un concept album autobiografico pubblicato esclusivamente in formato CD+DVD, oltre che digitale. L'album segue la formula gi\u00e0 sperimentata con \"Lotus\": si presenta infatti come una sorta di raccolta completamente riarrangiata in chiave acustica e addizionata di brani inediti e cover di altri artisti, il tutto registrato in modo analogico. In questo caso gli inediti sono tre (\"Sometime Ago\", \"Fresh Air\" e \"Nostalgia\"), le cover sono quattro (\"1979\" degli Smashing Pumpkins, \"Pour Que l'Amour Me Quitte\" di Camille, \"Ho messo via\" di Ligabue e \"I Never Came\" dei Queens of the Stone Age) e i brani riarrangiati sono dieci (\"Lullaby\" dal singolo di \"Almeno tu nell'universo\"; \"Ti vorrei sollevare\", \"Anche se non trovi le parole\" e \"Forgiveness\" da \"Heart\"; \"Una poesia anche per te\" da \"Pearl Days\"; \"Qualcosa che non c'\u00e8\", \"Gli ostacoli del cuore\" ed \"Eppure sentire (un senso di te)\" da \"Soundtrack '96-'06\"; \"Rainbow\" e \"It Is What It Is\" da \"Then Comes the Sun\"). Con diciassette brani che alternano italiano, inglese e, per la prima volta, francese, \"Ivy\" \u00e8 l'album di Elisa col maggior numero di canzoni pubblicato finora.\nLa cover del brano di Camille, cantata con Giorgia e dedicata alla figlia, era gi\u00e0 stata eseguita dal vivo nel \"Heart Alive Tour\" alcuni mesi prima, mentre \"Fresh Air\", composta da Elisa all'et\u00e0 di vent'anni subito dopo la pubblicazione del primo album, non \u00e8 del tutto inedita in quanto era stata eseguita alcune volte dal vivo, seppur con numerose differenze e dal titolo \"Need Some Space\".\nC'\u00e8 un'unica differenza tra la versione fisica e quella digitale di \"Ivy\": nella seconda il singolo \"Nostalgia\" \u00e8 presente in versione \"Radio Edit\" al posto di quella originale, che sull'iTunes Store \u00e8 inclusa come bonus track esclusiva. Su iTunes \u00e8 stato inoltre pubblicato un EP contenente due brani dal vivo e un video tratti dal documentario.\nIl documentario.\nOltre al CD \"Ivy\" contiene un DVD con un documentario intitolato \"Ivy - the Film\" diretto dal regista islandese Denni Karlsson, gi\u00e0 collaboratore dei connazionali Sigur R\u00f3s per il loro progetto \"Heima\", e prodotto dalla \"AngelFilm\" di Marco Salom.\nIl docufilm \u00e8 costituito da parti in cui Elisa spiega come sia stato sviluppato il progetto e come siano nati i brani inediti in esso contenuti, alternate ad altre parti realizzate come videoclip musicali (varie riprese sono accompagnate dalle canzoni nelle versioni presenti sul CD) e due dal vivo (contenuti nell'EP pubblicato su iTunes). Nell'ordine di apparizione i brani sono: \"Ti vorrei sollevare\", \"Fresh Air\", \"Sometime Ago\", \"It Is What It Is\", \"Gli ostacoli del cuore\", \"Lullaby\" (live), \"Una poesia anche per te\", \"Qualcosa che non c'\u00e8\", \"Eppure sentire (un senso di te)\", \"Nostalgia\", \"Forgiveness\" e \"Rainbow\" (live).\nLe riprese per il documentario sono state effettuate il 3 ottobre 2010 in Val Canali, presso il laghetto Welsperg, in Trentino, e il 4 ottobre 2010 in Val di Sella, sempre in Trentino, nei pressi delle sculture di Arte Sella, dove \u00e8 stato ricreato un piccolo concerto con un pubblico di circa duecento comparse, la band al completo e il coro di voci bianche che ha partecipato alla registrazione dell'album.\nPromozione.\nL'album \u00e8 anticipato dal singolo in inglese \"Nostalgia\" e, come anche per \"Heart\", da una serie di video pubblicati su YouTube (tratti dal DVD), a partire dal 24 novembre 2010 (uno al giorno fino all'uscita dell'album, per un totale di sei filmati). In seguito, sempre su YouTube, sono stati pubblicati altri spezzoni sempre tratti dal DVD.\nIl secondo singolo estratto dall'album \u00e8 \"Sometime Ago\", uscito il 28 gennaio 2011.\nLa pubblicazione del disco \u00e8 supportata, come \u00e8 stato anche per \"Lotus\", da un tour teatrale, partito il 4 marzo 2011 da Roma.\nClassifiche e certificazioni.\n\"Ivy\" esordisce alla posizione numero 4 nella classifica FIMI.\nA poche ore dalla sua pubblicazione, l'album raggiunge subito la prima posizione della classifica di iTunes, mantenendola per nove giorni consecutivi. Nelle due settimane a seguire mantiene una posizione che si alterna tra il primo e il secondo posto nella stessa classifica.\nAlla penultima settimana del 2010 (quinta in classifica) \"Ivy\" viene certificato disco d'oro (oltre 30.000 copie vendute).\nAll'ultima settimana di gennaio 2011 (nona in classifica) \"Ivy\" viene certificato disco di platino (oltre 60.000 copie vendute).\nDurante la manifestazione dei \"Wind Music Awards 2011\" Elisa presenzia per ritirare il premio \"CD Platino\" per \"Ivy\" e canta i brani \"Sometime Ago\", \"Fresh Air\", \"Qualcosa che non c'\u00e8\", \"Ti vorrei sollevare\" con Giuliano Sangiorgi e \"Basta cos\u00ec\" coi Negramaro.\nNella classifica annuale degli album FIMI/GfK relativa al 2011 \"Ivy\" si \u00e8 classificato al 38\u00ba posto."}
{"id": "3212256", "revid": "300067", "url": "https://it.wikipedia.org/wiki?curid=3212256", "title": "Enoch Olsen", "text": ""}
{"id": "3212266", "revid": "247222", "url": "https://it.wikipedia.org/wiki?curid=3212266", "title": "Marilyn Monroe nella cultura di massa", "text": "All'attrice statunitense Marilyn Monroe vennero dedicate numerose opere, soprattutto film ispirati alla sua persona o canzoni, quello che segue \u00e8 un elenco delle pi\u00f9 note.\nNell'arte.\nAndy Warhol dipinse numerosi ritratti dell'attrice. Nel 2001 fu insieme ad altre star del cinema internazionale come Charlie Chaplin e Greta Garbo ritratta sopra un francobollo nella Germania.\nLa sua immagine venne ritratta da numerosi artisti fra cui Sebastian Kr\u00fcger, Willem de Kooning, Kerry Waghorn e Audrey Flack.\nIl volto di Marilyn compare anche sulla copertina dell'album \"Caution Radiation Area\" del gruppo italiano degli Area.\nNella musica.\nLa canzone \"Candle in the Wind\" (1973), scritta da Bernie Taupin ed Elton John, era dedicata a lei. Elton John l'ha successivamente riscritta per il funerale di Lady Diana Spencer. Bob Hope dedic\u00f2 a Monroe e Joe DiMaggio al tempo in cui si credeva ritornassero insieme la sua canzone \"The Second Time Around\", nominata come miglior canzone per un Oscar nel 1960. Nel 1982 Marilyn viene nominata nella canzone \"The Day Before You Came\" degli ABBA.\nEsistono numerosi canzoni dal titolo \"Marilyn\" o \"Marilyn Monroe\", fra cui quelle di Phoebe Legere, Ray Anthony, Dan Bern e Laze &amp; Royal. Alla sua morte esistono due singoli: \u00bfQui\u00e9n mat\u00f3 a Marilyn? dei Los Prisioneros e Who Killed Marilyn? di Glenn Danzig, fondatore del gruppo Misfits il cui nome venne scelto proprio in onore dell'attrice.\nNella canzone \"Amore speciale\" (Giuni Russo-Giuseppe Tripolino-Maria Antonietta Sisini), inclusa nell'album \"Demo de midi\" (2003) della cantautrice italiana Giuni Russo, viene citato il personaggio di Marilyn Monroe.\n\"Governiment Hooker\" di Lady Gaga \u00e8 dedicata interamente all'attrice ed ai suoi amanti politici, parla inoltre di lei nel singolo \"Dance in the Dark\", nel quale afferma che avrebbe ballato nel buio insieme a lei.\n\u00c8 il titolo di un'opera su Marilyn Monroe del compositore Lorenzo Ferrero.\nNei film.\nDiversi film sono usciti ispirandosi direttamente o indirettamente alla persona e alla vita di Marilyn Monroe, quando lei era in vita il film \"La divina\" scritto da Paddy Chayesky, che si ispirava proprio alla vita dell'attrice che dalla povert\u00e0 otterr\u00e0 la ricchezza al prezzo della felicit\u00e0, verr\u00e0 interpretato da Kim Stanley. A Natale del 2009 Suzie Kennedy, sosia perfetta dell'attrice americana, ha impersonato la figura di Marilyn nel film di Leonardo Pieraccioni \"Io &amp; Marilyn\", dove la Monroe viene chiamata durante una seduta spiritica.\nInoltre molte attrici recitarono la parte di Monroe:\nNei videogiochi.\nMarilyn Monroe appare nel videogioco \"The Sims\" con la sesta expansion pack nel quartiere \"studios\". Arriver\u00e0 solo se si \u00e8 in possesso dell'espansione superstar e si presenter\u00e0 solo nelle feste pi\u00f9 scatenate a bordo di una limousine rosa.\nNell'edilizia.\nLe costruzioni 4 e 5 dell'Absolute World sono chiamati Marilyn Monroe"}
{"id": "3212280", "revid": "1573940", "url": "https://it.wikipedia.org/wiki?curid=3212280", "title": "Angulomastacator daviesi", "text": "Angulomastacator daviesi \u00e8 un dinosauro erbivoro appartenente agli adrosauri, o dinosauri a becco d'anatra. Visse nel Cretacico superiore (Santoniano/Campaniano, tra 84,9 e 70,6 milioni di anni fa) e i suoi resti fossili sono stati ritrovati negli Stati Uniti (Texas).\nEtimologia.\nIl nome \"Angulomastacator\" deriva dal latino e significa pi\u00f9 o meno \u201cmasticatore curvo\u201d, con riferimento alla forma del cranio. Un altro riferimento \u00e8 all'area del Rio Grande nota come Big Bend, dove \u00e8 stato rinvenuto il fossile (\"bend\" in inglese significa \"curva\"). L'epiteto specifico, daviesi, onora Kyle L. Davies, che nel 1983 fu il primo a ipotizzare la presenza di un lambeosauro nella formazione Aguja.\nDescrizione.\nTutto ci\u00f2 che si conosce di questo animale \u00e8 una mascella parziale dalla forma curiosa. Essa \u00e8 infatti fortemente piegata verso il basso, con un'angolazione di circa 45\u00b0 nella sua estremit\u00e0 anteriore. La fila di denti curvava a sua volta verso il basso. Questa mascella \u00e8 diversa da quella di qualunque altro dinosauro a becco d'anatra. Probabilmente \"Angulomastacator\" era un grosso erbivoro semibipede, dalle zampe possenti e dotato di una batteria di denti che si sostituivano quando usurati. \nDistribuzione.\nIl fossile \u00e8 stato ritrovato nella formazione Aguja, che si estende tra il Messico settentrionale e il Texas e che ha restituito i fossili di numerosi altri dinosauri, tra cui \"Agujaceratops\". Le bizzarre caratteristiche della mascella di \"Angulomastacator\" sostengono l'ipotesi che i dinosauri della Aguja Formation fossero forme endemiche. A causa del ritrovamento di fossili di piante e molluschi, questa formazione \u00e8 stata interpretata come il deposito di un piccolo affluente. \nClassificazione.\nBench\u00e9 la mascella sia di forma molto insolita, le caratteristiche dell'osso fanno pensare che \"Angulomastacator\" fosse un dinosauro a becco d'anatra appartenente ai lambeosaurini. Questi erano un gruppo di adrosauri caratterizzato da grandi creste cave sulla cima del cranio, ed \u00e8 probabile che anche \"Angulomastacator\" ne possedesse una. "}
{"id": "3212281", "revid": "1543377", "url": "https://it.wikipedia.org/wiki?curid=3212281", "title": "Orthopoxvirus", "text": "Orthopoxvirus \u00e8 un genere di virus a DNA a doppio filamento rivestiti da una doppia membrana virale, appartenenti alla famiglia \"Poxviridae\", sottofamiglia \"Chordopoxvirinae\" (\"Poxviridae\" che infettano i vertebrati).\nPropriet\u00e0.\nGli \"Orthopoxvirus\" (OPV) sono virus dei vertebrati di grandi dimensioni, morfologicamente identici, correlati antigenicamente fra di loro, che si replicano nel citoplasma delle cellule ospiti. Questi virus possiedono un genoma a DNA a doppia elica lineare di circa 200 KBP contenente ripetizioni terminali invertite di diverse dimensioni, con un contenuto di Guanina-Citosina di circa il 35%.\nGli \"Orthopoxvirus\" misurano 250 per 200 nanometri e possiedono una doppia membrana virale: una membrana esterna, di struttura tubolare e presente quando il virus \u00e8 al di fuori della cellula (proviene dalla membrana della cellula infettata), e una membrana interna, propria del virus. Al microscopio elettronico, il capside ha la forma di un manubrio, ai cui lati sono presenti degli ammassi di proteine, detti \"corpi laterali\", di cui si ignora la funzione. All'interno del capside c'\u00e8 il suo DNA, composto da circa 185 000 paia di basi e una decina circa di enzimi coinvolti nella trascrizione del DNA.\nI virus del genere Orthopoxvirus si legano a recettori sulla membrana plasmatica delle cellule ospiti e quindi vi penetrano attraverso vacuoli fagocitari della cellula. Il genoma virale viene replicato nel citoplasma, dove vengono quindi assemblate le particelle virali. Le nuove particelle virali compaiono all'interno della cellula dopo 4-5 ore dall'infezione: hanno forma rotonda o ovale e dimensioni pi\u00f9 grandi delle particelle virali mature. Dopo circa 2 ore compaiono le particelle virali mature; la moltiplicazione virale continua per altre 16-24 ore finch\u00e9 la cellula ospite viene lisata, rilasciando il virus infettante che pu\u00f2 entrare nelle cellule circostanti\nLe relazioni antigeniche tra gli \"Orthopoxvirus\" si determinano per mezzo di estratti di cellule infette. Possono essere messi in evidenza fino a 20 antigeni in grado di fornire linee di precipitazione con sieri antivirali. Gli \"Orthopoxvirus\" sono molto simili antigenicamente e con la reazione di precipitazione evidenzia che differiscono l'uno dall'altro in genere per non pi\u00f9 di un antigene. Nel nucleo di tutti i Poxviridae c'\u00e8 un antigene in comune (antigene Nucleo-Proteico, NP). Oltre a questi antigeni strutturali, vengono prodotti emoagglutinine e antigeni solubili.\nClassificazione.\nLa tassonomia degli \"Orthopoxvirus\" \u00e8 basata su caratteristiche biologiche, per esempio la suscettibilit\u00e0 degli animali ospiti, la temperatura di crescita in coltura cellulare o sulla membrana corionallantoidea dell'embrione di pollo, sulla morfologia delle lesioni virali prodotta sulla membrana corionallantoidea embrionaria, e sulle mappe di restrizione del DNA genomico. Di recente sono stati sviluppati metodi basati sulla Real time PCR e il sequenziamento del DNA \nSono noti 12 specie di \"Orthopoxvirus\", quattro dei quali (il virus del vaiolo umano, delle scimmie, il bovino e il \"Vaccinia\") possono infettare gli esseri umani: "}
{"id": "3212282", "revid": "22356", "url": "https://it.wikipedia.org/wiki?curid=3212282", "title": "Angulomastacator", "text": ""}
{"id": "3212283", "revid": "1573940", "url": "https://it.wikipedia.org/wiki?curid=3212283", "title": "Aralosaurus tuberiferus", "text": "Aralosaurus tuberiferus \u00e8 un dinosauro erbivoro appartenente agli adrosauri, o dinosauri a becco d'anatra. Visse nel Cretacico superiore (Santoniano/Campaniano, tra 85,8 e 70,6 milioni di anni fa) e i suoi resti fossili sono stati rinvenuti in Kazakistan.\nDescrizione.\n\u00c8 noto per avere una piccola cresta cava sul cranio. Tutto ci\u00f2 che si conosce di questo dinosauro \u00e8 un cranio parziale ma ben conservato, che mette in evidenza una cresta incipiente proprio di fronte agli occhi. Il cranio mostra somiglianze con quello della maggior parte degli adrosauridi, ed \u00e8 probabile che anche \"Aralosaurus\" fosse un grosso erbivoro semibipede dal corpo poderoso e dalle zampe possenti. La lunghezza dell'animale doveva aggirarsi tra i 6 e gli 8 metri. I denti di \"Aralosaurus\" erano oltre mille, organizzati in trenta file, e costituivano un notevole sistema di masticazione. Come tutti gli adrosauri, infatti, anche \"Aralosaurus\" era dotato di mascelle articolate che, unite alla dentatura, permettevano all'animale di masticare il cibo. La parte posteriore del cranio di \"Aralosaurus\" era larga, una caratteristica che suggerisce la presenza di potenti muscoli masticatori. \nClassificazione.\nQuesto dinosauro \u00e8 stato descritto per la prima volta dal paleontologo russo Rozhdestvensky nel 1968 ed \u00e8 stato attribuito ai dinosauri a becco d'anatra. La caratteristica cresta nei pressi del naso ha fatto ipotizzare che \"Aralosaurus\" fosse uno stretto parente del ben noto \"Gryposaurus\", un adrosauro americano vissuto qualche milione di anni dopo. Studi pi\u00f9 recenti hanno messo in luce come questa cresta fosse probabilmente cava; ci\u00f2, unitamente ad altre caratteristiche del cranio, ha portato i paleontologi a ritenere che \"Aralosaurus\" fosse un rappresentante primitivo dei lambeosauri, un gruppo di dinosauri a becco d'anatra dotati di grandi creste cave. Pi\u00f9 o meno negli stessi luoghi e nello stesso periodo viveva \"Jaxartosaurus\", un altro lambeosauro primitivo. "}
{"id": "3212284", "revid": "22356", "url": "https://it.wikipedia.org/wiki?curid=3212284", "title": "Aralosaurus", "text": ""}
{"id": "3212286", "revid": "1573940", "url": "https://it.wikipedia.org/wiki?curid=3212286", "title": "Archaeoceratops", "text": "Archaeoceratops \u00e8 un genere di dinosauri erbivori appartenenti ai ceratopsi, o dinosauri cornuti. Visse nel Cretacico inferiore (Aptiano, tra 125,45 e 112,6 milioni di anni fa) e i suoi resti fossili sono stati ritrovati in Cina.\nDescrizione.\n\u00c8 considerato uno dei pi\u00f9 piccoli e primitivi dinosauri cornuti. Questo dinosauro \u00e8 conosciuto per alcuni scheletri incompleti, attribuiti a due specie di forma e dimensioni simili. Non raggiungeva il metro di lunghezza, e le lunghe zampe posteriori lo denotano come una forma bipede, contrariamente alla maggior parte dei ceratopsi successivi. Il cranio era piuttosto grosso in relazione al corpo (19 centimetri di lunghezza) e non presenta tracce di corna, ma possiede un corto \u201ccollare\u201d depresso formato dagli squamosi e dai parietali. La dentatura era molto particolare: i denti della mandibola erano piccoli, a corona bassa e seghettati come quelli dei dinosauri ornitopodi, mentre i denti superiori (nella mascella) erano pi\u00f9 grandi e dotati di una lunga striatura longitudinale, simili a quelli di \"Protoceratops\". \nPaleobiologia.\nProbabilmente \"Archaeoceratops\" era un veloce corridore, che poteva sfuggire ai predatori grazie alle lunghe zampe posteriori. Il grosso becco anteriore gli permetteva di strappare il fogliame di cui si nutriva e i denti lo macinavano con facilit\u00e0.\nClassificazione.\nSono note due specie di \"Archaeoceratops\" (A. oshimai e A. yujingziensis), che differiscono fra loro per alcuni dettagli della mascella e della dentatura. La specie tipo (\"A. oshimai\") \u00e8 stata descritta da Dong Zhiming e Y. Azuma nel 1997, ed \u00e8 stata subito considerata il pi\u00f9 antico e primitivo membro dei neoceratopsi. Probabilmente \"Archaeoceratops\" si trova in una posizione intermedia tra quella dei ceratopsi arcaici, come \"Psittacosaurus\" e \"Chaoyangsaurus\", e quella di ceratopsi pi\u00f9 evoluti come \"Protoceratops\" e i veri ceratopsidi. Altri ceratopsi che probabilmente avevano raggiunto lo stesso grado evolutivo sono \"Liaoceratops\" e \"Yamaceratops\", entrambi del Cretaceo inferiore dell'Asia orientale."}
{"id": "3212287", "revid": "305330", "url": "https://it.wikipedia.org/wiki?curid=3212287", "title": "Caenis", "text": ""}
{"id": "3212288", "revid": "1546219", "url": "https://it.wikipedia.org/wiki?curid=3212288", "title": "Archaeodontosaurus descouensi", "text": "L\u2019archeodontosauro (Archaeodontosaurus descouensi) \u00e8 un dinosauro erbivoro appartenente ai sauropodi. Visse nel Giurassico medio (Bathoniano, circa 165 milioni di anni fa) e i suoi resto fossili sono stati ritrovati in Madagascar. \u00c8 noto per le strane caratteristiche primitive dei denti.\nDescrizione.\nQuesto dinosauro \u00e8 conosciuto per il fossile di una mandibola con tanto di denti, dalle caratteristiche insolite. La forma della mandibola, infatti, richiama quella dei sauropodi evoluti, con la parte anteriore che si ispessisce e diviene profonda, ma i denti sono invece di foggia antiquata, molto simili a quelli dei prosauropodi (con tanto di margine dentellato). Dal momento che questo \u00e8 l'unico resto fossile finora noto, non \u00e8 possibile ricostruire in maniera dettagliata l'animale; probabilmente \"Archaeodontosaurus\" era un grosso quadrupede, con collo e coda lunghi e zampe colonnari.\nClassificazione.\n\"Archaeodontosaurus\" ha posto non pochi problemi ai paleontologi riguardo all'evoluzione dei sauropodi. La maggior parte dei sauropodi basali, infatti, possiede mandibole primitive (basse e allungate) ma una dentatura gi\u00e0 evoluta, con denti a cucchiaio come i sauropodi evoluti. In \"Archaeodontosaurus\", invece, queste caratteristiche erano ribaltate.\nQuesto animale, inoltre, \u00e8 un indicatore della diversit\u00e0 dei sauropodi del Giurassico medio del Madagascar: i fossili differiscono da quelli attribuiti a \"Lapparentosaurus\" e al cosiddetto \u201cBothriospondylus\u201d (spesso considerati un medesimo animale), e suggeriscono che in quelle faune vi furono almeno due differenti sauropodi.\nEtimologia.\nQuesto dinosauro \u00e8 stato descritto dal professor Eric Buffetaut nel 2005. Il nome significa \"lucertola dai denti arcaici\", mentre l'epiteto specifico \u00e8 dedicato al naturalista Didier Descouens."}
{"id": "3212289", "revid": "22356", "url": "https://it.wikipedia.org/wiki?curid=3212289", "title": "Archaeodontosaurus", "text": ""}
{"id": "3212291", "revid": "767487", "url": "https://it.wikipedia.org/wiki?curid=3212291", "title": "Spinophorosaurus nigerensis", "text": "Lo spinoforosauro (Spinophorosaurus nigerensis) \u00e8 un dinosauro erbivoro appartenente ai sauropodi. Visse nel Giurassico medio (circa 170 milioni di anni fa) e i suoi resti fossili sono stati ritrovati in Africa (Niger). \u00c8 caratterizzato da una bizzarra coda armata di spine simile a quella degli stegosauri.\nLa specie tipo, \"S. nigerensis\", finora l'unica assegnata a questo genere, \u00e8 stata descritta da Remes et. al. nel 2009.\nDescrizione.\nQuesto dinosauro \u00e8 noto per due esemplari incompleti, che hanno permesso di ricostruire un sauropode dall'aspetto piuttosto particolare: tra i fossili, infatti sono presenti alcuni osteodermi a forma di spina, probabilmente provenienti dalla coda. \u00c8 probabile, quindi, che \"Spinophorosaurus\" possedesse una serie di spuntoni ossei al termine della coda, proprio come quelli degli stegosauri. Il resto del corpo di questo animale non doveva differire molto da quello di altri sauropodi primitivi: il collo e la coda erano moderatamente allungati, e il cranio doveva avere un aspetto alto e relativamente corto. \nClassificazione.\n\"Spinophorosaurus\" (il cui nome significa \u201clucertola portatrice di spine\u201d) \u00e8 considerato dagli autori un sauropode molto primitivo, forse ancestrale al grande gruppo degli eusauropodi, che comprende quasi tutti i sauropodi ben conosciuti. I suoi resti provengono dalla formazione Irhazer, che fino al 2009 era ritenuta appartenere a sedimenti del Cretaceo inoltrato e che ha restituito i resti di altri dinosauri piuttosto primitivi, come \"Jobaria\", \"Afrovenator\" e \"Spinostropheus\"."}
{"id": "3212292", "revid": "22356", "url": "https://it.wikipedia.org/wiki?curid=3212292", "title": "Spinophorosaurus", "text": ""}
{"id": "3212295", "revid": "224230", "url": "https://it.wikipedia.org/wiki?curid=3212295", "title": "Granja de San Ildefonso", "text": ""}
{"id": "3212296", "revid": "305330", "url": "https://it.wikipedia.org/wiki?curid=3212296", "title": "Archaeornithoides deinosauriscus", "text": "L\u2019archeornitoide (Archaeornithoides deinosauriscus) \u00e8 un dinosauro carnivoro appartenente ai celurosauri. Visse nel Cretaceo superiore (Campaniano, circa 72 milioni di anni fa). I suoi resti fossili sono stati scoperti in Mongolia. \u00c8 stato ritenuto un prossimo parente degli uccelli.\nDescrizione.\nI resti di questo dinosauro consistono in un frammento di cranio di un esemplare giovane, comprendente mascelle, mandibole e ossa del palato. \"Archaeornithoides\", che doveva essere di dimensioni minuscole, \u00e8 stato descritto come il pi\u00f9 prossimo parente degli uccelli all'epoca della sua prima descrizione (1992) in quanto possedeva alcune caratteristiche craniche che si riscontrano negli uccelli odierni ma, fino ad allora, combinate insieme non erano state riscontrate in alcun dinosauro teropode noto: condotti pneumatici, ampie aperture palatali, una particolare sutura tra mascellare e premascellare, mancanza di placche ossee interdentali e denti non seghettati. Da allora, per\u00f2, queste caratteristiche sono state riscontrate in alcuni teropodi troodontidi e dromeosauridi.\nClassificazione.\nLe curiose caratteristiche del cranio di \"Archaeornithoides\" hanno portato i paleontologi a notare somiglianze di volta in volta con gli uccelli, i troodontidi e addirittura \"Baryonyx\". Successivamente, \u00e8 stato proposto che \"Archaeornithoides\" potesse essere un esemplare giovane di un troodonte gi\u00e0 noto negli stessi giacimenti, come \"Saurornithoides\" o \"Byronosaurus\"; tuttavia, le caratteristiche craniche dei giovani troodonti perdurano allo stadio adulto, e non si conosce alcun fossile che possa corrispondere alla forma adulta di \"Archaeornithoides\". Attualmente questo animale viene assegnato, con qualche dubbio, alla famiglia dei troodontidi.\nUna preda dei mammiferi primitivi?\nI paleontologi Elzanowski e Wellnhofer (1993) notarono che l'esemplare di \"Archaeornitoides\" presentava segni di morsi distintivi, e suggerirono che la sua scatola cranica possa essere stata morsa da un mammifero della taglia di una faina (ad es. \"Deltatheridium\", comune nello stesso giacimento). Un altro studio (Clark et al., 2002) ha posto in evidenza che l'esemplare potrebbe anche essere passato attraverso il canale digerente del predatore, prima di fossilizzarsi. Se ci\u00f2 fosse vero, questo potrebbe essere il primo esempio di predazione da parte di un mammifero mesozoico su un dinosauro (si veda \"Repenomamus\")."}
{"id": "3212298", "revid": "22356", "url": "https://it.wikipedia.org/wiki?curid=3212298", "title": "Archaeornithoides", "text": ""}
{"id": "3212302", "revid": "1305772", "url": "https://it.wikipedia.org/wiki?curid=3212302", "title": "Jamaica (disambigua)", "text": ""}
{"id": "3212303", "revid": "287204", "url": "https://it.wikipedia.org/wiki?curid=3212303", "title": "Archaeornithomimus", "text": "L\u2019archeornitomimo (gen. Archaeornithomimus) era un dinosauro onnivoro, appartenente agli ornitomimidi, o dinosauri struzzo. Visse nel Cretaceo superiore (circa 80 milioni di anni fa). I suoi resti fossili sono stati ritrovati in Cina e, forse, in Uzbekistan e in Nordamerica. \nDescrizione.\nQuesto dinosauro \u00e8 conosciuto per fossili piuttosto incompleti, che non permettono una chiara ricostruzione dell'animale. La specie tipo (A. asiaticus) \u00e8 nota attraverso ossa delle zampe che fanno supporre l'esistenza di un veloce bipede dalle zampe snelle, molto simile al pi\u00f9 noto \"Struthiomimus\". Dalle dimensioni delle ossa, si \u00e8 potuto constatare che \"Archaeornithomimus\" doveva essere lungo circa 3,3 metri e pesante forse 50 chilogrammi. \nClassificazione.\nDescritto per la prima volta da Charles Whitney Gilmore nel 1933 come una specie asiatica di \"Ornithomimus\", questo animale \u00e8 stato in seguito considerato un genere a parte grazie alla revisione dei dinosauri struzzo operata da Dale Russell nel 1972. Oltre alla specie tipo, sono state ascritte a questo genere altre due specie frammentarie: A. bissektensis, proveniente dall'Uzbekistan, e A. affinis, sulla base di resti molto incompleti rinvenuti in Maryland e originariamente assegnati a \"Ornithomimus\". Attualmente \"Archaeornithomimus\" \u00e8 considerato un ornitomimide relativamente evoluto, all'origine delle ben note forme nordamericane. \nStile di vita.\nNon \u00e8 chiaro quale possa essere stato lo stile di vita di questo animale; facendo un raffronto con le forme pi\u00f9 note, \u00e8 possibile che \"Archaeornithomimus\" fosse un animale onnivoro, che forse predava piccoli invertebrati ma si cibava anche di piante. "}
{"id": "3212304", "revid": "2034231", "url": "https://it.wikipedia.org/wiki?curid=3212304", "title": "Gillett", "text": ""}
{"id": "3212307", "revid": "1573940", "url": "https://it.wikipedia.org/wiki?curid=3212307", "title": "Arenysaurus ardevoli", "text": "Arenysaurus ardevoli \u00e8 un dinosauro erbivoro appartenente agli adrosauri, o dinosauri a becco d'anatra. Visse alla fine del Cretacico superiore (Maastrichtiano, circa 65 milioni di anni fa) e fu uno degli ultimi dinosauri. I suoi resti fossili sono stati ritrovati in Spagna.\nDescrizione.\nQuesto dinosauro \u00e8 conosciuto grazie ai fossili di redti cranici e postcranici, privi per\u00f2 della parte superiore del cranio. Dalla ricostruzione effettuata dagli studiosi, \"Arenysaurus\" doveva essere un erbivoro semibipede dalla corporatura relativamente robusta, dotato di zampe posteriori poderose; la lunghezza doveva aggirarsi sui 5-6 metri.\nClassificazione.\n\"Arenysaurus\" (il cui nome deriva dalla zona di Ar\u00e9n nei Pirenei, dove sono stati ritrovati i fossili) \u00e8 un rappresentante dei lambeosaurini, un gruppo di dinosauri a becco d'anatra caratterizzato da creste cave nella parte superiore del cranio. \nI fossili non permettono di ricostruire la forma della cresta, ma le caratteristiche relativamente primitive indicano che \"Arenysaurus\" doveva essere un lambeosauro basale, nonostante la tarda apparizione nella documentazione fossile, alla fine dell'era dei dinosauri."}
{"id": "3212309", "revid": "22356", "url": "https://it.wikipedia.org/wiki?curid=3212309", "title": "Arenysaurus", "text": ""}
{"id": "3212311", "revid": "1609015", "url": "https://it.wikipedia.org/wiki?curid=3212311", "title": "Predica di san Giovanni Battista (Raffaello)", "text": "La Predica di san Giovanni Battista \u00e8 un dipinto a olio su tavola di pioppo (26x53,3\u00a0cm) di Raffaello Sanzio, datato (sull'orlo del manto della Vergine sotto la mano sinistra) 1505 e conservato nella National Gallery di Londra. Faceva parte della predella della \"Pala Ansidei\".\nStoria.\nSulla pala, nello stesso museo, si trova la data 1505. Nel 1764 venne separata dal pannello principale e dagli altri scomparti della predella entrando, in seguito, nella collezione Landsdowne e in quella Mersey, per approdare infine al museo londinese nel 1983.\nFacevano parte della predella originale anche lo \"Sposalizio della Vergine\" e il \"Miracolo di san Nicola\", andati dispersi.\nDescrizione e stile.\nSan Giovanni Battista si trova all'estrema destra, su un rialzo del terreno, mentre arringa alla folla facendo il suo tipico gesto di indicare il cielo, cio\u00e8 Dio. Nel paesaggio umbro, di colline che si aprono al centro, punteggiate da alberelli fronzuti, stanno numerosi personaggi, in varie disposizioni (chi seduto, chi in piedi, chi a cavallo) e vestiti con estro da cappelli esotici e manti variopinti. Allo stile di Raffaello rimandano la ricchezza cromatica, la naturalezza della disposizione spaziale e la vivacit\u00e0 dei due putti seduti su una roccia davanti al Battista. Altri dettagli sembrano di minore qualit\u00e0, come san Giovanni stesso, forse frutto di aiuti."}
{"id": "3212312", "revid": "838137", "url": "https://it.wikipedia.org/wiki?curid=3212312", "title": "Commodore Business Machines, Inc.", "text": ""}
{"id": "3212313", "revid": "1573940", "url": "https://it.wikipedia.org/wiki?curid=3212313", "title": "Arkharavia heterocoelica", "text": "Arkharavia heterocoelica \u00e8 un dinosauro erbivoro appartenente agli ornitopodi. Visse nel Cretacico superiore (Maastrichtiano, circa 70 milioni di anni fa). I suoi resti fossili sono stati ritrovati in Russia orientale, nella regione dell'Amur.\nDescrizione.\nL'esemplare tipo consiste in un singolo dente e in alcune vertebre della parte iniziale della coda. Le vertebre sono piuttosto insolite in quanto sono debolmente eterocele (da qui il nome specifico \"heterocoelica\"), ovvero presentano il centro vertebrale con la superficie articolare a forma di sella. L'aspetto di questo dinosauro doveva essere quello di un erbivoro semibipede dalle possenti zampe posteriori e dal cranio dotato di un becco. \nPaleobiologia.\n\u00c8 probabile che \"Arkharavia\" vivesse in una pianura alluvionale che un tempo costituiva la regione dell'Amur. Negli stessi luoghi vivevano numerosi altri dinosauri erbivori, principalmente dinosauri a becco d\u2019anatra. Tra questi, da ricordare i lambeosauri \"Amurosaurus\", \"Olorotitan\" e \"Charonosaurus\", e gli adrosauri \"Kerberosaurus\" e \"Wulagasaurus\".\nClassificazione.\nDescritto per la prima volta nel 2010, \"Arkharavia\" \u00e8 stato dapprima considerato un rappresentante dei titanosauri, un gruppo di sauropodi tipici del Cretaceo e vissuti principalmente nei continenti meridionali. Le vertebre, secondo lo studio in cui venne descritto il genere, portavano una notevole somiglianza con quelle di \"Chubutisaurus\", un altro titanosauro vissuto qualche milione di anni prima in Sudamerica. \nIn seguito, un nuovo studio venne effettuato sui resti fossili (Godefroit et al., 2011): nella pubblicazione si \u00e8 determinato che le vertebre, in realt\u00e0, appartenevano a un dinosauro a becco d'anatra (adrosauride)."}
{"id": "3212314", "revid": "22356", "url": "https://it.wikipedia.org/wiki?curid=3212314", "title": "Arkharavia", "text": ""}
{"id": "3212315", "revid": "92689", "url": "https://it.wikipedia.org/wiki?curid=3212315", "title": "Nomen conservandum", "text": "Nomen conservandum (plurale nomina conservanda, abbreviazione \"nom. cons.\") \u00e8 una locuzione latina utilizzata nelle convenzioni di nomenclatura scientifica per indicare \"un nome che deve essere conservato\", ovvero una denominazione scientifica che gode di specifiche protezioni nomenclaturali. \nSi tratta in pratica di nomi che, malgrado non rispettino le regole di nomenclatura, devono continuare a essere adoperati perch\u00e9 ormai di uso comune e universale.\nLa locuzione \u00e8 utilizzata con diverse accezioni nel Codice internazionale di nomenclatura botanica e nel Codice internazionale di nomenclatura zoologica.\nBotanica.\nIn botanica la locuzione \"nomen conservandum\" \u00e8 definita come: \nLa procedura di conservazione di un nome \u00e8 governata dall'articolo 14 dell'ICBN.Il suo scopo \u00e8: \nLa procedura si pu\u00f2 applicare a taxa appartenenti al rango di famiglia, genere, specie o a ranghi intermedi. \nIl Codice di Nomenclatura prevede anche la possibilit\u00e0 di rigetto di un nome (art. 56), creando un \"nomen rejiciendum\" (abbr.:\u00a0\"nom.\u00a0rej.\"), cio\u00e8 che non pu\u00f2 pi\u00f9 essere usato. \nUn esempio di \"nomen conservandum\" in botanica \u00e8 \"Ophrys speculum\".\nLa prima descrizione di questa orchidea si deve al naturalista tedesco Johann Heinrich Friedrich Link, che nel 1800 descrisse un esemplare raccolto nei pressi di Lisbona, battezzandolo appunto con il nome di \"Ophrys speculum\". In epoca successiva, nel 1804, il botanico portoghese F\u00e9lix Avelar Brotero pubblic\u00f2 la descrizione di una specie assai simile, raccolta nei pressi di Coimbra, cui diede il nome di \"Ophrys vernixia\". Qualche anno dopo, nel 1806, il botanico siciliano Antonino Bivona Bernardi, basandosi su esemplari raccolti nei dintorni di Palermo, descrisse la medesima entit\u00e0 dandole il nome di \"Ophrys ciliata\".\nNella realt\u00e0 le tre denominazioni, \"O. speculum\", \"O. vernixia\" e \"O. ciliata\", hanno continuato a essere utilizzate indifferentemente dai botanici dei vari paesi, creando una notevole confusione. Per porre fine al \"caos nomenclaturale\" \u00e8 intervenuto nel 2004 il botanico tedesco Werner Greuter che ha proposto di inserire il binomio \"Ophrys speculum\" tra i \"nomina conservanda\". La proposta di Greuter \u00e8 stata accolta in via definitiva dal Congresso botanico internazionale tenutosi a Vienna nel 2005.\nLa procedura di conservazione pu\u00f2 essere limitata alla ortografia di un nome, come per esempio \"Euonymus\" (giudicato da preferire al formalmente pi\u00f9 corretto \"Evonymus\"), \"Guaiacum\" (in luogo di \"Guajacum\"), \"Hieronyma\" (invece di \"Hyeronima\" o \"Hieronima\").\nMolti esempi di \"nomina conservanda\" si ritrovano tra alcune delle famiglie pi\u00f9 conosciute di piante. Secondo le regole dell'ICBN i nomi delle famiglie si ricavano dal nome del genere tipo con l'aggiunta del suffisso \"aceae\". Cos\u00ec, la famiglia dei cereali si denomina Poaceae a partire dal nome del genere tipo \"Poa\", ovvero la famiglia delle Brassicaceae prende il suo nome dal genere \"Brassica.\" Ci\u00f2 nonostante, \u00e8 molto diffuso l'uso di denominare, rispettivamente, le prime Gramineae e le seconde Cruciferae. Entrambe le denominazioni sono state considerate \"nomina conservanda\".Le famiglie in cui, come eccezione, si permette l'uso del nome tradizionale sono:\nZoologia.\nIn zoologia il termine \"nomen conservandum\", (in inglese \"conserved name\"), \u00e8 definito nel glossario del Codice internazionale di nomenclatura zoologica come: \nUn esempio di \"nomen conservandum\" \u00e8 il nome del genere \"Tyrannosaurus\", formalmente descritto nel 1912. Solo successivamente ci si rese conto che il genere \"Manospondylus\" (che era stato formalmente descritto nel 1892) era sostanzialmente lo stesso genere di \"Tyrannosaurus\" (sinonimo). Secondo le convenzioni di nomenclatura \"Manospondylus\" avrebbe dovuto avere la precedenza e sarebbe stato quindi il nome valido. Ma la Commissione Internazionale di Nomenclatura Zoologica ha deliberato che \"Tyrannosaurus\", nome nel frattempo divenuto pi\u00f9 diffuso e conosciuto, fosse il nome accettato (\"nomen conservandum\"), classificando invece \"Manospondylus\" come \"nomen oblitum\" (dal latino: nome dimenticato).\nLa Commissione Internazionale di Nomenclatura Zoologica prevede procedure leggermente diverse dalla omologa commissione botanica, ma con analoghi principi di base."}
{"id": "3212317", "revid": "305330", "url": "https://it.wikipedia.org/wiki?curid=3212317", "title": "Atsinganosaurus velauciensis", "text": "L'atsinganosauro (Atsinganosaurus velauciensis) \u00e8 un dinosauro erbivoro appartenente ai sauropodi. Visse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Europa (Francia).\nDescrizione.\nConosciuto per resti ben conservati provenienti dalla localit\u00e0 di Velaux-La Bastide Neuve (zona di Aix-en-Provence, Francia), questo dinosauro possedeva il tipico aspetto dei dinosauri sauropodi: collo e coda lunghi, un corpo voluminoso sorretto da arti colonnari. Rispetto ad altri sauropodi simili (ad es. \"Ampelosaurus\") questo dinosauro aveva un aspetto vagamente pi\u00f9 snello. Doveva essere lungo almeno 12 metri.\nClassificazione.\nIl nome generico, \"Atsinganosaurus\", significa \u201clucertola zingara\u201d: ci\u00f2 dipende dal fatto che i paleontologi che lo descrissero (Garcia et al., 2010) ritennero che questo animale compisse migrazioni tra l'Europa occidentale e quella orientale. \"Atsinganosaurus\" \u00e8 considerato un membro dei titanosauri, un gruppo di sauropodi caratteristici del Cretaceo. Rispetto ad altri titanosauri europei (come \"Ampelosaurus\", \"Lirainosaurus\" e \"Magyarosaurus\"), \"Atsinganosaurus\" \u00e8 considerato pi\u00f9 primitivo. \u00c8 possibile che un suo stretto parente fosse \"Malawisaurus\", vissuto in Africa molti milioni di anni prima. "}
{"id": "3212318", "revid": "22356", "url": "https://it.wikipedia.org/wiki?curid=3212318", "title": "Atsinganosaurus", "text": ""}
{"id": "3212320", "revid": "21880", "url": "https://it.wikipedia.org/wiki?curid=3212320", "title": "Nomina conservanda", "text": ""}
{"id": "3212324", "revid": "1305772", "url": "https://it.wikipedia.org/wiki?curid=3212324", "title": "Glen Ridge", "text": ""}
{"id": "3212350", "revid": "1305772", "url": "https://it.wikipedia.org/wiki?curid=3212350", "title": "Dangerously in Love (Destiny's Child)", "text": "Dangerously in Love \u00e8 un brano musicale R&amp;B-soul scritto dalla leader delle Destiny's Child, Beyonc\u00e9. La ballata fu incisa dal gruppo, per il loro terzo studio album \"Survivor\".\nNel 2003, Beyonc\u00e9 registr\u00f2 nuovamente il brano, con un titolo diverso, per il primo album da solista, che intitol\u00f2 proprio come l'originale pezzo da lei scritto per il gruppo, \"Dangerously in Love\".\nDangerously in Love 2.\nBeyonc\u00e9 registr\u00f2 nuovamente la canzone per il album di debutto \"Dangerously in Love\" cambiandole il titolo in \"Dangerously in Love 2\". La versione di Beyonc\u00e9 ricevette buoni responsi dalla critica musicale e, per svariate settimane, circol\u00f2 sulle radio statunitensi, anche se negli altri paesi non fu mai pubblicato. Non \u00e8 mai stato girato un video per la canzone, anche se, spesso, su BET viene trasmessa la performance della cantante, registrata anche sull'album live \"\".\nBeyonc\u00e9 cant\u00f2 dal vivo il brano per la prima volta ai Grammy Awards 2004, dove vinse anche un award come \"Best Female R&amp;B Vocal Performance\". Spesso, la canta come preludio a \"Crazy in Love\", come nel suo primo tour mondiale di concerti The Beyonc\u00e9 Experience con una sua cover di \"He Loves Me (Lyzel in E Flat)\" canzone del 2000 di Jill Scott e pi\u00f9 recentemente in un medley con la versione ballad di \"Sweet Dreams\" e la cover della famosa Sweet Love di Anita Baker.\nIl 14 giugno 2006 la canzone \u00e8 stata certificata disco d'oro dal RIAA per aver venduto pi\u00f9 di 500.000 copie."}
{"id": "3212361", "revid": "767487", "url": "https://it.wikipedia.org/wiki?curid=3212361", "title": "Cheyne Gadson", "text": ""}
{"id": "3212365", "revid": "1793900", "url": "https://it.wikipedia.org/wiki?curid=3212365", "title": "Ts\u016btenkaku", "text": ", lett. \"Torre che tocca il cielo\", di propriet\u00e0 della Ts\u016btenkaku Kanko Ltd. \u00e8 uno dei pi\u00f9 famosi edifici di Osaka, in Giappone. Vera attrazione per i visitatori, sorge nel distretto Shinsekai di Naniwa-ku, Ebisu Higashi 1-18-6.\nRaggiunge un'altezza di 103 metri: il principale piano panoramico si trova a un'altezza di 91 metri\nStoria.\nL'attuale torre \u00e8 il secondo edificio a occupare il sito. La torre originale, progettata sul modello della Torre Eiffel, fu costruita nel 1912, e venne collegata all'adiacente luna park attraverso una funivia. Nel periodo della prima costruzione, la torre raggiungeva 64 metri di altezza ed era il secondo edificio pi\u00f9 alto dell'Asia. \u00c8 diventata rapidamente una delle attrazioni pi\u00f9 popolari della citt\u00e0, richiamando visitatori da molte parti del Giappone. La struttura originale si incendi\u00f2 nel 1943 e venne seriamente danneggiata, tanto che si prefer\u00ec smontarla e utilizzarne l'acciaio nello sforzo bellico.\nDopo la fine della guerra, molti cittadini si riunirono per ricostruire la torre. Venne fondata la societ\u00e0 privata \"Ts\u016btenkaku Kanko\" che selezion\u00f2 Tach\u016b Nait\u014d, in Giappone considerato il \"Padre delle Torri\" , per progettarla una seconda volta. La nuova struttura ottagonale venne inaugurata nel 1956.\nSul piano panoramico al quinto piano \u00e8 esposta una statuetta in legno di Billiken, il dio della felicit\u00e0 o \"delle cose cos\u00ec come dovrebbero essere\". Creata dall'americana Florence Pretz, insegnante d'arte e illustratrice, la statuetta arriv\u00f2 in Giappone probabilmente nel 1910 e fu inizialmente esposta dentro il Luna park di Osaka appena aperto; nel 1923 il parco chiuse i battenti e la statuetta and\u00f2 perduta. Ritenuta importante per la rinascita della torre, da una vecchia fotografia dell'originale venne creata una copia esposta nella torre dal 1979; da quel momento la statuetta fu sempre associata alla torre ed \u00e8 diventata un simbolo augurante buona fortuna. Ogni anno migliaia di visitatori mettono monetine nella sua cassetta per le offerte e sfregano le piante dei suoi piedi per vedere ogni desiderio esaudito.\nLa torre \u00e8 inoltre famosa per le sue luci al neon che vengono ciclicamente cambiate dopo pochi anni dall'installazione (vennero spente solo nel 1974-1976 a causa della crisi petrolifera) e che pubblicizzano la societ\u00e0 Hitachi che sovvenziona la torre dal 1957; un lato della torre \u00e8 comunque adibito a spazio per annunci di pubblica utilit\u00e0."}
{"id": "3212383", "revid": "834", "url": "https://it.wikipedia.org/wiki?curid=3212383", "title": "Pasadena, California", "text": ""}
{"id": "3212393", "revid": "300067", "url": "https://it.wikipedia.org/wiki?curid=3212393", "title": "Charles Vaughn", "text": ""}
{"id": "3212394", "revid": "767487", "url": "https://it.wikipedia.org/wiki?curid=3212394", "title": "Complete Vision", "text": "Complete Vision \u00e8 il secondo EP della rock band britannica dei Queen, pubblicato per la prima volta nel dicembre del 1985.\nFa parte del Box Set in edizione limitata The Complete Works ed \u00e8 l'LP bonus del cofanetto. \u00c8 reperibile unicamente all'interno di questo Box Set.\nIl disco.\nQuesto disco (uscito solo in versione LP) contiene 2 singoli e 5 B-Sides, fino a quel momento mai pubblicati su album."}
{"id": "3212395", "revid": "88740", "url": "https://it.wikipedia.org/wiki?curid=3212395", "title": "Godley", "text": ""}
{"id": "3212396", "revid": "332944", "url": "https://it.wikipedia.org/wiki?curid=3212396", "title": "Schonach", "text": ""}
{"id": "3212403", "revid": "198277", "url": "https://it.wikipedia.org/wiki?curid=3212403", "title": "Tiki-taka", "text": "Con il termine tiki-taka (\"tiqui-taca\" in spagnolo) si indica uno stile di gioco del calcio nato e diffuso prevalentemente in Spagna, caratterizzato da una lunga serie di passaggi ravvicinati, ad altezza ridotta e svolti con estrema calma, in modo da imporre il proprio possesso di palla per la maggior parte della durata della partita.\nLo scopo \u00e8 diminuire le \"chance\" e il tempo a disposizione dell'avversario per fare azioni, mentre si costringe quest'ultimo a stancarsi inseguendo la sfera. Per questo motivo in tale schema di gioco il possesso palla \u00e8 mantenuto con molta pazienza principalmente per \"vie orizzontali\", mentre le verticalizzazioni sono limitate soltanto ai momenti in cui capita di riuscire a trovare nitidi spazi tra le linee; questi ultimi sono facilitati poich\u00e9 l'avversario che subisce il \"tiki-taka\" \u00e8 obbligato a rimanere in fase difensiva e di attesa per un lasso di tempo molto pi\u00f9 lungo del solito, quindi ha statisticamente pi\u00f9 possibilit\u00e0 di commettere un errore o semplicemente di distrarsi.\nStoria.\nL'espressione \"tiki-taka\" \u00e8 stata coniata e resa popolare dal giornalista spagnolo Andr\u00e9s Montes, il quale, durante il commento del per La Sexta, descrivendo il calcio praticato dalla nazionale spagnola di Luis Aragon\u00e9s, disse: \"Estamos tocando tiqui-taca tiqui-taca\". L'origine della frase \u00e8 probabilmente di natura onomatopeica, riproducendo il suono del pallone passato a breve distanza tra i giocatori.\nUno dei primi e principali utilizzatori di tale stile di gioco fu Josep Guardiola, il quale, da allenatore del Barcellona, grazie a giocatori fisicamente piccoli ma molto tecnici, come Pedro, Xavi, Andr\u00e9s Iniesta, Cesc F\u00e0bregas e Lionel Messi, riusciva a mantenere a lungo il possesso del pallone, con l'intento di monopolizzare il gioco e poi ripartire quando l'avversario si stancava di correre e di pressare, commettendo di conseguenza il primo errore. Il tecnico catalano, estremizzando il concetto di possesso della palla, non lo sfrutt\u00f2 solo come un semplice modo per finalizzare, ma anzi lo utilizz\u00f2 soprattutto come metodo per difendere; infatti l'essere sempre padroni del pallone, oltre a sfiancare gli avversari obbligandoli a tentare continuamente di accaparrarsi la palla, era principalmente un modo per ridurre enormemente il numero di azioni utili che questi ultimi potevano avere a disposizione.\nRaphael Honigstein descrive il \"tiki-taka\" svolto dalla squadra nazionale spagnola nel come \"uno stile radicale che si \u00e8 evoluto velocemente nel corso di soli quattro anni e che all'inizio derivava dalla decisione della Spagna nel 2006 di approfondire questo tipo di gioco poich\u00e9 consapevoli di non avere il fisico sufficiente per competere contro gli avversari muscolari, cos\u00ec di conseguenza decisero di concentrarsi sulla monopolizzazione del pallone\".\nDifferenze tra \"tiki-taka\" e calcio totale.\nIl \"tiki-taka\" viene spesso considerato l'evoluzione latina del calcio totale olandese sviluppato da Rinus Michels. La differenza pi\u00f9 evidente di questi due schemi di gioco \u00e8 che, mentre il \"calcio totale\" \u00e8 basato su una completa mobilit\u00e0 e libert\u00e0 dei giocatori in campo, grazie anche alla loro potenza fisica, il \"tiki-taka\" invece si adatta alla natura \"fine\" del calcio spagnolo, di conseguenza, per sopperire a questa carenza fisica, il gioco viene incentrato su transizioni lente, passaggi corti e possesso costante del pallone, tutto ci\u00f2 per limitare il tempo a disposizione che pu\u00f2 avere l'avversario per creare azioni, obbligando quindi quest'ultimo a fare pressing costante con conseguente dispendio di energia.\nSecondo Raphael Honigstein, il \"tiki-taka\" \u00e8 \"un'importante evoluzione del calcio totale ma se ne differenzia principalmente perch\u00e9 si concentra sui continui movimenti rasoterra del pallone piuttosto che dei giocatori. Controllare la palla con calma per lungo tempo significa infatti controllare anche l'avversario, poich\u00e9 quest'ultimo \u00e8 impossibilitato a giocare\".\nTattica e tecnica.\nIl \"tiki-taka\" \u00e8 stato descritto come \"stile di gioco basato sulla monopolizzazione del pallone e fatto di continui passaggi corti eseguiti senza nessun apparente senso e senza aver nessuna fretta di concludere l'azione\", \"un tipo di gioco finalizzato a rallentare il ritmo della partita attraverso ragnatele di pazienti passaggi rasoterra apparentemente sterili, ma volti a far correre a vuoto l'avversario costretto a fare pressing, in modo tale da stancarlo e di conseguenza ad avere maggiori possibilit\u00e0 di trovare varchi e spazi tra le linee; soltanto a quel punto si decide di concludere l'azione\".\nAppare quindi evidente che l'avversario che subisce il possesso palla ha statisticamente pi\u00f9 possibilit\u00e0 di distrarsi o commettere un qualsiasi errore, poich\u00e9 \u00e8 costretto a rimanere schierato esclusivamente in fase difensiva per un lasso di tempo maggiore del solito. Lo stile coinvolge continui scambi di posizione tra i centrocampisti, tra i difensori e tra gli attaccanti; infatti il \"tiki-taka\" \u00e8 stile del calcio che comprende \"sia la difesa, sia l'attacco in ugual misura\" poich\u00e9 la squadra che lo adotta, essendo sempre in possesso del pallone, non ha alcun bisogno di passare da un orientamento di difesa ad uno di attacco.\nIl \"tiki-taka\" viene considerato l'antitesi del calcio fisico ed \u00e8 associato sia a \"talento\", \"agilit\u00e0\", \"creativit\u00e0\", \"pazienza\" e \"tocco\", sia a \"lento\", \"estremo\", \"senza direzione\" e \"che sacrifica l'efficacia per l'estetica\".\nImportanza nel calcio moderno.\nSegnato dai numerosi trionfi del Barcellona e della nazionale spagnola, questo tipo di gioco rappresenta una svolta rispetto agli stili di gioco delle squadre che hanno dominato la scena negli anni novanta. Il \"tiki-taka\" segna infatti un ritorno al passato di questo sport, caratterizzato da meno fisicit\u00e0 sia nelle marcature difensive sia negli scontri a centrocampo. Dal momento che nel \"tiki-taka\" il modo principale di difendersi \u00e8 il possesso palla, i difensori non vengono impiegati solo per marcare gli avversari ma devono possedere buona tecnica e visione di gioco (dato che l'azione inizia sempre dalle retrovie) qualit\u00e0 importanti anche nei centrocampisti, spesso utilizzati in difesa. Due esempi sono Javier Mascherano e Sergio Busquets, quest'ultimo in grado di ricoprire pi\u00f9 posizioni. Il centrocampo presenta agilit\u00e0 e capacit\u00e0 di inserimento: Xavi, Andr\u00e9s Iniesta e Thiago Alc\u00e1ntara sono esempi di giocatori integratisi perfettamente in questo meccanismo. Nel \"tiki-taka\" l'aspetto fisico ed agonistico del calcio viene ridimensionato, determinando un'inversione di tendenza rispetto alle mode del passato: il catenaccio italiano e il \"calcio all'inglese\" basato su lotta, palla lunga e contrasti. Il \"tiki-taka\" consente di difendersi semplicemente tenendo palla e non marcando gli avversari, obbligando l'altra squadra a correre a vuoto per tentare di conquistare il pallone. \nL'avvento di questo tipo di gioco ha trovato un valido alleato nell'introduzione di nuove regole da parte della FIFA, con l'obiettivo di tutelare la salute fisica dei calciatori pi\u00f9 talentuosi: tutto ci\u00f2, a differenza degli anni '90, ha portato ad una maggiore severit\u00e0 arbitrale nei confronti di falli e scorrettezze. Queste nuove regole tendono a tutelare i giocatori fisicamente meno imponenti ma pi\u00f9 agili e tecnici ed hanno favorito l'ascesa del \"tiki-taka\".\nIl calcio senza prime punte.\nUn'evidente conseguenza del tiki-taka, ascrivibile alla sua stessa natura tattica, \u00e8 stata la frequente rinuncia, parziale o assoluta, a giocatori nel ruolo di centravanti. Costituendo un punto di riferimento per la difesa avversaria, la prima punta viene sostituita dal cosiddetto \"falso nueve\" (\"falso nove\" in spagnolo), ovvero da un giocatore (spesso un centrocampista oppure una seconda punta) abile sia nella finalizzazione che nella rifinitura. Il calciatore deputato alla posizione svaria sull'intero fronte offensivo, favorendo anche l'inserimento in attacco dei suoi compagni di squadra.\nTale concetto affonda per\u00f2 le sue radici storiche in un periodo antecedente, tanto che gi\u00e0 nella prima met\u00e0 degli anni Duemila un accorgimento simile venne usato da Luciano Spalletti, allenatore della Roma, schierando Francesco Totti nel teorico ruolo di prima punta. L'idea \u00e8 stata poi ripresa in vari moduli, principalmente nel 4-2-3-1. Relativamente al panorama spagnolo, l'etichetta di \"falso nueve\" \u00e8 stata spesso applicata al \"numero dieci\" del Barcellona dell'epoca, l'argentino Lionel Messi."}
{"id": "3212406", "revid": "1305772", "url": "https://it.wikipedia.org/wiki?curid=3212406", "title": "Gorman", "text": ""}
{"id": "3212422", "revid": "536743", "url": "https://it.wikipedia.org/wiki?curid=3212422", "title": "Crash Test vol.1", "text": ""}
{"id": "3212424", "revid": "599013", "url": "https://it.wikipedia.org/wiki?curid=3212424", "title": "Chiesa di San Nicol\u00f2 (Arcola)", "text": "La chiesa di San Nicol\u00f2 \u00e8 un luogo di culto cattolico situato nel comune di Arcola, in via Parrocchiale, in provincia della Spezia. La chiesa \u00e8 sede della parrocchia omonima del vicariato della Media Val di Magra della diocesi della Spezia-Sarzana-Brugnato.\nStoria.\nLa prima citazione della parrocchiale del borgo medievale di Arcola \u00e8 documentata in un atto risalente al 1132 quando l'edificio venne posto sotto la giurisdizione dei monaci benedettini dell'Isola del Tino. Con l'aumentare della popolazione e dell'importanza storica del paese si decise, nel corso del Seicento, di avviare i lavori di ingrandimento della vecchia struttura, oramai insufficiente, elevando, tra l'altro, la chiesa di San Nicol\u00f2 a sede vicaria della comunit\u00e0 parrocchiale arcolana con il trasferimento dei sacramenti e degli arredi dall'antica pieve dei Santi Stefano e Margherita, declassato ad oratorio pubblico.\nPer l'ampliamento della chiesa si rese necessaria la demolizione del precedente campanile, coevo della parrocchiale, con la nuova collocazione di quest'ultimo quasi addossato alle mura del locale castello obertengo, oggi sede del municipio. Nello stesso luogo della nuova torre campanaria gi\u00e0 esisteva un altro edificio religioso, l'oratorio della Confraternita dell'Immacolata Concezione. I lavori per l'ingrandimento interessarono il sito dal 1658, con inizio il 2 maggio, al 1672 o 1673 secondo le fonti.\nUn primo progetto per l'edificazione del nuovo campanile fu presentato dal capo d'opera maestro Gio Batta di Sarzana ma la proposta fu giudicata negativa, per la sua posizione, dai massari della chiesa. Favorevole risult\u00f2, invece, il progetto e l'ubicazione proposti dal mastro Lorenzo della Spezia tanto che, gi\u00e0 nel 1658, si diede ufficialmente l'avvio ai lavori che interessarono il nuovo campanile fino al 1677-1678; la sistemazione delle tre campane si attu\u00f2, invece, agli inizi del Settecento.\nNel 1777 si realizz\u00f2 l'antistante piazzale della chiesa con del lastricato e avente decorazioni con motivi geometrici consti dai tipici ciottoli di fiume bianchi, neri e rossi. Una curiosit\u00e0 \u00e8 legata alla raffigurazione della rosa dei venti poich\u00e9, come afferma una radicata tradizione popolare, qualunque ricercato avesse raggiunto la piazza, e quindi l'interno della rosa, avrebbe beneficiato di un'incolumit\u00e0 di 48 ore.\nDescrizione.\nLa struttura della chiesa \u00e8 divisa in tre navate con sei colonne marmoree di ordine tuscanico. Le decorazioni pittoriche e gli affreschi delle volte e delle arcate sono state realizzate in epoca moderna dal pittore locale Luigi Agretti, quest'ultimo autore del dipinto raffigurante l\"'Annunciazione\".\nDietro l'altare maggiore si trova la tavola in marmo ad alto e bassorilievo raffigurante la \"Madonna col Bambino Ges\u00f9 tra santa Margherita, santo Stefano, san Nicol\u00f2 e san Bartolomeo\", commissionata nel 1503 dai massari della chiesa, al maestro Giuliano Manfredi, nativo del borgo medievale ma in quel tempo residente a Carrara.\nDel pittore Domenico Grassi e databile al 1673 \u00e8 il dipinto sito nella navata destra, presso l'altare della famiglia Fiamberti, ritraente le \"Anime purganti\". Nella sagrestia \u00e8 invece presente la tela dell'\"Annunciazione\" attribuita al maestro Guido Reni."}
{"id": "3212426", "revid": "300067", "url": "https://it.wikipedia.org/wiki?curid=3212426", "title": "Ronald Martin", "text": ""}
{"id": "3212438", "revid": "110157", "url": "https://it.wikipedia.org/wiki?curid=3212438", "title": "Andrea Spione", "text": "Biografia.\nDopo aver studiato musica sin dalla tenera et\u00e0, apprese le prime nozioni di canto corale a 7 anni e a 8 impar\u00f2 a suonare la tromba e congeneri perfezionandosi con l'aiuto di insegnanti quali Francesco Zingarelli, direttore della \"Banda presidiaria di Udine\".\nFu componente di parecchie bande musicali e orchestre lirico-sinfoniche, tenuto in grande considerazione dai suoi maestri. Nel 1953 fu nella banda di Canosa di Puglia del maestro Simonelli, nel 1954 a San Giovanni Rotondo con Angelo Luiso, negli anni '55-'56 ad Andria con Francesco Zingarelli . Nel 1956 entr\u00f2 a far parte della \"Grande Orchestra della Canzone\" diretta dal maestro Leonardo Prencipe, in qualit\u00e0 di prima tromba, successivamente fu assunto come solista in altre orchestre baresi dirette da noti maestri come De Matteo e Cervini. Con queste formazioni orchestrali Andrea Spione partecip\u00f2 a numerose trasmissioni radiofoniche tra le quali ricordiamo Sorella Radio nel 1962.\nNel 1957-58 suon\u00f2 nella Grande Orchestra lirico-sinfonica Citt\u00e0 di Salerno diretta dal maestro Pablo Mayro e nel '59 a Conversano con Giuseppe Patan\u00e8.\nNel 1960 si spos\u00f2 con la signora Francesca dalla quale ebbe quattro figli, e fu proprio nello stesso periodo che concretizz\u00f2 la sua grande passione per la musica leggera.\nPartecip\u00f2 a spettacoli di alto livello, suonando la tromba in note compagnie di riviste italiane allora in voga, nel 1961 con Achille Togliani in una tourn\u00e9e siciliana che dur\u00f2 tre mesi, sempre nel '61 con Lola Gracy e Fabio Solci-Scarpi, gi\u00e0 pianista di Fred Buscaglione e nello spettacolo \"Baranti-Shell\" organizzato dalla \"Grande Spettacoli Blau Bar\"; nel '62-'63 con Fredo Pistoni, Mimma Rizzo e Carla Lombardo, poi con Luciano Glori, Lucia Valeri, Anna Buldrini e Pippo Volpe di cui fu ospite negli anni settanta in una trasmissione radiofonica \"La Caravella\" della Sede Rai Regionale delle Puglie e della Lucania - anche detta brevemente Radio Bari. Si esib\u00ec anche in diverse feste di piazza accompagnando cantanti come Aurelio Fierro, Bruno Venturini, Giacomo Rondinella, Miranda Martino, Peppino Gagliardi, Gloria Christian, Isabella Iannetti, Tullio Pane e Minnie Minoprio.\nNel 1961 fond\u00f2 a Melfi il complesso \"I Modernovas\" con Antonio Di Giacomo alla batteria, Sandro Frieri e Giovanni Cocco alle chitarre, Andrea Merra alla fisarmonica, Saverio Spicciariello voce. Nel novembre del '63 trasfer\u00ec il complesso a Cerignola con l'inserimento di elementi locali: \"Andrea Spione e i suoi Modernovas\" con i fratelli Rino, Antonio e Nino Zicolillo, rispettivamente tastiere, batteria e voce, Mimmo Fiorentino al basso, Cataldo Mennuni (detto Papeil) alla chitarra e Ciccio Russo sax-clarino, con loro il piccolo Toni Sforza alla batteria.I Modernovas ebbero vita fino al maggio del 1969, ma con alcuni avvicendamenti o inserimenti di nuovi elementi: Italo Sforza detto Aldo alla batteria, Michele Dalessandro al sax, Salvatore Scardigno alle tastiere, Franco Di Pierro alla chitarra, voce Vito Perchinunno.\nFu uno dei migliori collaboratori delle Edizioni Musicali ODES di Foggia, diretta dal musicista Ottavio De Stefano,(Autore di testi come \"Fontane d'Italia\" suonata dal pugliese Michele Lacerenza (Taranto 1922-Roma 1989) tromba di \"Per un pugno di dollari\" di Sergio Leone e la direzione di Ennio Morricone).\nNel 1964 incise il suo primo 45 giri \"Il vigile e il semaforo\" e \"Gli Innamorati\", con la casa discografica beneventana Slinger Record.\nIl 16 ottobre del 1966 il suo debutto televisivo, con un brano di sua composizione \"Una Tromba nel Sud\" esibendosi su RAI 2 in una trasmissione musicale itinerante \"Spettacolo Ovunque\" che gli ha meritato da parte della stampa e del regista televisivo Stefano Canzio l'appellativo de \"La Tromba del Sud\".\nNel '67 con il suo complesso \"I Modernovas\" nella rassegna di musica leggera al concorso Vaira di Manfredonia si piazza al 1\u00ba posto. \nNel gennaio del '69 Andrea partecip\u00f2 all'incisione di \"Se dileguerai\" cantato da Barbara Lombardi con la casa discografica RCA.\nIl 25 gennaio del 69, incise il 45 giri, lato A \"I modernovas\" ,lato B \"Non aspettarmi\" autori Esposito, Amatudra, De Stefano. Successivamente incise \"Vecchia Spagna\", \"Baci di Notte\", \"Tema di Lara\"(colonna sonora del film Il dottor Zivago). Notevole l'interpretazione de \"La Vergine degli Angeli\" tratta dall'opera di Giuseppe Verdi, \"La forza del Destino\".\nNel 1976 suoner\u00e0 con il gruppo \"Amatori Blues &amp; C\" al Cantapuglia spettacolo di musica leggera organizzato da Enzo Zambetta che si tiene nelle piazze della regione, con Enrico Beruschi ed Elisabetta Viviani.\nNel '79-'80 suon\u00f2 con il complesso andriese \"I Milords\", incidendo un 33 giri dal titolo \"Puglia Folk\". Nell'81 form\u00f2 il gruppo \"Studio 81 Show\", con Michele Colucci al basso, Rocco Tripputo alle tastiere, Tonino Sforza e Pino Calamita alla batteria, ai fiati Filippo Ditommaso, Vincenzo Fortarezza e Gerardo Pugliese, voci Antonella Pezzetta (Crotone), Annamaria Trinchera (Bari), e Patrizia Paliani (Roma) con la partecipazione straordinaria del maestro Corrado Lopopolo al sax-clarino.\nTorna ancora ad esibirsi nelle piazze pugliesi nel 2004 quando suoner\u00e0 con \"L'Orchestra Adriatica Italiana\" con Antonio Piacentino, trombettista Cerignolano, e nel 2005 former\u00e0 con l'amico fraterno Saverio Spicciariello e Rosario Ianneo \"Gli Amarcord Musical Band\".\nAndrea Spione muore il 23 febbraio del 2006."}
{"id": "3212447", "revid": "1305772", "url": "https://it.wikipedia.org/wiki?curid=3212447", "title": "Gould", "text": ""}
{"id": "3212449", "revid": "767487", "url": "https://it.wikipedia.org/wiki?curid=3212449", "title": "Bobbi Johnson", "text": "Dopo aver vinto la corona di Miss District of Columbia, Bobbi Johnson divent\u00f2 la prima rappresentante del Distretto di Columbia a vincere il titolo di Miss USA all'et\u00e0 di diciannove anni. Rimarr\u00e0 a lungo anche l'unica rappresentante dello stato ad aver ottenuto tale titolo, almeno sino al 2002, anno in cui Shauntay Hinton sar\u00e0 incoronata.\nBobbie Johnson nello stesso anno partecip\u00f2 a Miss Universo 1964, arrivando sino alle semifinali. \nLa Johnson in seguito lavor\u00f2 nel dipartimento informatico della General Electric."}
{"id": "3212450", "revid": "223320", "url": "https://it.wikipedia.org/wiki?curid=3212450", "title": "Bobbie Johnson", "text": ""}
{"id": "3212455", "revid": "300067", "url": "https://it.wikipedia.org/wiki?curid=3212455", "title": "Hobbs (Nuovo Messico)", "text": ""}
{"id": "3212458", "revid": "300067", "url": "https://it.wikipedia.org/wiki?curid=3212458", "title": "Hobbs (New Mexico)", "text": ""}
{"id": "3212460", "revid": "834", "url": "https://it.wikipedia.org/wiki?curid=3212460", "title": "Edwin Thomas", "text": ""}
{"id": "3212461", "revid": "96758", "url": "https://it.wikipedia.org/wiki?curid=3212461", "title": "Korea &amp; Japan 2002", "text": ""}
{"id": "3212463", "revid": "287204", "url": "https://it.wikipedia.org/wiki?curid=3212463", "title": "\u00bf", "text": ""}
{"id": "3212466", "revid": "88740", "url": "https://it.wikipedia.org/wiki?curid=3212466", "title": "Graceville", "text": ""}
{"id": "3212467", "revid": "1305772", "url": "https://it.wikipedia.org/wiki?curid=3212467", "title": "Grady", "text": ""}
{"id": "3212471", "revid": "767487", "url": "https://it.wikipedia.org/wiki?curid=3212471", "title": "Demons &amp; Wizards (Demons &amp; Wizards)", "text": "Demons &amp; Wizards \u00e8 il primo album pubblicato dall'omonimo gruppo Demons &amp; Wizards, nel 2000."}
{"id": "3212473", "revid": "1305772", "url": "https://it.wikipedia.org/wiki?curid=3212473", "title": "Graham", "text": ""}
{"id": "3212477", "revid": "76963", "url": "https://it.wikipedia.org/wiki?curid=3212477", "title": "Raimundo Fern\u00e1ndez-Cuesta", "text": "\u00c8 stato l'ultimo capo della Falange spagnola.\nBiografia.\nAvvocato e notaio, inizi\u00f2 in politica con la Falange Spagnola. Arrestato nel luglio 1936 a Madrid dai repubblicani, dove rimase pi\u00f9 di un anno, prima di fuggire. Accett\u00f2 dal generale Franco il 2 dicembre 1937 la carica di segretario generale della \"FET y de las JONS\" e il 30 gennaio 1938 di ministro dell'agricoltura nel governo provvisorio.\nCon la fine della guerra civile spagnola, fu ambasciatore in Brasile e in Italia. Nel 1945 diventa ministro della Giustizia, fino al 1951.\nDal 1951 fino al 1956 fu Ministro Segretario generale del \"Movimiento Nacional\". Dal 1956 al 1977 fu \"procurador\" (deputato) nelle Cortes Espa\u00f1olas.\nDal 1978 al 1983 guid\u00f2 la ricostituita Falange Espa\u00f1ola de las JONS."}
{"id": "3212481", "revid": "767487", "url": "https://it.wikipedia.org/wiki?curid=3212481", "title": "Come (gruppo musicale statunitense)", "text": "I Come sono stati un gruppo alternative rock statunitense dall forte connotazione blues rock.\nStoria.\nIl gruppo si \u00e8 formato a Boston agli inizi degli anni 90 ed era composto dalla cantante Thalia Zedek, con gi\u00e0 una carriera decennale alle spalle tra cui ultimi i Live Skull di New York, dal chitarrista Chris Brokaw, gi\u00e0 batterista nei Codeine e suo vecchio compagno di liceo, da Arthur Johnson (batteria) e Sean O'Brien (basso) musicisti di Athens da poco arrivati a Boston.\nDopo il singolo \"Car/Last Mistake/Submerge\" per la Sub Pop dove gi\u00e0 si sente il caratteristico suono del gruppo memore di influenze cupe di post-punk e blues di gruppi come The Birthday Party e These Immortal Souls il gruppo debutta con l'album \"\" per la Matador. \nDopo questo primo lavoro Chris Brokaw lascia definitivamente i Codeine e si dedica al gruppo totalmente.\nNel 1994 pubblicano il secondo album \"Don't Ask, Don't Tell\", sempre con le stesse atmosfere cupe del precedente e dove fanno capolino le due lunghe ballate che chiudono i lati del disco. Finite le registrazioni lasciano il gruppo sia Johnson che O'Brien e cos\u00ec per le registrazione dell'album successivo \"Near-Life Experience\" vengono chiamati come turnisti Mac McNeilly dei Jesus Lizard, Bundy K. Brown dei Tortoise e 2 membri dei Rodan.\nL'album successivo \"Gently, Down The Stream\" del 1998 vede la presenza di Winston Bramen al basso e Daniel Coughlin alla batteria.\nLa Zedek e Brokaw si prendono una lunga pausa di riflessione intraprendendo altri progetti musicali, si riuniscono solo per un paio di concerti tra il 2007 e il 2008."}
{"id": "3212484", "revid": "838137", "url": "https://it.wikipedia.org/wiki?curid=3212484", "title": "Jerzy Radziwi\u0142\u0142 (1556-1600)", "text": "Membro della famiglia Radziwi\u0142\u0142, appartenente alla \"szlachta\" polacca, era figlio di Miko\u0142aj Czarny Radziwi\u0142\u0142 e di El\u017cbieta Szyd\u0142owiecka.\nBiografia.\nEducato nella fede calvinista, Radziwi\u0142\u0142 studi\u00f2 all'Universit\u00e0 di Lipsia. Nel 1572 si convert\u00ec al cattolicesimo e inizi\u00f2 a stringere rapporti con la Compagnia di Ges\u00f9. Studi\u00f2 nei collegi gesuita di Pozna\u0144, Vilnius e Roma. Sebbene venisse ordinato sacerdote ed elevato al cardinalato solo nel 1583, Radziwi\u0142\u0142 inizi\u00f2 il suo incarico quale vescovo di Vilnius gi\u00e0 nel 1579. Fond\u00f2 il seminario di Vilnius e si adoper\u00f2 per far ottenere lo \"status\" di universit\u00e0 al collegio gesuita della citt\u00e0. Nel 1591 divenne vescovo di Cracovia.\nRadziwi\u0142\u0142 prese anche parte alla vita politica: amministr\u00f2 il Ducato di Livonia dal 1582 al 1585, partecip\u00f2 all'elezione del re Sigismondo III Vasa e ne divenne un fidato consigliere, appoggi\u00f2 il terzo Statuto della Lituania (1588) e l'Unione di Brest (1596).\nGiunto a Roma in occasione del giubileo del 1600, cadde inaspettatamente ammalato e mor\u00ec il 21 gennaio all'et\u00e0 di 43 anni: il giorno prima del decesso era stato visitato da papa Clemente VIII. Venne sepolto nella Chiesa del Ges\u00f9.\nConclavi.\nDurante il suo periodo di cardinalato, Jerzy Radziwi\u0142\u0142 partecip\u00f2 ai conclavi:\nNon prese parte invece ai conclavi del 1585, che elesse papa Sisto V, del settembre 1590, che elesse papa Urbano VII e a quello del ottobre-dicembre 1590, che elesse papa Gregorio XIV.\nGenealogia episcopale.\nLa genealogia episcopale \u00e8:"}
{"id": "3212486", "revid": "991694", "url": "https://it.wikipedia.org/wiki?curid=3212486", "title": "Aeroporto di Johannesburg", "text": ""}
{"id": "3212490", "revid": "1876278", "url": "https://it.wikipedia.org/wiki?curid=3212490", "title": "General Federation of Trade Unions", "text": "La General Federation of Trade Unions (GFTU) (in italiano \"Federazione generale dei sindacati\") \u00e8 una federazione inglese dei sindacati. Vi aderiscono 32 sindacati affiliati e si descrive come una \"federazione di sindacati specialistici\".\nStoria.\nNel 1890, lo sviluppo di organizzazioni ed idee socialiste trov\u00f2 espressione anche nel movimento sindacale inglese. Molti dei nuovi sindacati si formarono durante tale periodo e si impegnarono per la trasformazione socialista della societ\u00e0, criticando il conservatorismo dei sindacati corporativi. Il dibattito ruotava intorno concetto di costruzione \"di un grande sindacato\" che avrebbe avuto le risorse per intraprendere una forte azione rivendicativa e persino cambiare in prospettiva la societ\u00e0. Questo pensiero si rafforz\u00f2 dopo lo sciopero dell'industria metalmeccanica del 1897 che fu una sconfitta per i lavoratori del settore.\nL'idea che era necessario sviluppare una forte organizzazione sindacale centralizzata dando vita ad una federazione, che era stata respinta solo due anni prima, era ora approvata dal Trades Union Congress del settembre 1897. Questo port\u00f2 alla costituzione del GFTU e a un congresso speciale del TUC nel 1899. L'obiettivo principale era quello d'istituire un organismo nazionale con fondi adeguati ad essere utilizzati da parte dei sindacati affiliati per indire gli scioperi.\nLa GFTU partecip\u00f2 alla fondazione della IFTU (Federazione internazionale dei sindacati) presso il Concertgebouw ad Amsterdam nel luglio 1919.\nRuolo attuale.\nLa GFTU ora si concentra sulla prestazione di servizi a sindacati specialistici. Lo fa offrendo loro corsi di aggiornamento, servizi di ricerca, inoltre gestisce i fondi pensionistici dei dirigenti, funzionari e quadri dei sindacati affiliati. In linea con gli obiettivi originari, la GFTU dirime in alcuni casi le controversie tra i sindacati ad essa affiliati.\nL'organo direttivo \u00e8 il Consiglio generale (biennale), cui partecipano i delegati dei sindacati affiliati ed in cui sono discussi i cambiamenti della politica e dello Stato. Un comitato esecutivo di 14 membri \u00e8 eletto dal consiglio generale e ha un ruolo direttivo negli intervalli fra i consigli generali."}
{"id": "3212491", "revid": "287204", "url": "https://it.wikipedia.org/wiki?curid=3212491", "title": "Jerzy Radziwi\u0142\u0142", "text": ""}
{"id": "3212493", "revid": "1305772", "url": "https://it.wikipedia.org/wiki?curid=3212493", "title": "Grandview", "text": ""}
{"id": "3212496", "revid": "767487", "url": "https://it.wikipedia.org/wiki?curid=3212496", "title": "Osmar Ferreyra", "text": "Carriera.\nClub.\nDurante la sua carriera ha giocato con varie squadre di club, tra cui il , con cui ha vinto una Coppa UEFA nel 2005."}
{"id": "3212499", "revid": "88740", "url": "https://it.wikipedia.org/wiki?curid=3212499", "title": "Granite Falls", "text": ""}
{"id": "3212500", "revid": "88740", "url": "https://it.wikipedia.org/wiki?curid=3212500", "title": "Grantham (disambigua)", "text": ""}
{"id": "3212502", "revid": "125877883", "url": "https://it.wikipedia.org/wiki?curid=3212502", "title": "Motti nazionali", "text": "Questa voce elenca motti nazionali.\nI motti nazionali possono comparire sullo stemma o emblema nazionale dello Stato, su monete o banconote. Non tutti gli stati hanno un motto."}
{"id": "3212503", "revid": "1305772", "url": "https://it.wikipedia.org/wiki?curid=3212503", "title": "Greenbrier", "text": ""}
{"id": "3212507", "revid": "1305772", "url": "https://it.wikipedia.org/wiki?curid=3212507", "title": "Greentown", "text": ""}
{"id": "3212508", "revid": "729019", "url": "https://it.wikipedia.org/wiki?curid=3212508", "title": "Chris Whitaker", "text": "Biografia.\nProveniente dal rugby di club nelle file del Randwick, Whitaker fu ingaggiato come professionista nella \"franchise\" di Sydney degli Waratahs, per cui esord\u00ec nel corso del Super 12 1997; gi\u00e0 l'anno successivo fu esordiente in Nazionale australiana, contro il a Johannesburg nel corso del Tri Nations 1998.\nUn anno pi\u00f9 tardi fece parte della selezione che affront\u00f2 la nel Regno Unito; in tale competizione disput\u00f2 3 incontri e si laure\u00f2 campione del mondo; nel periodo tra detto torneo e la successiva Whitaker fu utilizzato in Nazionale solo cinque volte, tuttavia fu incluso nella rosa che prese parte alla manifestazione, in cui l' giunse seconda, battuta in finale dall'.\nFino al 2005 furono 31 gli incontri internazionali, con 2 mete.\nNel febbraio 2006, alla sua ultima stagione con gli Waratahs, Whitaker firm\u00f2 un contratto biennale con gli irlandesi del Leinster a partire dalla stagione 2006-07.\nAl momento di lasciare la \"franchise\" australiana Whitaker ne era il \"recordman\" di presenze in Super Rugby, prima di venir superato da Phil Waugh.\nCon il club di Dublino il giocatore vinse la Celtic League 2007-08 e, avendo rinnovato per un'ulteriore stagione, fu in campo anche nel corso della vittoriosa Heineken Cup 2008-09.\nDopo la conquista del titolo di campione d'Europa giunse il ritiro, e gli ultimi incontri disputati da giocatore furono con la maglia dei Barbarians, l'ultimo dei quali proprio in Australia il 6 giugno 2009.\nDella stagione successiva \u00e8 l'incarico di tecnico nello staff dello stesso Leinster e, a partire dall'estate del 2010, di consigliere tecnico nello Stade fran\u00e7ais."}
{"id": "3212509", "revid": "287204", "url": "https://it.wikipedia.org/wiki?curid=3212509", "title": "Greenville (Pennsylvania)", "text": ""}
{"id": "3212511", "revid": "287204", "url": "https://it.wikipedia.org/wiki?curid=3212511", "title": "Greenville (New York)", "text": ""}
{"id": "3212513", "revid": "111078470", "url": "https://it.wikipedia.org/wiki?curid=3212513", "title": "Super Robot Wars A", "text": " anche conosciuto come Super Robot Wars Advance \u00e8 un videogioco pubblicato per Nintendo Game Boy Advance nel 2001, come parte della serie creata dalla Banpresto \"Super Robot Wars\", ed \u00e8 il primo ad essere stato sviluppato per console portatile Game Boy Advance. Il videogioco \u00e8 stato in seguito convertito per cellulari come parte della collezione Super Robot Wars i pubblicata nel 2006 e ripubblicato come remake migliorato per PlayStation Portable il 19 giugno 2008 con il titolo Super Robot Wars A Portable.\nTrama.\nLa storia di \"Super Robot Wars A\" ruota intorno ad una organizzazione chiamata \"Shadow-Mirror\" che si trova in una dimensione parallela, il cui leader Vindel Mauser, desidera un mondo afflitto da una guerra eterna. I suoi piani sono di inviare i propri emissari per spiare le forze di difesa terrestri in modo da preparare i propri attacchi affinch\u00e9 essi siano invincibili. Il giocatore ha la possibilit\u00e0 di scegliere uno di due possibili emissari di Shadow-Mirror (Axel Almer o Lamia Loveless). A seconda delle scelte fatte durante il gioco e dalla volont\u00e0 del giocatore, il proprio personaggio potr\u00e0 decidere se la Shadow-Mirror sta sbagliando o meno e quindi continuare a servirla o ribellarsi. I robot originali che debuttano in \"Super Robot Wars Advance\" sono basati sui robot gi\u00e0 comparsi in \"Super Robot Wars 64\". La scelta del giocatore del robot principale modificher\u00e0 l'inizio del gioco, oltre che la scelta dei robot nemici."}
{"id": "3212519", "revid": "1677399", "url": "https://it.wikipedia.org/wiki?curid=3212519", "title": "BNP Paribas Masters 2010", "text": "Il BNP Paribas Masters 2010 era un torneo di tennis giocato sul cemento indoor. \u00c8 stata la 38\u00aa edizione del BNP Paribas Masters, che faceva parte della categoria ATP World Tour Masters 1000 nell'ambito dell'ATP World Tour 2010. Il torneo si \u00e8 giocato al Palais omnisports de Paris-Bercy di Parigi, in Francia, dal 6 al 14 novembre 2010.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nIl seguente giocatore ha ricevuto uno special exempt per il tabellone principale:\nI seguenti giocatori sono passati dalle qualificazioni:\nIl seguente giocatore \u00e8 stato inserito nel tabellone principale come lucky loser:\nCampioni.\nSingolare.\n Robin S\u00f6derling ha battuto in finale Ga\u00ebl Monfils per 6-1, 7-61.\nDoppio.\n Mahesh Bhupathi / Maks Mirny hanno battuto in finale Mark Knowles / Andy Ram per 7-5, 7-5. "}
{"id": "3212526", "revid": "307923", "url": "https://it.wikipedia.org/wiki?curid=3212526", "title": "Antonio Guidetti", "text": "Antonio Guidetti fu uno dei protagonisti dell'ultimo scorcio del XVII secolo e i primi del successivo, fu influenzato dallo stile di Francesco Borromini e seppe creare anche uno stile personale, riuscendo ad influenzare anche altri architetti tra cui Nicola Tagliacozzi Canale.\nLe opere testimomiate dell'architetto sono relativamente poche, al 1701 \u00e8 testimoniato il soffitto cassettonato nella chiesa di Santa Maria Donnalbina. Nel 1719 progett\u00f2 alcune fontane e ornamenti in un palazzo in salita Montagnola. Suo fu anche il coro nella Basilica di Santa Chiara, realizzato nel 1721, molto tempo prima degli interventi di Domenico Antonio Vaccaro e distrutto durante il bombardamento del 4 agosto 1943, fu immortalato nelle fotografie Alinari. Nel 1726 riprogett\u00f2 la chiesa di San Benedetto di Casoria.\nL'intervento pi\u00f9 noto dell'architetto fu quello della chiesa di Santa Maria della Colonna, dove progett\u00f2 fra l'altro un grazioso edificio di influssi Rococ\u00f2. La facciata risale al 1715 \u00e8 ricca di richiami borrominiani, soprattutto nell'impostazione concavo-convessa del prospetto suddiviso verticalmente da lesene."}
{"id": "3212535", "revid": "260676", "url": "https://it.wikipedia.org/wiki?curid=3212535", "title": "QBittorrent", "text": "qBittorrent \u00e8 un client BitTorrent P2P scritto in C++, sviluppato da un dottorando (Christophe Dumez) della Universit\u00e0 di tecnologia di Belfort-Montb\u00e9liard in Francia al quale poi si sono aggiunti altri volontari.\nSi basa su libtorrent e Qt5 ed \u00e8 un software gratuito e open source, secondo la GNU General Public License versione 2 (GPLv2). \u00c8 stato pubblicato nel marzo 2006 e lo sviluppo \u00e8 attivo da allora.\nCaratteristiche.\nqBittorrent vuole fornire una versione equivalente di \u03bcTorrent open-source e multipiattaforma. Le sue caratteristiche si basano sulla capacit\u00e0 del toolkit Qt4 per l'interfaccia grafica, e libtorrent-rasterbar per la funzionalit\u00e0 backend (la comunicazione di rete).\nLe principali caratteristiche presenti in qBittorrent v3.x sono:\nMolto simile a \u03bcTorrent, offre funzionalit\u00e0 simili anche a quelle di Vuze, rimanendo per\u00f2 a differenza di questi, rispettivamente, open source e indipendente dal Java Framework.\nAttualmente qBitTorrent \u00e8 disponibile, con le stesse funzionalit\u00e0, per i sistemi operativi: WIndows, Linux, Mac OS X, OS/2 e FreeBSD."}
{"id": "3212537", "revid": "1501558", "url": "https://it.wikipedia.org/wiki?curid=3212537", "title": "Asterix &amp; Obelix XXL", "text": "Asterix &amp; Obelix XXL \u00e8 un videogioco in stile avventura dinamica pubblicato nel 2004 per in Europa per PC, PlayStation 2, Game Boy Advance e Nintendo GameCube, e in seguito negli Stati Uniti (solo per PlayStation 2) con il nome Asterix &amp; Obelix: Kick Buttix. \u00c8 basato sulla serie di fumetti francese \"Asterix\", che segue le vicende del guerriero gallico Asterix nell'anno 50 a.C., e la sua battaglia contro i romani.\nIl videogioco ha avuto un sequel intitolato \"\" pubblicato nel 2005. Ha avuto poi uno spin off chiamato \"Asterix alle Olimpiadi\", uscito nel 2007, e poi un altro sequel, \"Asterix &amp; Obelix XXL 3\", uscito nel 2019.\nTrama.\nAsterix e Obelix decidono di andare nella foresta a caccia di cinghiali, quando scoppia un temporale e un albero l\u00ec vicino a loro viene colpito da un fulmine. Idefix, che era partito con loro, scappa nella foresta, spingendo i due a separarsi per cercarlo, ma Asterix scorge il suo villaggio in fiamme e corre a vedere che \u00e8 successo, lasciando Obelix a cercare Idefix. Fa la conoscenza di una spia Romana che afferma di essere stata licenziata da Cesare perch\u00e9 secondo lui era di troppo, nonostante fosse il migliore agente segreto di Roma, e che nel villaggio \u00e8 avvenuta una terribile battaglia nella quale, nonostante i Galli si siano battuti valorosamente, sono stati sconfitti e rinchiusi in celle separate. Asterix decide cos\u00ec di cercare queste celle, e attraversando il villaggio elimina dalla sua vista tutti i romani che incontra. Asterix ritrova infine Obelix, e i due ritrovano poi Idefix, e dopo aver fatto irruzione nell'accampamento, i galli trovano la gabbia dove \u00e8 rinchiuso il druido Paronamix; lo liberano e quest'ultimo racconta che i Romani, nell'assalto del villaggio, hanno rapito tutti i suoi abitanti mettendoli in gabbie separate. Inoltre, Cesare possedeva una mappa di marmo che raffigurava tutte le province dell'Impero, e poi l'ha distrutta probabilmente per tenere segreti i luoghi dell'esilio; ognuno dei Galli \u00e8 per\u00f2 riuscito a recuperarne un pezzo, e Panoramix d\u00e0 loro il pezzo della Normandia, dove sono rinchiusi Automatix ed Ordinalfabetix.\nUna volta arrivati in Normandia si dovranno scontrare con altri tipi di romani, alternati a bande di normnni, e dopo le numerose vicende raggiungono una macchina da guerra di enormi dimensioni in grado di sparare bombe. Asterix e Obelix distruggono la macchina e liberano i prigionieri, che consegnano loro il pezzo della mappa di Cesare che rappresenta la Grecia, dove sono tenuti prigionieri Falbal\u00e0, Beniamina, Matusalemix e sua moglie. Una volta giunti in Grecia, dopo aver sconfitto un'altra macchina come la precedente, liberano Falbal\u00e0 e Beniamina e vengono a sapere che Matusalemix e sua moglie sono stati recentemente tenuti prigionieri in Elvezia, di cui daranno ai nostri eroi il pezzo della mappa. Giunti in Elvezia, dopo aver distrutto un'altra variazione della macchina da guerra romana, i Galli liberano Matusalemix e sua moglie, che diranno loro che Assuranceturix \u00e8 stato tenuto prigioniero in Egitto, in una piramide isolante acustica. Arrivati in Egitto, la solfa si ripete e anche Assuranceturix, liberato, consegna ai due Galli il pezzo della mappa, quello di Roma, dove \u00e8 stato rinchiuso Abraracourcix.\nDopo aver sconfitto un migliaio e pi\u00f9 di Romani, i galli liberano Abraracorcix, ma restano da liberare solo i due scudieri del capo, cos\u00ec entrambi arrivano nella stanza finale dove vi sono due macchine da guerra. Ma neanche questo basta a fermare i due Galli, e Cesare ammette la sua sconfitta, libera gli ultimi due prigionieri e iniziano le ovazioni per Asterix, Obelix e Idefix.\nNell'epilogo, tutti i Galli ritornano al villaggio, in festa per la vittoria, dove si trova ora la testa di Cesare in pietra, una volta cella degli scudieri del grande capo, e ormai piena degli elmi dei romani.\nModalit\u00e0 di gioco.\nIl gioco \u00e8 un picchiaduro a piattaforme tridimensionale dove il protagonista impersona Asterix o Obelix che esplorano insieme 6 aree esplorabili dell'impero romano, seguendo la successione dei sei mondi chiamati Gallia, Normandia, Grecia, Elvezia, Egitto e Italia.\nLungo il gioco si trovano numerosissimi elmi, divisi tra elmi legionari che valgono un solo punto, ed elmi centurioni, che valgono 10 elmi. Questi elmi servono a comprare punti vita, scudi (cio\u00e8 gruppi di 4 di punti vita) o combo potenti da venditori ambulanti che si trovano in alcuni punti del gioco. Sono presenti inoltre dei moltiplicatori di elmi di 3 e di 10, di breve durata ma possibili da concatenare fra loro, e ottenibili tramite delle combo speciali intercambiabili tra i due personaggi.\nCombo.\nLe combo sono possibili solo se si riempie l'apposita barra a sinistra dello schermo, e sono:\nNemici.\nIl boss \u00e8 generalmente una macchina da guerra di enormi dimensioni, il cui punto debole sono le viti, protette da macchinari appuntiti disattivabili grazie ad un pulsante circondato da punte acuminate; la macchina \u00e8 inoltre capace di sparare bombe. Questo tipo di macchina da guerra \u00e8 assente soltanto in Gallia, e il modo per sconfiggerla cambia sostanzialmente di mondo in mondo.\nAllori.\nNel gioco sono inoltre presenti degli allori dorati, in tutto 51. Se raccolti tutti in una determinata area, possono sbloccare un costume segreto:\nAccoglienza.\nIl gioco ha avuto un'accoglienza altalenante.\nLa rivista \"Play Generation\" lo ha considerato il quinto titolo con l'avventura pi\u00f9 antica tra quelli disponibili su PlayStation 2.\nEdizione \"Romastered\" e collezione completa.\nIl 29 agosto 2020, la Micro\u00efds ha annunciato una versione rimasterizzata del gioco chiamata \"Romastered\". Tale versione \u00e8 uscita il 22 ottobre dello stesso anno per PlayStation 4, Xbox One, Microsoft Windows e Nintendo Switch, e include quattro nuove modalit\u00e0 di gioco, ossia Corsa a ostacoli, Conto alla rovescia, Modalit\u00e0 Estrema e Retr\u00f3, che consente di ritornare alla grafica classica del gioco.\nIl gioco \u00e8 stato poi incluso in \"Asterix &amp; Obelix XXL Collection\", che comprende gli altri due titoli XXL ed \u00e8 uscito il 12 novembre 2020 per PlayStation 4 e Nintendo Switch."}
{"id": "3212551", "revid": "1543377", "url": "https://it.wikipedia.org/wiki?curid=3212551", "title": "Gilbert Colgate, Jr.", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia di bronzo nel Bob a 2 con il connazionale Richard Lawrence partecipando per la seconda nazionale degli Stati Uniti d'America, terminando dietro quella Svizzera (medaglia d'argento) e l'altra statunitense (medaglia d'oro).\nIl tempo totalizzato fu di 5:33,96, il distacco dalla seconda era poco pi\u00f9 di tre secondi (5:30,64)."}
{"id": "3212552", "revid": "33689", "url": "https://it.wikipedia.org/wiki?curid=3212552", "title": "One in a Million (Ne-Yo)", "text": "One in a Million \u00e8 un singolo del cantante R&amp;B statunitense Ne-Yo, pubblicato nell'ottobre 2010 dall'etichetta discografica Def Jam.\nIl brano \u00e8 stato scritto dallo stesso Ne-Yo insieme a Charles Harmon e prodotto da Chuck Harmony ed ha accompagnato l'uscita del quarto album di inediti dell'artista, \"Libra Scale\", nel quale sono stati inseriti anche i precedenti singoli \"Beautiful Monster\" e \"Champagne Life\".\nStarring nel video.\nQuesto video \u00e8 stato girato assieme a Columbus Short, attore e coreografo, John Silver, Cliff McGhee e Galen Hooks, anche lei coreografa, ballerina, attrice, cantautrice e fotografa (tutti statunitensi)."}
{"id": "3212555", "revid": "1864952", "url": "https://it.wikipedia.org/wiki?curid=3212555", "title": "RoboCop 3 (videogioco)", "text": "RoboCop 3 \u00e8 un videogioco del 1993 pubblicato dalla Ocean Software. Il videogioco \u00e8 basato sull'omonimo film. Le versioni per Amiga, ST e MS-DOS sono state sviluppate dalla Digital Image Design e sono rinomate e acclamate per il motore grafico 3D utilizzato. Il videogioco alterna sequenze di guida in prima persona a sequenze sparatutto sempre visuale in prima persona, oltre che sequenze di volo. Fra un livello di gioco ed il successivo vengono mostrate delle sequenze che illustrano la storia del film, e collegano fra loro i vari livelli."}
{"id": "3212557", "revid": "287204", "url": "https://it.wikipedia.org/wiki?curid=3212557", "title": "Richard Lawrence", "text": ""}
{"id": "3212561", "revid": "1543377", "url": "https://it.wikipedia.org/wiki?curid=3212561", "title": "Richard Webster Lawrence", "text": "Biografia.\nChiamato anche Dick Lawrence, ai IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia di bronzo nel Bob a 2 con il connazionale Gilbert Colgate partecipando per la seconda nazionale degli Stati Uniti d'America, terminando dietro quella Svizzera (medaglia d'argento) e l'altra statunitense (medaglia d'oro).\nIl tempo totalizzato fu di 5:33,96, il distacco dalla seconda era poco pi\u00f9 di tre secondi (5:30,64)."}
{"id": "3212574", "revid": "729019", "url": "https://it.wikipedia.org/wiki?curid=3212574", "title": "Hippana", "text": "Hippana (o Hipana, riportato anche Ippana/Ipana; in greco antico \u1f39\u03c0\u03c0\u03ac\u03bd\u03b1 o \u1f3d\u03c0\u03b1\u03bd\u03b1) fu un'antica citt\u00e0 di et\u00e0 alto-ellenistica, in Sicilia, la cui ubicazione \u00e8 ancora oggetto di discussione.\nLa citt\u00e0 \u00e8 stata identificata, seppur non unanimemente, con le rovine rinvenute sulla montagna dei Cavalli nel territorio di Prizzi, comune italiano della provincia di Palermo.\nUbicazione.\nI resti di questa citt\u00e0, esistita tra il VII secolo a.C. e il 258 a.C. e che ebbe stretti rapporti con i greci, sono stati rinvenuti sulla montagna dei Cavalli, nei pressi di Prizzi. Ciononostante, non tutti gli archeologi e gli studiosi tendono a identificare Hippana con i suddetti resti rinvenuti sui monti Sicani.\nAdolf Holm, ad esempio, ritenendola una citt\u00e0 posta nelle vicinanze del mare, la identific\u00f2 con i resti del centro abitato posto su monte Castellaccio, nel territorio di Termini Imerese. Salvatore Raccuglia, studioso siciliano, la identific\u00f2 con la citt\u00e0 di Caccamo; tale ipotesi, tuttavia, venne ritenuta \"non sufficientemente dimostrata\" da Biagio Pace, che a sua volta propendeva per l'identificazione di Hippana con il centro rinvenuto sulla montagna dei Cavalli di Prizzi. Rimane ingiustificata l'ipotesi di Luigi Pareti che localizzava Hippana \"probabilmente ancora in zona siracusana\".\nUno studio di Paolo Collura elenca una serie di toponimi di et\u00e0 medievale che designano la montagna dei Cavalli (o monte San Lorenzo) di Prizzi con il sottostante vallone, indicati come \"montis Ypane\" e \"vallonem de Ypanis o Ypano\"; una chiesetta medievale dedicata a san Lorenzo, di cui rimangono solo ruderi dopo il crollo nel periodo successivo al 1940, \u00e8 indicata come chiesa di \"Sancti Laurentii de Ypano\". L'oronimo stesso, come riportato da monsignor Giuseppe Crispi, era \"colle di Pana\".\nOltre al contributo della toponomastica medievale, per l'identificazione della citt\u00e0 di Hippana con i resti archeologici di Montagna dei Cavalli a Prizzi risulta fondamentale l'apporto della numismatica: se il ritrovamento di una litra d'argento di provenienza ignota con i tipi dell'aquila su capitello e \"legenda\" al D/ e delfino pi\u00f9 conchiglia al R/ conferma l'esistenza di una citt\u00e0 denominata Hipana, senza fornire alcun elemento utile per una sua identificazione, il rinvenimento di monete della serie bronzea con toro cozzante (e iscrizione su alcuni esemplari) al D/ e astragalo al R/, riconiate sulla serie punica con testa maschile e cavallo in corsa e databili dalla seconda met\u00e0 del IV secolo a.C., fanno propendere per una localizzazione della zecca di Hippana in questa zona della Sicilia centro-occidentale, area altamente interessata dai rinvenimenti di tali monete, e probabilmente proprio sulla montagna dei Cavalli, in cui sono stati trovati sedici esemplari.\nUlteriore elemento di prova \u00e8 \u00abla violenta distruzione alla met\u00e0 del III sec. a.C., documentata dallo scavo\u00bb a Montagna dei Cavalli, che coinciderebbe con la distruzione di Hippana a opera dei Romani nel corso della prima guerra punica.\nStoria.\n\"\u1f39\u03c0\u03c0\u03ac\u03bd\u03b1\": et\u00e0 ellenistica.\nLa citt\u00e0 \u00e8 stata menzionata da Polibio nel primo libro delle sue \"Storie\": secondo il racconto dello storico, la citt\u00e0 fu distrutta dai Romani comandati dal console Aulo Atilio Calatino nel 258 a.C., nel corso della prima guerra punica:\nProbabilmente si tratta della stessa citt\u00e0 menzionata da Diodoro Siculo come Sittana:\nDella stessa citt\u00e0 sembra parlare anche Stefano di Bisanzio:\nVincenzo Tusa, per\u00f2, non esclude una confusione dello scrittore bizantino con la citt\u00e0 di Ippona, in Africa; l'espressione \u03c0\u03b5\u03c1\u1f76 \u039a\u03b1\u03c1\u03c7\u03b7\u03b4\u03cc\u03bd\u03b1, tuttavia, potrebbe significare \"nel territorio di Cartagine\", con riferimento all'epicrazia punica in Sicilia.\n\"Ipana\": et\u00e0 romana?\nLa citt\u00e0 potrebbe essere stata menzionata anche da Plinio il Vecchio, che nel terzo libro della sua \"Naturalis historia\" elenca una lista di \"civitates\" della Sicilia tra cui figura anche la citt\u00e0 degli \"Ipanenses\", probabilmente gli abitanti di Ipana. Il termine, tuttavia, \u00e8 stato letto da vari studiosi come \"Ichanenses\" e riferito, pertanto, alla citt\u00e0 di Ichana. Se Plinio avesse realmente fatto riferimento a Hippana, la citt\u00e0 dovrebbe essere inclusa tra le 68 \"civitates\" della Sicilia romana di et\u00e0 repubblicana: sarebbe appartenuta, probabilmente, a quella categoria di citt\u00e0 (insieme con Adranum, Makella, Mytistraton, Kamarina e Megara) che avevano subito la confisca dell'intero territorio e che erano sottoposte al pagamento della decima dei prodotti agricoli al \"praetor\" e di un fitto ai \"censores\".\nArea archeologica.\nAmbienti.\nAcropoli.\nL'acropoli \u00e8 costituita da un pianoro elevato e scoperto, posto sulla sommit\u00e0 del monte, per secoli adibito a pascolo e altri lavori agricoli, entrambe condizioni che ne causarono spietramenti e rovina degli antichi edifici.\nL'orientamento degli edifici A, B, del vano I e quello delle strutture che emergono nell'area centrale, tutti disposti quasi perpendicolarmente alla pendenza del terreno, fanno dedurre un regolare orientamento degli edifici dell'acropoli, gi\u00e0 favorita da una regolarit\u00e0 della disposizione naturale della zona pianeggiante in cima al monte.\nLe tre aree di scavo aperte sull'acropoli sono costituite:\nToponimo.\nIl toponimo della citt\u00e0 ha fatto sorgere vari dibattiti tra gli studiosi. Le fonti antiche che citano la citt\u00e0, infatti, ne riportano il nome in tre diverse varianti: per Polibio \u00e8 \u1f39\u03c0\u03c0\u03ac\u03bd\u03b1, per Diodoro \u03a3\u03b9\u03c4\u03c4\u1f00\u03bd\u03b1; Stefano di Bisanzio, infine, la cita come \u1f3d\u03c0\u03b1\u03bd\u03b1, con una sola \u03c0; quest'ultima forma sembra essere confermata dalle monete recanti per \"legenda\" .\nMuseo.\nA Prizzi, in corso Umberto I, si trova il museo archeologico \"Hippana\", suddiviso in tre sezioni: una archeologica, una paleontologica e una mineralogica. Il museo contiene la maggior parte dei reperti rinvenuti sulla montagna dei Cavalli e attribuiti all'antica citt\u00e0 di Hippana."}
{"id": "3212587", "revid": "767487", "url": "https://it.wikipedia.org/wiki?curid=3212587", "title": "Robert Minton", "text": "Biografia.\nStudi\u00f2 al Dartmouth College. Ai III Giochi olimpici invernali (edizione disputatasi nel 1932 a Lake Placid, Stati Uniti d'America) vinse la medaglia di bronzo nel Bob a 2 con il connazionale John Heaton partecipando per la seconda nazionale degli Stati Uniti d'America, terminando dietro quella Svizzera (medaglia d'argento) e l'altra statunitense (medaglia d'oro).\nIl tempo totalizzato fu di 8:29,15, la distanza che li separava dalla seconda classificata era notevole (8:16,28)."}
{"id": "3212598", "revid": "1573940", "url": "https://it.wikipedia.org/wiki?curid=3212598", "title": "Caecilia antioquiaensis", "text": "Caecilia antioquiaensis () \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia, dove occupa vari habitat umidi, tropicali o subtropicali."}
{"id": "3212607", "revid": "51032", "url": "https://it.wikipedia.org/wiki?curid=3212607", "title": "Supertuscan", "text": ""}
{"id": "3212618", "revid": "290948", "url": "https://it.wikipedia.org/wiki?curid=3212618", "title": "Ossido di metilene", "text": ""}
{"id": "3212619", "revid": "290948", "url": "https://it.wikipedia.org/wiki?curid=3212619", "title": "Ossimetilene", "text": ""}
{"id": "3212620", "revid": "290948", "url": "https://it.wikipedia.org/wiki?curid=3212620", "title": "Metilaldeide", "text": ""}
{"id": "3212622", "revid": "290948", "url": "https://it.wikipedia.org/wiki?curid=3212622", "title": "Aldeide f\u00f2rmica", "text": ""}
{"id": "3212633", "revid": "292162", "url": "https://it.wikipedia.org/wiki?curid=3212633", "title": "Hipana", "text": ""}
{"id": "3212636", "revid": "290948", "url": "https://it.wikipedia.org/wiki?curid=3212636", "title": "Guggenheim Museum", "text": ""}
{"id": "3212651", "revid": "339392", "url": "https://it.wikipedia.org/wiki?curid=3212651", "title": "Max-Planck-Institut f\u00fcr Mathematik in den Naturwissenschaften", "text": ""}
{"id": "3212653", "revid": "181541", "url": "https://it.wikipedia.org/wiki?curid=3212653", "title": "Stretto di Oresund", "text": ""}
{"id": "3212655", "revid": "181541", "url": "https://it.wikipedia.org/wiki?curid=3212655", "title": "Stretto di \u00d8resund", "text": ""}
{"id": "3212656", "revid": "767487", "url": "https://it.wikipedia.org/wiki?curid=3212656", "title": "Fiamme alla frontiera (film 1934)", "text": "Fiamme alla frontiera (\"Grenzfeuer\") \u00e8 un film del 1934 diretto da Hanns Beck-Gaden. Il film - girato in Baviera a Berchtesgadener - prodotto e distribuito da Arnold &amp; Richter (ARRI), usc\u00ec nelle sale il 27 maggio a Monaco di Baviera e il 19 agosto 1934 a Berlino."}
{"id": "3212660", "revid": "15756", "url": "https://it.wikipedia.org/wiki?curid=3212660", "title": "Margherita da Citt\u00e0 di Castello", "text": "Biografia.\nNata cieca e deforme fu rifiutata dalla famiglia e chiusa in una cappella tra i boschi per nove anni, vivendo di preghiere e privazioni che ne affinarono la spiritualit\u00e0.\nIn un anno imprecisato, ma dopo il 1292, fu condotta dai genitori a Citt\u00e0 di Castello per ottenere il miracolo della guarigione mediante l'intercessione del frate francescano Giacomo da Citt\u00e0 di Castello, morto in odore di santit\u00e0. La guarigione non ci fu e la giovane venne lasciata a Citt\u00e0 di Castello.\nDopo un periodo trascorso insieme ai poveri della citt\u00e0, entr\u00f2 in monastero, ma il suo rigore non fu accettato dal lassismo delle altre suore, le quali l'allontanarono. Fu allora accolta da una famiglia, presso la quale avrebbe trascorso il resto della sua vita.\nIndoss\u00f2 in seguito l'abito del Terzo Ordine Domenicano, dividendosi tra la preghiera, l'assistenza ai malati e ai poveri. Mor\u00ec il 13 aprile 1320 a Citt\u00e0 di Castello.\nLe si attribuivano miracoli, levitazioni e la visione di Cristo incarnato al momento dell'elevazione. Il suo corpo incorrotto si venera nella chiesa di San Domenico a Citt\u00e0 di Castello.\nCulto.\nPapa Paolo V nel 1609 concesse il culto della beata, e ne fu fissata la memoria liturgica il 13 aprile.\nNel 1988 \u00e8 stata riconosciuta patrona dei disabili per le diocesi di Citt\u00e0 di Castello e Urbino - Urbania - Sant'Angelo in Vado.\nPapa Francesco l'ha proclamata santa il 24 aprile 2021 per canonizzazione equipollente.\nVi sono due Parrocchie domenicane negli Stati Uniti con altari dedicati alla Santa: St. Louis Bertrand Church a Louisville, Kentucky, e St. Patrick Church a Columbus, Ohio."}
{"id": "3212661", "revid": "729019", "url": "https://it.wikipedia.org/wiki?curid=3212661", "title": "Mario Palanti", "text": "Biografia.\nMario Palanti nacque a Milano da una famiglia di origini cremonesi. Cominci\u00f2 la sua formazione artistica nel 1904 all'et\u00e0 di 19 anni quando entr\u00f2 all'Accademia di Brera, preceduto dal fratello Giuseppe Palanti, di alcuni anni pi\u00f9 grande. Si diplom\u00f2 architetto nel 1909. Partecip\u00f2 alla prima guerra mondiale nel Genio militare italiano sul fronte trentino.\nArrivato in Argentina nel 1909, lavor\u00f2 in primo luogo nello studio di Arturo Prins ed Oskar Razenhofer, per i quali collabor\u00f2 tra le altre cose nella progettazione della nuova sede della Facolt\u00e0 di Diritto della capitale, un edificio simbolo dello stile neogotico. Tra i suoi primi lavori indipendenti risaltano per il loro singolare stile due vicini edifici, entrambi nel Viale Rivadavia e costruiti nel 1914: uno per i due atlanti che sostengono i balconi del secondo piano, e l'altro per la sua facciata che presenta tre robusti archi di quattro piani di altezza. Tra le sue opere pi\u00f9 importanti la costruzione del Palazzo Barolo a Buenos Aires e l'edificio gemello Palazzo Salvo a Montevideo.\nTra gli altri lavori vanno ricordati l'Hotel Castelar, sulla Avenida de Mayo, l'Edificio Rocctagliata di Avenida Santa Fe y Callao, Palazzo Alcorta, grande edificio per i fratelli Resta, concessionari di automobili che commercializzavano in veicoli Chrysler, con pista di prove sulla terrazza, situato sulla Avenida Figueroa Alcorta, ed infine la casa madre a Buenos Aires della Banca francese ed italiana per l'America del Sud, divenuta poi Banca Sudameris e poi Banca Patagonia. Nel 1924 propose al Presidente del Consiglio italiano dell'epoca Benito Mussolini di erigere in Roma il pi\u00f9 alto grattacielo del mondo per l'epoca, con 88 piani e 335 m di altezza totale. A cavallo degli anni '20-'30 progett\u00f2 un sistema, brevettato, per erigere costruzioni a secco: il Palandomus. Mor\u00ec a 92 anni e venne tumulato nel Cimitero Monumentale di Milano."}
{"id": "3212664", "revid": "767487", "url": "https://it.wikipedia.org/wiki?curid=3212664", "title": "La peste a Firenze nel secolo XV", "text": "La peste a Firenze nel secolo XV (\"Die Pest in Florenz\"), anche conosciuto col titolo La peste a Firenze \u00e8 un film muto del 1919 diretto da Otto Rippert e sceneggiato da Fritz Lang. Molti i riferimenti letterari : L'Apocalisse (la grande Meretrice) L'Inferno dantesco e il racconto \"La maschera della morte rossa\" di Edgar Allan Poe - Riconoscibile anche il riferimento storico alla figura di Savonarola.\nTrama.\nSiamo nel Rinascimento. La cortigiana Julia, proveniente da Venezia, arriva a Firenze e partecipa alla processione del Corpus Domini. Subito suscita l'interesse del Signore della citt\u00e0, Cesare, ma lei gli preferisce il figlio Lorenzo. Cesare si appresta a far torturare Julia , ma interviene Lorenzo a liberarla e a uccidere il padre. Ormai \u00e8 lui il padrone della citt\u00e0 e con Julia la immerge in un clima di dissolutezza. La bella cortigiana si reca in visita al francescano eremita Medardus che vive in un bosco dedito alla penitenza. Ora egli ha davanti la peccatrice e cerca di convertirla mostrandole l'Inferno. Ma a cedere non sar\u00e0 Julia, ma lo stesso frate, vittima delle lusinghe di lei. Tornati entrambi in Firenze, la trovano invasa dalla peste. Lorenzo e i suoi cortigiani si sono chiusi nel palazzo nobiliare e vivono in un clima orgiastico e dissoluto. Ma la peste stessa compare alla festa sotto l'aspetto di una donna emaciata e vestita di stracci che si impossessa dello strumento di un suonatore di violino e inizia il suo a-solo mortale.\nProduzione\nIl film fu prodotto da Erich Pommer per la Decla-Bioscop AG\nDistribuzione.\nIl film usc\u00ec in Germania a Berlino , Marmorhause il 23 ottobre 1919 in Francia, venne tradotto letteralmente come \"La Peste \u00e0 Florence\".In Italia nel 1921\nIn Italia, distribuito dalla \"Decla\", ebbe il visto di censura 16653 del 22 dicembre 1921 (con l'avvertenza di \"Abolire la data del 1495 e sostituire i nomi storici di Lorenzo e Francesco\")."}
{"id": "3212665", "revid": "599013", "url": "https://it.wikipedia.org/wiki?curid=3212665", "title": "Tamicha Jackson", "text": "Carriera.\nHa vinto una medaglia d'oro con gli USA al Campionato del Mondo Juniores 1996-97.\nNel 2000 si \u00e8 laureata alla Louisiana Tech University in biologia animale.\nNel luglio 2003 viene ingaggiata dall'Ares Ribera per il successivo torneo di LegA Basket Femminile italiana. A fine 2003, dopo aver trascorso le vacanze natalizie negli USA non fa rientro in Italia, chiudendo l'esperienza con l'Ares Ribera dopo aver disputato 8 partite e realizzato 102 punti, con una media di 13,36 punti, seconda pi\u00f9 alta nella storia di Ribera, dietro solo a Jennifer Gillom."}
{"id": "3212666", "revid": "399", "url": "https://it.wikipedia.org/wiki?curid=3212666", "title": "Massimo Binazzi", "text": "Cominci\u00f2 ad occuparsi di teatro a Perugia subito dopo la guerra. La sua messa in scena di autori contemporanei \"arrabbiati\" culmin\u00f2 nel 1962 con la regia de \"Il calapranzi\" di Harold Pinter. Altre sue opere: \"Il giorno delle ceneri\" (1954) e \"Il male sacro\" (1963). Cinque suoi monologhi, \"Le notti del dopoguerra\", furono rappresentati nel 1960 da D. Torrieri."}
{"id": "3212668", "revid": "466539", "url": "https://it.wikipedia.org/wiki?curid=3212668", "title": "Geraldine Ferraro", "text": "Biografia.\nGeraldine Ferraro nacque nello stato di New York da una famiglia di origini italiane, proveniente da Marcianise (CE); la madre, Antonietta Corrieri, era sarta mentre il padre, Domenico \"Dominick\" Ferraro, era ristoratore. Dominick mor\u00ec d'infarto nel 1944, costringendo cos\u00ec la moglie a trasferirsi in una zona povera del Bronx. Spinta dalla madre, Geraldine frequent\u00f2 il Marymount Manhattan College grazie ad una borsa di studio e, dopo aver conseguito un baccalaureato ed essere ammessa alla locale \"honor society\", spos\u00f2 John Zaccaro, dal quale ebbe tre figli.\nGeraldine cominci\u00f2 a lavorare come maestra di scuola elementare nel Queens, ma non soddisfatta si iscrisse alla scuola di legge, pur continuando a lavorare. Nel marzo del 1961 divenne avvocato. Il primo incarico importante per la Ferraro arriv\u00f2 nel 1974, quando fu nominata assistente del procuratore distrettuale della Contea di Queens. All'epoca non era comune assegnare un tale incarico a una donna e ci\u00f2 fece molto scalpore, accentuato dal fatto che Geraldine fosse stata nominata da suo cugino Nicholas.\nLa Ferraro dimostr\u00f2 invece le sue capacit\u00e0 e fu promossa allo \"Special Victims Bureau\", che si occupava di casi delicati come stupri, abuso di minori e violenza domestica. Fu messa a capo dell'unit\u00e0 nel 1977. Nel 1978 si candid\u00f2 alla Camera dei Rappresentanti, vinse le elezioni e mantenne l'incarico per altri due mandati, fino al gennaio 1985. Nel 1984 infatti Geraldine si era candidata come Vicepresidente degli Stati Uniti d'America correndo insieme a Walter Mondale nelle presidenziali.\nLe elezioni per\u00f2 finirono male per i due, poich\u00e9 il Presidente uscente Ronald Reagan fu riconfermato per un secondo mandato, sebbene la popolarit\u00e0 della Ferraro fosse molto elevata. Nel 1992 si candid\u00f2 al Senato, ma fu sconfitta per via di presunte connessioni con la mafia legate alle sue origini italiane. L'anno successivo fu nominata dal Presidente Clinton ambasciatrice presso la Commissione sui diritti umani all'ONU. La Ferraro lasci\u00f2 la posizione nel 1996 e due anni dopo ritent\u00f2 la corsa al Senato, fallendo per la seconda volta.\n\u00c8 stata fondatrice e membro onorario dell'Organizzazione nazionale delle donne italoamericane e nel 1994 \u00e8 stata inserita nella National Women's Hall of Fame. Nel 2007 ha ricevuto un premio dall'Ordine Figli d'Italia in America. \u00c8 scomparsa nel 2011 all'et\u00e0 di 75 anni, a seguito di un mieloma multiplo.\nOpere.\nGeraldine A. Ferraro. \"Changing History: Women, Power, and Politics\", Wakefield, RI: Moyer Bell, 1993."}
{"id": "3212674", "revid": "3115", "url": "https://it.wikipedia.org/wiki?curid=3212674", "title": "Anna Lazzarini", "text": "Effettua gli studi nel campo del fumetto alla Scuola del Fumetto di Milano. A partire dal 1996 collabora con la Sergio Bonelli Editore, per cui realizza diverse storie di Legs Weaver e Agenzia Alfa. Nel 2001, sempre per la Bonelli, disegna l'albo numero 10 di Gregory Hunter, mentre nel 2005 il secondo e dodicesimo albo della miniserie Brad Barron. Suoi sono anche i disegni la storia principale dell'albo \"maxi\" numero 12 (ultimo) della miniserie Greystorm.\nCome illustratrice ha collaborato alla realizzazione di diverse versioni delle carte dei Tarocchi per Lo Scarabeo Edizioni.\nIl primo volume della collana \"Quaderni d'autori\", realizzata a cura di Davide Barzi da Epierre, presentato a Cartoomics 2001 (edizione che ha come tema le donne nel fumetto), \u00e8 dedicato ad una reciproca intervista doppia tra Lina Buffolente, prima disegnatrice di fumetti europea, ed Anna Lazzarini, a rappresentare le giovani disegnatrici."}
{"id": "3212676", "revid": "123112739", "url": "https://it.wikipedia.org/wiki?curid=3212676", "title": "I 100 libri del secolo di le Monde", "text": "I 100 libri del secolo sono una selezione dei libri considerati come i cento migliori del XX secolo, compilata nella primavera del 1999 per mezzo di un sondaggio realizzato grazie alla catena di negozi francese Fnac e al quotidiano parigino \"Le Monde\". La lista di titoli acclamati mescola grandi romanzi con poesia, teatro, e fumetto.\nDi una lista preliminare di 200 titoli creata da librerie e giornalisti, 17\u00a0000 francesi votarono per rispondere alla domanda \"Quali libri sono rimasti nella vostra memoria?\" (\u00abQuels livres sont rest\u00e9s dans votre m\u00e9moire?\u00bb). Le prime cinquanta opere della lista furono il tema di un saggio da Fr\u00e9d\u00e9ric Beigbeder, \"Ultimo inventario prima di liquidazione\", in cui fece notare la natura francocentrica della lista."}
{"id": "3212679", "revid": "339392", "url": "https://it.wikipedia.org/wiki?curid=3212679", "title": "Purezza (chimica)", "text": ""}
{"id": "3212682", "revid": "183114", "url": "https://it.wikipedia.org/wiki?curid=3212682", "title": "Poxvirus", "text": ""}
{"id": "3212688", "revid": "125495975", "url": "https://it.wikipedia.org/wiki?curid=3212688", "title": "Lisbeth Salander", "text": "Lisbeth Salander \u00e8 la coprotagonista della serie Millennium.\nBiografia.\n\u00c8 nata nel 1978 ed ha 24 anni quando aiuta Mikael Blomkvist nell'indagine che porter\u00e0 alla soluzione del caso Harriet Vanger. Nella finzione creata da Larsson \u00e8 una donna dal carattere complesso, introverso e decisamente asociale. Ha un fumoso passato costellato di violenze, ricoveri e perizie psichiatriche, tanto che a diciotto anni viene riconosciuta incapace di badare a s\u00e9 stessa e affidata a un tutore. Nonostante ci\u00f2 svolge saltuariamente incarichi di ricerca su aziende o persone per la \"Milton Security\" ed \u00e8 considerata tra le migliori collaboratrici di Dragan Armanskij, direttore dell'agenzia, che affida a Lisbeth le ricerche pi\u00f9 spinose. Ha una sorella gemella di nome Camilla che viene descritta completamente diversa da lei, sia caratterialmente che fisicamente: Lisbeth la considera molto bella, nonostante il feroce antagonismo.\nIl personaggio.\n\u00c8 un'hacker geniale, esperta di pirateria informatica, in grado di raccogliere informazioni da archivi pubblici, privati, bancari o giudiziari. Nell'ambiente \u00e8 conosciuta col nickname \"Wasp\". Possiede una spiccata memoria fotografica che le permette di memorizzare in poco tempo enormi quantit\u00e0 di dati e informazioni, si interessa di matematica, algebra pura, fisica e logica e qualcuno sospetta che abbia la sindrome di Asperger. Mikael Blomkvist le affibbier\u00e0 il nomignolo di \"Sally\". Ha i capelli naturalmente rossi, ma li tinge di nero corvino; i suoi occhi sono neri come il carbone, inespressivi, freddi e diffidenti. \u00c8 una ragazza mingherlina e di bassa statura; a causa del suo fisico magrissimo, spesso \u00e8 considerata anoressica, pur non essendolo. Nonostante il suo fisico non lo dimostri, \u00e8 un'abile pugile. Il suo look abituale \u00e8 composto da abiti goth e punk.\nSpiragli sulla sua vicenda personale si aprono solo nel secondo volume della saga Millennium, \"La ragazza che giocava con il fuoco\", in cui viene finalmente spiegato cosa intenda Lisbeth con l'espressione \"Tutto il Male\".\nCon questa espressione, il cui significato viene chiarito da Holger Palmgren, primo storico tutore di Lisbeth, in un colloquio con Mikael Blomkvist, Lisbeth Salander si riferisce ad un episodio particolarmente scottante della propria adolescenza che ha portato al suo internamento nella casa di cura St. Stephan ad Uppsala.\nHolger Palmgren riferisce a Blomkvist che il padre di Lisbeth sarebbe un ex agente del Gru di origini ucraine di nome Alexander Zalachenko. Questo personaggio fa la sua comparsa in alcuni documenti che Blomkvist legge per un'inchiesta che la redazione di \"Millennium\" sta portando avanti sul trafficking.\nZalachenko conosce la madre di Lisbeth e Camilla, Agneta, che \u00e8 molto pi\u00f9 giovane di lui e si innamora perdutamente dell'uomo. Dalla loro unione nascono le due gemelle. Zalachenko non sembra curarsi della neonata famiglia e si allontana molto spesso, tornando solo per usare la violenza nei confronti di Agneta e ignorando completamente le figlie.\nLa reazione delle bambine a questi episodi violenti si sviluppa in maniere differenti da quando sono molto piccole, perch\u00e9 Camilla, a differenza di Lisbeth, bench\u00e9 si renda conto allo stesso modo dei maltrattamenti subiti dalla madre, tuttavia \u00e8 solo preoccupata che si sappia qualcosa in giro. Lisbeth, al contrario, non perdona al padre le violenze a cui sottopone la mamma e un giorno arriva addirittura ad accoltellare Zalachenko cinque volte prima di essere fermata.\nL'ultimo episodio di violenza, nel quale si concretizza ci\u00f2 che Lisbeth chiama \"Tutto il Male\", avviene quando le bambine hanno circa dodici anni, nel 1991. In quell'occasione, Zalachenko sottopone Agneta a terribili violenze, dandole un colpo in testa che sar\u00e0 la causa della prima di una serie di emorragie cerebrali che in seguito la porteranno alla morte. In questa occasione, per\u00f2, Lisbeth, ormai adolescente, reagisce. Tornando a casa da scuola, vede il padre andare via da casa e trova la madre in gravi condizioni: decide di inseguire il padre, che \u00e8 gi\u00e0 entrato in macchina, e, quando lui apre il finestrino per parlarle, lei butta all'interno dell'abitacolo una tanica piena di benzina e d\u00e0 fuoco alla macchina.\nQuando intervengono le forze dell'ordine, per\u00f2, invece di occuparsi di Agneta, come la stessa Lisbeth suggerisce, si occupano primariamente di Zalachencko e, inoltre, l'episodio viene completamente insabbiato a causa della posizione di ex agente del Gru di Zalachenko. Questo \u00e8 il motivo per cui dopo Lisbeth viene ricoverata presso la clinica St. Stephan di Uppsala. La perizia psichiatrica su di lei viene redatta dal dottor Peter Teleboriam, psichiatra di indiscussa fama, con la complicit\u00e0 di Gunnar Bjorck, membro della Sapo.\nDurante la permanenza alla St. Stephan, Lisbeth viene immobilizzata a letto per 381 giorni ed \u00e8 costretta a ricevere terapie farmacologiche di cui non ha alcun bisogno. Quest'ingiustizia genera in lei un odio inestinguibile verso gli psichiatri (che lei definisce \"strizzacervelli\") e verso le forze dell'ordine e gli agenti sociali, complici delle torture psicologiche sub\u00ecte.\nDopo la dimissione dalla clinica, Lisbeth viene affidata a due famiglie affidatarie, a cui per\u00f2 d\u00e0 molti problemi. Al raggiungimento della maggiore et\u00e0 viene riconosciuta incapace di badare a s\u00e9 stessa e affidata in custodia a Holgren Palmgren. Palmgren con lei si rivela molto gentile e pi\u00f9 che magnanimo: le d\u00e0 accesso totale al suo patrimonio e per farle avere un lavoro la raccomanda alla Milton Security, un'agenzia di sicurezza. Alla Milton Security, inizialmente occupatasi di impieghi di basso livello (fotocopie, pulizie), viene notata dal direttore Dragan Armanskij a causa della sua impressionante abilit\u00e0 nel risolvere problemi di qualunque tipo e per le sue ottime doti di investigatore, diventando poi suo collaboratore personale. Palmgren viene poi colpito da un ictus (da cui si riprende quasi un anno dopo grazie anche alle cure somministrate indirettamente da Lisbeth).\nIl suo nuovo tutore \u00e8 Nils Bjurman. Bjurman si rivela subito come un vero e proprio sadico, chiedendo prestazioni sessuali a Lisbeth ogni volta che ha bisogno di soldi dal suo stesso conto. Questi abusi per\u00f2 non fanno altro che ricordare a Lisbeth ci\u00f2 che ha dovuto sopportare prima da suo padre e poi alla St. Stephan e quindi risvegliano il lei un senso di vendetta verso gli uomini che odiano le donne. Con una telecamera nascosta dentro il suo zaino riesce ad avere un filmato dell'ultima violenza sub\u00ecta, che non \u00e8 semplicemente un abuso come quelli precedenti, bens\u00ec un vero e proprio stupro. Dopo una settimana passata a recuperare dai danni provocati dallo stupro, ritorna a casa di Bjurman ma, questa volta, prima lo stordisce usando un taser, lo ammanetta, gli mostra il filmato e lo ricatta minacciando di pubblicarlo a meno che le dia accesso libero alle sue risorse finanziarie e che compili ogni mese una relazione al giudice tutelare, secondo cui Lisbeth Salander \u00e8 una persona tranquilla che vive una vita assolutamente normale, richiedendo al tempo stesso la revoca della dichiarazione di incapacit\u00e0. Dopodich\u00e9 tatua sul ventre di Bjurman la scritta: \"IO SONO UN SADICO PORCO, UN VERME E UNO STUPRATORE\" come ulteriore prova della vera natura del suo crudele tutore.\nDopo aver sistemato la \"faccenda Bjurman\", Lisbeth si concentra su un altro caso cui si stava dedicando nel frattempo il giornalista Mikael Blomkvist: la scomparsa nel 1966 di Harriett Vanger, nipote di Henrick Vanger, proprietario di una multinazionale di acciaierie e tra gli uomini pi\u00f9 potenti della nazione. Si incontrano e decidono di risolvere il caso insieme. Tra i due inizia anche una relazione, che per\u00f2 viene bruscamente interrotta quando Lisbeth scopre che Michael ha un'amante.\nRisolto il caso Vanger Lisbeth, grazie alle sue abilit\u00e0 nel campo dell'informatica e dell'hackeraggio, organizza una truffa ai danni di Hans Erik Wennerstr\u00f6m (miliardario colpevolizzato in uno degli articoli di Mickael Blomkvist e a cui ha fatto causa per diffamazione a mezzo stampa, vincendola) incassando fraudolentemente oltre tre miliardi di corone svedesi. A quel punto si prende un anno sabbatico viaggiando in giro per il mondo e addirittura sottoponendosi ad un intervento di mastoplastica additiva.\nAppena tornata in Svezia Lisbeth controlla subito se Bjurman sta effettuando correttamente il suo operato e per minacciarlo usa una sua pistola. Alcuni giorni dopo Lisbeth subisce la tentata aggressione di un uomo da cui riesce a divincolarsi (il tutto sotto gli occhi di Blomkvist, casualmente presente in quel momento). La pistola di Bjurman viene poi usata per uccidere due giornalisti free-lance (coinvolti con Blomkvist in un'inchiesta sul traffiking di prostitute dal baltico e dalla Russia) e poi per uccidere anche Bjurman stesso. Lisbeth viene subito ricercata dalla polizia, ma riesce abilmente a cavarsela e a nascondersi. Nel frattempo, aiutata indirettamente ma malvolentieri da Mikael Blomkvist e inconsapevolmente da Dragan Armanskij e i loro rispettivi collaboratori, Lisbeth riesce a trovare il luogo dove si nasconde Zalachencko. Con lui vive anche un enorme uomo biondo. Dopo un appostamento prova a ucciderli di nascosto, ma riescono a prevedere le sue mosse, a spararle e a sepperlirla. Lisbeth per\u00f2 sopravvive, seppur gravemente ferita, e durante la notte attacca Zalachencko con un'accetta. Il gigante biondo, identificatolo come Ronald Niedermann e come il suo fratellastro, fugge via. Nel frattempo l'arrivo di Blomkvist permette a Lisbeth di essere soccorsa e con un'eliambulanza viene trasportata all'ospedale Salghrenska di G\u00f6teborg, dove viene operata d'urgenza e poi ricoverata nel reparto di terapia intensiva.\nLe condizioni di salute di Lisbeth, dapprima critiche, vanno via via migliorando. Durante il suo ricovero viene visitata da Annika Giannini, sorella di Blomkvist, che verr\u00e0 poi scelta come suo avvocato. Viene poi presa di mira da un anziano signore con l'intenzione di uccidere lei e Zalachencko: quest'ultimo viene freddato, ma Lisbeth riesce a salvarsi grazie all'aiuto di Annika che non gli permette di raggiungerla (l'anziano poi si suicider\u00e0 poco dopo in corridoio). Dopo la sua completa guarigione viene trasferita in carcere. Al processo respinge tutti i capi d'accusa e dimostra che la perizia psichiatrica su di lei \u00e8 un falso. Il suo avvocato, Annika Giannini, riesce a mettere in contraddizione Peter Teleboriam (chiamato come testimone dal pubblico ministero Richard Ekstrom) in quanto ha rivelato anzitempo il contenuto della perizia psichiatrica al capo della polizia Ekstrom, secretata come documento riservato alla S\u00e4po, e in quanto ha negato la violenza sessuale subita da Lisbeth da parte di Bjurman e documentata nel filmato registrato due anni prima. Al terzo appello Annika chiama come testimone Mikael Blomkvist che riesce a provare l'esistenza di alcuni membri di un ramo segreto della S\u00e4po che garantiva l'immunit\u00e0 a Zalachencko internando e interdicendo Lisbeth. La causa viene da lei vinta. A questo punto per lei rimane l'ultimo problema: Niedermann. Lo trova in una fabbrica abbandonata e dopo una breve fuga riesce a immobilizzarlo; ad ucciderlo ci pensano poi alcuni suoi nemici preventivamente contattati da Lisbeth che poi fa arrestare chiamando la polizia.\nOrmai Lisbeth \u00e8 davvero libera e a cuor leggero decide di far rientrare Mikael nella sua vita."}
{"id": "3212689", "revid": "484362", "url": "https://it.wikipedia.org/wiki?curid=3212689", "title": "Stato confessionale", "text": ""}
{"id": "3212694", "revid": "287204", "url": "https://it.wikipedia.org/wiki?curid=3212694", "title": "Universit\u00e0 di Rennes", "text": "L'Universit\u00e0 di Rennes \u00e8 una universit\u00e0 francese sita nella citt\u00e0 bretone di Rennes.\nStoria.\nVenne fondata nel 1885 raggruppando le tre facolt\u00e0 allora esistenti in citt\u00e0 (legge, lettere e scienze). Nel 1969 venne poi suddivisa in due diversi atenei:"}
{"id": "3212695", "revid": "124123", "url": "https://it.wikipedia.org/wiki?curid=3212695", "title": "Ida Vallerugo", "text": "Ha scritto numerose opere in lingua friulana.\nBiografia.\n\u00c8 sempre vissuta a Meduno, con la parentesi del periodo compreso tra i 10 e i 23 anni, trascorsi a Poffabro, una frazione di Frisanco dove ha cominciato a scrivere poesie in italiano.\nFrequenta le scuole elementari a Meduno; in seguito studia come interna in un collegio di Udine, dove si diploma maestra.\nVince a 19 anni il concorso per l'insegnamento presso le scuole elementari, ottenendo la cattedra prima per due anni a San Daniele del Friuli, in seguito per alcuni mesi a Rive d'Arcano, poi a Poffabro. Infine, nel 1970, a Meduno. Qui si stabilisce definitivamente, nella casa dei genitori, in cui abita attualmente.\nOpere.\nIn quest'anno viene pubblicata la sua prima raccolta di liriche in italiano, presso la Pan Editrice di Milano.\nLa seconda raccolta di poesie, in italiano, \u00e8 legata al periodo fiorentino. Viene pubblicata nei \"Quaderni del collettivo R.\" di Firenze, un gruppo di intellettuali controcorrente che, costituitosi nel 1968, aveva fondato una collana di quaderni di poesia e una rivista della quale Vallerugo fu per qualche tempo redattrice.\n\u00c8 la sua prima opera in friulano, nata dal dolore per il terremoto del 1976 e per la morte della nonna Regina, soprannominata la Maa Onda (maggio 1979).\n\u00c8 la sesta pubblicazione della collana di poesia \"La barca di Babele\", fondata nel 1999 a Meduno da un gruppo di poeti friulani, tra i quali la stessa Ida Vallerugo, con l'intento e l'esigenza di far conoscere la ricchezza e la variet\u00e0 delle tante voci della regione. \nDirettori de \"La barca di Babele\" sono stati Amedeo Giacomini, Pierluigi Cappello e Luigi Bressan.\nQuesto libro \u00e8 un autentico poema scandito in 85 liriche in friulano composte a Meduno fra il 1981 ed il 1982."}
{"id": "3212699", "revid": "7459", "url": "https://it.wikipedia.org/wiki?curid=3212699", "title": "Monastero di Marmoutier", "text": ""}
{"id": "3212700", "revid": "767487", "url": "https://it.wikipedia.org/wiki?curid=3212700", "title": "Alta Madera", "text": "Alta Madera sono un gruppo musicale, formato nel 2001.\nStoria.\nGli Alta Madera suonano musiche di diverse culture, infatti iniziano la loro attivit\u00e0 eseguendo brani musicali dei paesi dell'America Latina, tra cui Venezuela, Brasile, Argentina e Cuba, terra d'origine del violinista Ruben Chiaviano.\nPubblicano il loro primo album, dal titolo \"Alta Madera\", nel 2005, cui fanno seguito \"Velas\" (2007) e \"En vivo!\" (2008), tutti pubblicati su etichetta Materiali Sonori.\nNel 2008 il gruppo partecipa al progetto dal vivo a \"Il Cartellone di Orientoccidente 2008\", insieme all'indiano Trilok Gurtu. Dell'evento viene pubblicato un DVD, distribuito gratuitamente solo contattando l'etichetta Materiali Sonori."}
{"id": "3212706", "revid": "767487", "url": "https://it.wikipedia.org/wiki?curid=3212706", "title": "Jean-Nicolas Corvisart des Marets", "text": "Biografia.\nJean-Nicolas Corvisart nacque in una piccola propriet\u00e0 di famiglia nel dipartimento delle Ardenne, (nella regione dello Champagne-Ardenne), ad est di Parigi. Fu il secondo figlio di un avvocato del Parlamento di Parigi, Pierre Corvisart, che fece ritorno nel suo luogo di nascita quando il corpo del Parlamento venne esiliato da Luigi XV dalla capitale. Anche la moglie di Pierre, Madeleine-Louis Scribot, nacque nelle Ardenne, in un villaggio vicino. Quando il re riconvoc\u00f2 il Parlamento, Pierre fece ritorno in citt\u00e0. Tuttavia Jean-Nicolas non segu\u00ec la sua famiglia, probabilmente per ragioni economiche. Il giovane Corvisart fu mandato a Vermille da una zia materna che si fece carico della sua educazione. Gi\u00e0 in questi anni Jean-Nicolas dette prova di essere uno studente tanto brillante quanto ribelle.\nGli studi.\nNon si dedic\u00f2 agli studi legali, deludendo in tal modo le aspettative paterne, ed intraprese la strada della medicina alla quale giunse dopo aver assistito, casualmente, ad una lezione dell'anatomista Antoine Petit. Questa scelta fu la causa di una rottura familiare che port\u00f2 il giovane Corvisart ad allontanarsi da casa ed a cercare di persuadere il direttore dell'H\u00f4tel-Dieu, il pi\u00f9 grande ospedale di Parigi, affinch\u00e9 lo assumesse come inserviente. La tenacia ed ostinazione del giovane Corvisart portarono il padre a tornare sui suoi passi. Richiam\u00f2 il figlio in famiglia e gli permise di iscriversi alla facolt\u00e0 di medicina di Parigi, dove dopo un brillante percorso di studi si laure\u00f2 nel 1773. Sebbene fosse pi\u00f9 giovane dei suoi colleghi, fu il primo, del suo corso, a completare gli studi. Nel novembre del 1782 ottenne il titolo di \"docteur r\u00e9gent\". Per celebrare l'evento Corvisart offr\u00ec un banchetto ai professori ed il suo carattere anticonformista emerse nel discorso che tenne in quell'occasione e che i membri della Facolt\u00e0 considerarono irriverente.\nUomo a pi\u00f9 dimensioni, come molti grandi innovatori della storia, Corvisart si interess\u00f2 profondamente sia di anatomia che di patologia. Figure di riferimento nel corso della sua formazione clinica furono: il chirurgo Pierre Joseph Desault e il clinico Louis Desbois de Rochefort. Suo allievo fu il medico e celebre botanico Fran\u00e7ois-Andr\u00e9 Michaux.\nIl cammino professionale.\nCorvisart affin\u00f2 le sue abilit\u00e0 cliniche prendendo parte ai giri di visite di Pierre-Joseph Desault il quale aveva inaugurato un nuovo metodo d'insegnamento della pratica medica in cui era riuscito ad unire l'istruzione al letto del malato, la partecipazione degli studenti nelle cure del paziente e l'autopsia sistematica di ogni malato deceduto. Questi elementi divennero un marchio di riconoscimento del metodo di insegnamento sia di Desault che di Corvisart. Nel 1785 il suo maestro si trasfer\u00ec all\"'H\u00f4tel-Dieu\" e fu allora che le strade di Corvisart e di Louis Desbois de Rochefort si incrociarono e ben presto il giovane medico comprese che gli insegnamenti clinici di Desault potevano essere applicati anche in campo chirurgico. Il suo spirito indipendente ed irriverente, unito ad un grande talento didattico, gli assicur\u00f2 un grande successo presso l'H\u00f4pital de la Charit\u00e9, dove divenne \"m\u00e9decin-en-second\" nel 1788, subentrando a Rochefort, morto due anni prima. Corvisart, nel novembre dello stesso anno della morte di Rochefort, espresse, in un incontro alla Facolt\u00e0 di Medicina, l'ammirazione nei suoi confronti e successivamente pubblic\u00f2 il lavoro, lasciato incompiuto da Rochefort, in merito alla materia medica. Prosegu\u00ec dunque la sua carriera nel rispetto del lavoro del maestro, riorganizzando il servizio medico all'interno dell'ospedale. Importanti elementi innovativi introdotti da Corvisart furono la divisione dei pazienti in base ai sintomi e, soprattutto, l'applicazione della tecnica della percussione del torace.\nDopo la Rivoluzione francese, quando venne fondata la nuova \"\u00c9cole de Sant\u00e9\" nel 1794, egli divenne il primo professore di medicina clinica della Scuola. Nel 1797 ottenne una cattedra presso il \"Coll\u00e8ge de France\", continuando ad alternare l'insegnamento ai consulti. Nel 1820 partecip\u00f2 ad un incontro alla \"Royal Academy of Medicine\", all'interno della quale operavano molti dei suoi primi studenti, tuttavia non esercit\u00f2 mai un ruolo determinante in questa organizzazione e mor\u00ec nel settembre dell'anno successivo.\nil 18 novembre 1803 divenne socio dell'Accademia delle scienze di Torino.\nI rapporti con Napoleone I.\nLa vita di Corvisart cambi\u00f2 radicalmente quando, proclamato l'Impero nel 1804, Napoleone I divenne suo paziente. La totale ammirazione nei confronti dell'Imperatore venne pienamente ricambiata. Corvisart, oltre che medico personale, vest\u00ec anche i panni di amico e consigliere di Napoleone il quale, con una celebre frase, afferm\u00f2: \"Io non credo nella medicina, ma credo in Corvisart\". Corvisart si occup\u00f2 anche della salute delle consorti dell'Imperatore e di suo figlio. Quando i titoli di nobilt\u00e0 vennero reintrodotti da Napoleone, Corvisart venne nominato Barone dell'Impero.\nFu proprio durante i primi anni dell'Impero che Corvisart scrisse le sue due pi\u00f9 importanti pubblicazioni: una traduzione dell\"'Inventum novum\" di Joseph Leopold Auenbrugger, pubblicata nel 1808, ed il \"Saggio sulle malattie e le lesioni organiche del cuore e dei grandi vasi\", tributo al suo maestro Pierre Joseph Desault. Con quest'ultimo lavoro vennero poste le basi per un nuovo metodo diagnostico riguardo alle malattie cardiache precedentemente confuse con alterazioni del funzionamento dei polmoni.\nCon la caduta di Napoleone, Corvisart si ritir\u00f2 a vita privata ed il suo carattere gi\u00e0 melanconico si accentu\u00f2 maggiormente e le sue idee politiche lo portarono a rifiutare numerose proposte da parte del restaurato regime borbonico.\nLe innovazioni.\nUna delle opere che assicur\u00f2 a Corivsart un grande successo fu dunque la traduzione dell\"'Inventum novum\" di un medico austriaco, Joseph Leopold Auenbrugger (1722 - 1809), accompagnata da un lungo commentario. Merito di Auenbrugger fu l'introduzione della percussione del torace e dell'addome come strumento diagnostico. La percussione, insieme all'ispezione, alla palpazione ed all'auscultazione, costituisce uno dei cardini fondamentali della semeiotica medica che stava muovendo i primi passi proprio in quegli anni.\nAuenbrugger dunque dimostr\u00f2 una grande capacit\u00e0 di commistione, sfruttando l'esperienza fatta da ragazzo osservando il padre, bottaio, percutere le botti per valutarne il riempimento e lo stato del vino. Corvisart riconobbe l'efficacia della tecnica soprattutto nella diagnosi di malattie cardiache, polmonari ed ascessi. Gi\u00e0 precedentemente, nell'opera \"Essai sur les maladies et les l\u00e9sions organiques du coeur et des gros vaisseaux\", aveva evidenziato l'importanza della correlazione clinico-patologica, elemento che fece dello scritto un passo decisivo verso la cardiologia moderna. Corvisart aveva appreso bene la lezione di Bichat (1771-1802), uno degli iniziatori dell'anatomia patologica. Agli inizi del XIX secolo il microscopio cominci\u00f2 lentamente a fare il suo ingresso nel campo della ricerca medica e permise l'esecuzione di esami pi\u00f9 accurati che portarono ad una classificazione metodica delle malattie cardiache e dei grandi vasi. Il suo temperamento pragmatico lo port\u00f2 a considerare l'uomo un essere imperfetto, incapace di godere \"della vita e della salute nel pi\u00f9 alto grado desiderabile\". Corvisart considerava dunque le malattie cardiache frutto dell'ereditariet\u00e0, allontanando la concezione della vis medicatrix naturae, basata sulla benevolenza della natura. Corvisart ai suoi allievi insegnava che la malattia cardiaca pu\u00f2 essere prevenuta in alcuni casi, ma di fronte ad essa \"si trova quasi ovunque una fatale prognosi di morte\". Tra i suoi principali allievi spicca un giovane bretone Ren\u00e9 Laennec, che seppe far tesoro della lezione del suo maestro ed al suo nome \u00e8 legata l'invenzione dello stetoscopio nel 1816. Nelle parole di Corvisart si pu\u00f2 cogliere chiaramente una visione estremamente pessimistica della medicina: \"La medicina non \u00e8 l'arte di guarire le malattie; \u00e8 l'arte di curarle con l'obiettivo della guarigione, o di mettere a suo agio l'ammalato, e tranquillizzarlo\".\nCarattere.\nPur avendo avuto nel corso carriera professionale molte soddisfazioni e riconoscimenti, la sua vita privata non fu certo lieta, come emerge dalle parole: \"Il signore di Voltaire ha perso l'occhio con cui vede il lato nero delle cose. Anch'io sono monocolo come lui, per\u00f2 ho perso l'altro occhio\"."}
{"id": "3212714", "revid": "1776051", "url": "https://it.wikipedia.org/wiki?curid=3212714", "title": "Daniel Alfredson", "text": ""}
{"id": "3212715", "revid": "4711", "url": "https://it.wikipedia.org/wiki?curid=3212715", "title": "Nihad Dedovi\u0107", "text": ""}
{"id": "3212716", "revid": "767487", "url": "https://it.wikipedia.org/wiki?curid=3212716", "title": "La guerra Rann-Thanagar", "text": "La guerra Rann-Thanagar (\"Rann-Thanagar War\") \u00e8 una miniserie a fumetti di sei numeri pubblicata dalla DC Comics nel 2005. Scritta da Dave Gibbons, e illustrata da Ivan Reis, Marc Campos e John Kalisz, la serie narra le vicende della guerra tra i pianeti Rann e Thanagar, e vede protagonisti Adam Strange, il Corpo delle Lanterne Verdi, Hawkman, Hawkgirl, la L.E.G.I.O.N. e Capitan Comet, insieme ad altri avventurieri dello spazio della DC. La serie fu poi seguita, all'inizio del 2006, dall'auto conclusivo \"Rann-Thanagar War: Infinite Crisis Special\".\nInquadramento.\n\"La guerra Rann-Thanagar\", insieme a \"Villains United\", \"Il Progetto OMAC\", e \"Il giorno della vendetta\", \u00e8 una delle quattro miniserie che portarono agli eventi descritti in \"Crisi infinita\". A differenza degli altri collegamenti, fu anche la continuazione di altre storie in altre due serie: \"Adam Strange: Planet Heist\" e \"\".\nGuerra pre-Crisi.\nNella continuit\u00e0 esistita prima di \"Crisi sulle Terre infinite\", scoppi\u00f2 una guerra tra Rann e Thanagar. L'eroe adottivo di Rann, Adam Strange, e i due ufficiali di polizia Thanagariani Hawkman (Katar Hol) e Hawkgirl (Shayera Hol) lavorarono disperatamente per mettere fine al conflitto. Il trio vi riusc\u00ec, infine rivelando che gli eventi che portarono alla guerra furono un piano creato dal criminale intergalattico Kanjar Ro.\nTrama della serie.\nDurante \"Planet Heist\", Adam Strange combatt\u00e9 contro un gruppo di criminali Thanagariani. Durante la battaglia, il leader del gruppo trasport\u00f2 il pianeta adottivo di Strange, Rann, nel sistema Thanagariano nella speranza di creare una dittatura. Tuttavia, la nuova locazione di Rann fece divenire instabile l'orbita di Thanagar, e i due pianeti si schiantarono nel sole di questo sistema solare. I Thanagariani sopravvissuti e i Ranniani, ora vivevano tutti su Rann, e la tensione tra i due gruppi era fortemente alta, in quanto ognuna delle due razze incolpava l'altra della situazione attuale.\nConsapevoli che la guerra sarebbe potuta scoppiare all'improvviso, Strange and\u00f2 sulla Terra per chiedere l'aiuto di Hawkman e Hawkgirl, che avevano dei collegamenti su Thanagar per prevenire la guerra. Nel frattempo, le Lanterne Verdi Kilowog e Kyle Rayner furono inviate in una missione sotto copertura su Rann, anche se sotto l'ordine dei Guardiani dell'Universo di non interferire.\nQuando Strange e le Aquile giunsero su Rann, rimasero scioccati dal vedere che la guerra era gi\u00e0 scoppiata. Formarono una squadra, a cui furono incluse la Thanagariana Hawkwoman e la Tamariana Blackfire. Pi\u00f9 e pi\u00f9 pianeti furono inseriti nella guerra con Rann e Thanagar, poich\u00e9 i due litiganti chiamavano a s\u00e9 i propri alleati. Vedendo un modo per accumulare potere, Blackfire trad\u00ec il suo gruppo, uccidendo Hawkwoman. Divenne chiaro che tutte le fazioni avevano un nemico comune: Onimar Synn. Con l'aiuto di Tigorr degli Omega Men e di Capitan Comet, la squadra di Strange riusc\u00ec a dividere Synn in sette pezzi, e ogni pezzo fu inserito in una stella diversa per prevenire che si potesse riassemblare.\nAlla fine della serie, le forze di Rann e Thanagar dovettero entrambe affrontare una frattura nello spazio che somigliava a una di quelle viste in \"Crisi sulle Terre Infinite\".\n\"Rann/Thanagar War\" Special: Hands of Fate.\nIn \"Rann/Thanagar War: Infinite Crisis Special\", la frattura cominci\u00f2 a mettere in pericolo le vite di coloro che vivevano in quel sistema solare inviando onde di energia distruttive. L'assembramento di eroi formato da Donna Troy lavor\u00f2 per mantenere la pace tra le due forze in guerra, quando Adam Strange ricevette un messaggio da Tigorr degli Omega Men. Tigorr guid\u00f2 Adam Strange, insieme ad Hawkman e Hawkgirl, ad un satellite di sorveglianza Thanagariano alla deriva, che document\u00f2 dei filmati di Superboy-Prime che costringeva Rann e Thanagar a collidere, e cos\u00ec, da mandarli in guerra.\nAnche se il satellite si perse presto nel caotico ambiente, Strange ebbe l'idea di mettere insieme i capi di ogni fazione cos\u00ec che avrebbero potuto fermare il combattimento tra di loro e, invece, lavorare insieme contro la minaccia cosmica. Nel frattempo, la Lanterna Verde Kyle Rayner stava lavorando con la sua ex fidanzata Jade, con cui combatt\u00e9 contro le mani enormi che forzavano un buco aperto nello spazio-tempo. Sfortunatamente, Jade non sopravvisse all'energia elettromagnetica in sovratensione e mor\u00ec. Nei suoi ultimi momenti, respir\u00f2 l'energia di smeraldo che Kyle Rayner una volta le diede per riportarla in vita, incrementando il potere di Jade in modo esponenziale.\nKyle diede il corpo di Jade a suo padre, Alan Scott, e mentre la Lanterna Verde Originale la cullava tra le sue braccia, rimarc\u00f2 quanto lei sembrasse di nuovo s\u00e9 stessa, finch\u00e9 un'altra onda d'energia distrusse i suoi resti mortali. Kyle, ancora una volta richiamandosi Ion, disse ad Alan che finch\u00e9 loro due fossero vissuti, lo spirito e l'energia unici di Jade avrebbero continuato ad esistere.\nDopo l'ascensione di Kyle, i Guardiani notarono lui era il primo di \"una nuova razza, il passo successivo nell'evoluzione della loro causa\". Ci fu un dibattito sul fatto che un cos\u00ec grande potere potesse essere sopportato da una qualsiasi Lanterna, ma venne considerata l'esperienza precedente di Kyle, e i Guardiani furono d'accordo sul fatto che monitorarlo, questa volta, sarebbe stata una differenza significativa.\nSull'arida superficie di Thanagar, Adam Strange trov\u00f2 delle prove da presentare a tutti i gruppi in guerra: impronte di mani vicino al fondo di un enorme cratere, create dall'interferenza di Superboy-Prime. La L.E.G.I.O.N., Thanagar, Rann e Nuova Crono combinarono le loro forze al fine di creare un massiccio assalto alla forza dietro alla fenditura nello spazio, con Ion al comando.\nRann/Thanagar: Holy War.\nIl 7 maggio 2008, una nuova serie limitata dal titolo \"Rann-Thanagar: Holy War\" cominci\u00f2 ad essere pubblicata. La nuova serie fu scritta da Jim Starlin con illustrazioni di Ron Lim.\nPre-Hawkworld.\nUna guerra tra Rann e Thanagar ebbe luogo in \"Showcase\" e \"World's Finest Comics\" negli anni settanta. Con il rinnovamento di \"Hawkworld\" nel 1989, questa porzione della storia di Hawkman venne retconnessa.\nEdizioni in volume.\nNel gennaio 2006 questa serie fu inserita in un'edizione tascabile di 160 pagine (ISBN 1-4012-0839-8). Lo speciale auto conclusivo fu inserito in \"Infinite Crisis Companion\" (ISBN 1-4012-0922-X). La serie \"Rann-Thanagar: Holy War\" fu collezionata in due volumi."}
{"id": "3212721", "revid": "767487", "url": "https://it.wikipedia.org/wiki?curid=3212721", "title": "Sweet Savage", "text": "I Sweet Savage sono un gruppo musicale originario di Belfast, Irlanda del Nord, formato nel 1979. Componente originario della band fu Vivian Campbell, chitarrista dei Def Leppard.\nSono considerati pionieri del movimento New Wave of British Heavy Metal assieme a Iron Maiden, Saxon, Mot\u00f6rhead e Def Leppard. Tuttavia la band non riusc\u00ec mai a raggiungere grande successo commerciale, motivo per cui si sciolse dopo aver inciso solamente una manciata di singoli nel 1984.\nIl gruppo ha influenzato band quali i Metallica, che hanno realizzato una cover del brano \"Killing Time\" come lato B del singolo \"The Unforgiven\" nel 1991. Questo evento fece tornare a parlare dei Sweet Savage, che decisero di riformarsi nel 1996 per pubblicare l'album \"Killing Time\", contenente nuove versioni di canzoni originariamente registrate nei loro primi anni di carriera."}
{"id": "3212723", "revid": "300067", "url": "https://it.wikipedia.org/wiki?curid=3212723", "title": "Aleksej Ne\u0161ovi\u0107", "text": ""}
{"id": "3212726", "revid": "287204", "url": "https://it.wikipedia.org/wiki?curid=3212726", "title": "Aleksej Nesovic", "text": ""}
{"id": "3212729", "revid": "174925", "url": "https://it.wikipedia.org/wiki?curid=3212729", "title": "Dromornis Stirtoni", "text": ""}
{"id": "3212736", "revid": "599013", "url": "https://it.wikipedia.org/wiki?curid=3212736", "title": "Ermin Jazvin", "text": ""}
{"id": "3212737", "revid": "124278463", "url": "https://it.wikipedia.org/wiki?curid=3212737", "title": "Ernst von Salomon", "text": "Biografia.\nNato in una famiglia cosmopolita (il padre, investigatore di polizia ma appartenente ad un'antica famiglia nobile tedesca \u00e8 nativo di Liverpool, la madre di Pietroburgo) a Kiel nel 1902, viene battezzato secondo il rito della Chiesa cattolica. All'et\u00e0 di sei anni viene iscritto alla Musterschule di Francoforte sul Meno, tre anni dopo entra nel liceo Lessing della medesima citt\u00e0. I risultati scolastici non soddisfacenti spingono i genitori ad indirizzarlo alla carriera militare: a dieci anni viene mandato alla Scuola preparatoria dei cadetti di Karlsruhe, in seguito alla prestigiosa \"K\u00f6niglich Preu\u00dfische Hauptkadettenanstalt\" di Berlino-Lichterfelde. La formazione ivi ricevuta influenzer\u00e0 profondamente le sue convinzioni sullo Stato e sul suo ruolo nella societ\u00e0 moderna \"di massa\". A partire dal dicembre del 1918 si un\u00ec ai \"Cacciatori\" di Georg Ludwig Rudolf Maercker, una forza militare fedele al nuovo governo Ebert, partecipando prima alla repressione dei moti operai di ispirazione spartachista a Berlino, in seguito alla difesa dell'Assemblea Nazionale Costituente di Weimar. A partire dal 1919 von Salomon entra a far parte del Corpo Franco del capitano Liebermann (\"Freiwilligen Battaillon von Liebermann\"), operante contro l'Armata Rossa nelle regioni baltiche su richiesta del primo ministro lettone Ulmanis. Il conflitto baltico vedr\u00e0 successivamente le forze militari tedesche volgersi contro i lettoni, i quali con l'appoggio inglese costringeranno i \"Freikorps\" alla ritirata. Von Salomon continua tuttavia la sua esperienza militare, andando con la Brigata Wolf in Alta Slesia per riportare la regione, da sottoporsi a plebiscito secondo i trattati di pace, ma nel frattempo occupata dalla Polonia, sotto il controllo tedesco. L'esperienza dell'epopea dei \"Freikorps\" \u00e8 narrata da von Salomon nel romanzo \"I proscritti\".\nFu condannato a 5 anni di carcere nel 1922 per aver preso parte all'assassinio del ministro degli esteri della Repubblica di Weimar Walther Rathenau. Nel 1927 ricevette un'altra condanna per un caso di tentato omicidio: scont\u00f2 solo pochi mesi di carcere in quanto non uccise la vittima, pur gravemente ferita.\nDopo il 1933 non ader\u00ec al nazionalsocialismo, cominciando a guadagnarsi da vivere scrivendo sceneggiature. La moglie, Ille Gotthelft, era ebrea ma le fu garantita protezione grazie all'impegno del marito. Nella sua autobiografia racconta di come, arrestati al finire del conflitto come prigionieri di guerra, entrambi furono maltrattati dai soldati americani, accusati di essere \"porci nazisti\".\nNell'immediato dopoguerra le autorit\u00e0 britanniche d'occupazione vietarono la diffusione del film \"Carl Peters\", di cui von Salomon aveva redatto la sceneggiatura, con il pretesto che fosse una produzione di propaganda anti-inglese. Nel 1951 pubblic\u00f2 il libro \"Der Fragebogen\" (\"Il questionario\", inesplicabilmente tradotto in italiano con il titolo \"Io resto Prussiano\") nel quale d\u00e0 risposte ironiche a 131 domande relative alla sua attivit\u00e0 durante il periodo nazista. Il libro \u00e8 salito agli onori delle cronache per una recensione tenuta in pubblico alla stazione di Colonia, organizzata dal libraio Gerhard Ludwig.\nErnst von Salomon mor\u00ec nel 1972 a Stoeckte, vicino a Winsen."}
{"id": "3212743", "revid": "466539", "url": "https://it.wikipedia.org/wiki?curid=3212743", "title": "Michael Nyqvist", "text": " Ha raggiunto la fama internazionale per aver interpretato nel 2009 il personaggio di Mikael Blomkvist nella trilogia cinematografica \"Millennium\" e, nel 2010, nell'omonima miniserie TV, entrambe tratte dai romanzi di Stieg Larsson.\nBiografia.\nL'infanzia e la famiglia.\nNyqvist nasce a Stoccolma nel 1960, ma viene subito lasciato alla cure d'un orfanotrofio dalla madre. Il padre biologico \u00e8 un farmacista italiano originario di Firenze, che non sapeva della nascita del figlio, avuto infatti da una relazione passeggera con una ragazza svedese. \u00c8 una famiglia di Malm\u00f6 ad adottarlo quando non aveva ancora compiuto un anno di vita. I suoi genitori adottivi \u2014 il padre avvocato, la madre scrittrice \u2014 gli tengono nascoste le sue vere origini fino all'et\u00e0 di 6 anni, durante una vacanza in Italia. Solo a 30 anni, quando avr\u00e0 avuto la sua prima figlia, Michael si metter\u00e0 sulle tracce dei genitori biologici, ritrovando, dopo quasi sei anni di ricerca, la madre, mentre il padre lo ritrova all'et\u00e0 di 38 anni.\nGli studi giovanili.\nMolto prima di cimentarsi nella recitazione, Michael era giocatore di hockey, ma un brutto infortunio lo costringe a ritirarsi precocemente. A 17 anni si trasferisce come studente a Omaha, nel Nebraska, dove rimane per un anno. E proprio qui matura la passione per il teatro, prendendo le prime lezioni di recitazione e partecipando ai primi ruoli. Tornato in Svezia, si iscrive in una scuola di ballo, che tuttavia abbandona presto non sentendosi portato. A 19 anni viene accettato alla Swedish Academic School of Drama di Malm\u00f6, perseguendo il desiderio di diventare attore, per poi lavorare in piccoli lavori teatrali e quindi nel cinema e nella televisione.\nLa carriera televisiva.\nNegli anni '80 e '90 le apparizioni di Nyqvist sono tutte in televisione. Nel 1982 arriva il primo ruolo nel film TV \"Kamraterna\", di Bodil Mamsten. Nel 1994 compare nella miniserie \"D\u00f6da danskar r\u00e4knas inte\", e nel 1997 partecipa alla serie TV \"Beck\" nel ruolo dell'agente di polizia Banck.\nIn seguito, i lavori in TV si riducono, per dare spazio a ben pi\u00f9 consistenti apparizioni cinematografiche. Negli anni duemila lavora a due serie TV, \"Om Stig Petr\u00e9s hemlighet\" (2004) e \"Natts\u00f8steren\" (2007). Nel 2010 \u00e8 protagonista dei sei episodi della serie televisiva \"Millennium\", ispirata alla famosa trilogia cinematografica da lui stesso interpretata. Nel 2013 interpreta White Vincent nella serie \"Zero Hour\", ideata da Paul Scheuring.\nLa carriera cinematografica.\nLa prima esperienza di Nyqvist nel cinema risale al 1987 con la pellicola \"Jim &amp; piraterna Blom\" di Hans Alfredson, in cui recita al fianco di Stellan Skarsg\u00e5rd. Nel 1999 recita nel film \"Breaking out\" del regista svedese Daniel Lind Lagerl\u00f6f, morto tra l'altro prematuramente nel 2011. Ma il grande esordio nel cinema europeo avviene nel 2000 con il film \"Together\" diretto da Lukas Moodysson, in cui interpreta Rolf, l'alcolizzato e violento marito di Elisabeth, interpretata invece da Lisa Lindgren. Questo ruolo vale a Nyqvist la prima nomination al Guldbagge Award come miglior attore co-protagonista e una vittoria al Gij\u00f3n International Film Festival nella categoria miglior attore.\nDopo questo ragguardevole successo le comparse dell'attore in ambito cinematografico si moltiplicano. Nel 2002 \u00e8 protagonista al fianco di Elisabeth Carlsson della commedia romantica \"The Guy in the Grave Next Door\" diretta da Kjell Sundvall e tratta dall'omonimo romanzo di Katarina Mazetti, interpretazione che gli consente di vincere il Guldbagge Award come miglior attore. Nel 2004 recita in \"As it is in Heaven\", di Kay Pollak, candidato all'Oscar al miglior film straniero, che gli vale un'altra nomination al Guldbagge Award come miglior attore. \nNel 2006 \u00e8 ancora candidato al Guldbagge Award, questa volta come miglior attore co-protagonista per il film \"Due madri per Eero\" (in inglese \"Mother of Mine\") di produzione finlandese e svedese. Lo stesso anno \u00e8 protagonista del film \"Suddenly\" di Johan Brisinger e l'anno dopo di una grande produzione, \"The Black Pimpernel\", diretto da \u00c5sa Faringer e Ulf Hultberg, in cui interpreta l'ambasciatore svedese Harald Edelstam in Cile che si occupa della difesa dei civili innocenti dalle esecuzioni durante la guerra del 1973. Nel 2007 compare in \"Arn - L'ultimo cavaliere\", diretto da Peter Flinth, con cui Nyqvist ha lavorato anche nel thriller Wallander - Mastermind (2005), incentrato sulle vicende del commissario svedese Kurt Wallander, creato dallo scrittore Henning Mankell.\nNel 2009 arriva all'apice del successo con l'interpretazione di Mikael Blomkvist nella trilogia svedese \"Millennium\", composta da \"Uomini che odiano le donne\", \"La ragazza che giocava con il fuoco\" e \"La regina dei castelli di carta\", tutti ispirati agli omonimi romanzi di Stieg Larsson.\nSull'onda del successo accumulato, allo stesso modo di Noomi Rapace, altra protagonista della trilogia \"Millennium\" nei panni della \"donna tatuata\" Lisbeth Salander, Nyqvist viene chiamato a recitare in grosse produzioni hollywoodiane, come nel caso di ' quarto capitolo della serie '. Nel 2011 fa la parte del potente sicario russo Nikola Kozlov in \"Abduction - Riprenditi la tua vita\", al fianco di Taylor Lautner, Alfred Molina e Sigourney Weaver. Ma il film non viene accolto con giudizi positivi dalla critica. Nel 2012 partecipa al thriller informatico \"Disconnect\", e nel 2013 al fantascientifico \"Europa Report\". Nel 2014 veste i panni di Viggo Tarasov, principale Boss della citt\u00e0 in John Wick.\nLa morte.\nNyqvist \u00e8 morto il 27 giugno 2017, a 56 anni, dopo aver lottato a lungo contro un cancro ai polmoni.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "3212744", "revid": "551571", "url": "https://it.wikipedia.org/wiki?curid=3212744", "title": "Mikael Nyqvist", "text": ""}
{"id": "3212747", "revid": "121996439", "url": "https://it.wikipedia.org/wiki?curid=3212747", "title": "Kaspars B\u0113rzi\u0146\u0161", "text": ""}
{"id": "3212748", "revid": "287204", "url": "https://it.wikipedia.org/wiki?curid=3212748", "title": "Kaspars Berzins", "text": ""}
{"id": "3212749", "revid": "122246", "url": "https://it.wikipedia.org/wiki?curid=3212749", "title": "Deutsche Volleyball-Bundesliga maschile", "text": ""}
{"id": "3212758", "revid": "1628923", "url": "https://it.wikipedia.org/wiki?curid=3212758", "title": "Alogenazione di Hell-Volhard-Zelinsky", "text": "La alogenazione di Hell-Volhard-Zelinsky \u00e8 una reazione di alogenazione del carbonio in \u03b1 di acidi carbossilici. La reazione prende il suo nome da tre chimici: i due tedeschi Carl Magnus von Hell (1849-1926) e Jacob Volhard (1834-1910), e il russo Nikolay Zelinsky (1861-1953).\nL'acido carbossilico \u00e8 trattato con una quantit\u00e0 catalitica di PBr3 e un equivalente di Br2. Il PBr3 sostituisce il gruppo OH carbossilico con un bromuro. Il bromuro acilico formato pu\u00f2 quindi tautomerizzare alla forma enolica, che reagisce rapidamente con il Br2 e un secondo bromuro entra nella posizione \u03b1. \nIn soluzione acquosa neutra o debolmente acida si ha spontanea idrolisi del bromuro acilico \u03b1-bromurato, e si forma l'acido carbossilico \u03b1-bromurato. "}
{"id": "3212776", "revid": "73843", "url": "https://it.wikipedia.org/wiki?curid=3212776", "title": "Volcanic Repeating Arms", "text": "La Volcanic Repeating Arms fu una societ\u00e0 produttrice di armi statunitense.\nFondata nel 1855 da Horace Smith e Daniel B. Wesson, svilupp\u00f2 l'invenzione di Walter Hunt, la munizione Rocket Ball ed implement\u00f2 per prima il sistema di azionamento a leva per fucili.\nStoria.\nIn origine venne fondata con il nome \"Smith &amp; Wesson Company\" e successivamente ridenominata \"Volcanic Repeating Arms Company\" nel 1855, con l'aggiunta di nuovi soci, uno dei quali era Oliver Winchester. La \"Volcanic Repeating Arms Company\" ottenuto tutti i diritti sui progetti \"Volcanic\" (sia la carabina che la pistola entrarono in produzione da quel momento), cos\u00ec come per le munizioni, tutte prodotte da \"Smith &amp; Wesson Company\". Wesson rimase come direttore dello stabilimento per 8 mesi prima di riunirsi a Smith ed a fondare la \"Smith &amp; Wesson Revolver Company\" ottenendo le licenze del \"Rollin White\" (brevetto del cilindro di carica posteriore). Winchester costrinse al fallimento la \"Volcanic Arms\" alla fine del 1856 e ne assunse la propriet\u00e0 trasferendo la produzione nell'impianto di New Haven, dove l'azienda venne ridenominata New Haven Arms Company nel mese di aprile 1857. Benjamin Tyler Henry venne assunto come sovrintendente dello stabilimento quando \"Robbins &amp; Lawrence\" attraversarono difficolt\u00e0 finanziarie ed Henry lasci\u00f2 il suo impiego. Mentre continua la produzione di fucili e pistole \"Volcanic\", Henry cominci\u00f2 a sperimentare una nuova munizione modificando, allo stesso tempo, il meccanismo di carica. Il risultato fu la nascita del \"fucile Henry\". Nell 1866 l'azienda venne ulteriormente ridenominata Winchester Repeating Arms Company ed il nome di Winchester divenne sinonimo di fucili a leva.\nProdotti.\nTra le principali realizzazioni abbiamo una versione migliorata delle munizioni \"Rocket Ball\" e una carabina ed una pistola che implementavano tale meccanismo, ed il fucile \"Volition Repeating Rifle\" progettato originariamente da Walter Hunt e realizzato nel 1848, introducendo una iterazione iniziale della leva del meccanismo di ripetizione ed un caricatore di proiettili simile a quelli odierni. Tuttavia il modello di Hunt era ben lungi dall'essere perfetto e solo un paio di prototipi vennero sviluppati. L'unico noto \u00e8 attualmente nel \"Museo delle Armi\" di Cody nel Wyoming. Lewis Jennings brevett\u00f2 una versione migliorata del fucile Hunt nel 1849 ed i prototipi del fucile Jenning vennero costruiti da \"Lawrence Robbins &amp; Co.\" sotto la direzione di Benjamin Tyler Henry) e venduti da \"CP Dixon\". Horace Smith venne assunto da \"Courtlandt Palmer\" per migliorare il fucile Jennings.\nIl relativo brevetto \"Smith-Jennings\" venne concesso nel 1851. Si stima che meno di 2.000 di questi due modelli vennero realizzati fino al 1852, quando problemi finanziari portarono alla cessazione della produzione.\nNel 1854, Horace Smith, Daniel B. Wesson e Courtlandt Palmer (l'uomo di affari che aveva rilevato il brevetto di Smith-Jennings) si unirono in societ\u00e0 migliorando ulteriormente il meccanismo di ripetizione, sviluppando la pistola Smith &amp; Wesson ed una nuova cartuccia \"Volcanic\". La produzione avveniva nel negozio di Horace Smith a Norwich. La nuova cartuccia migliorava la \"Rocket Ball\" con l'aggiunta di un \"primer\"."}
{"id": "3212784", "revid": "110157", "url": "https://it.wikipedia.org/wiki?curid=3212784", "title": "Bozieni (H\u00eence\u0219ti)", "text": "Bobeica \u00e8 un comune della Moldavia situato nel distretto di H\u00eence\u0219ti di 2.336 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3212786", "revid": "123174263", "url": "https://it.wikipedia.org/wiki?curid=3212786", "title": "Giuseppe Palanti", "text": "Biografia.\nNasce da Giovanni Palanti (* - Milano, 8 giugno 1920) e Virginia De Gaspari (* - Milano, 7 aprile 1906), di origini cremonesi (Casalbuttano ed Uniti). Fratello dell'architetto Mario Palanti di pochi anni pi\u00f9 giovane. Spos\u00f2 Ada Romussi, figlia di Carlo Romussi, ebbe come figli l'architetto Giancarlo Palanti e Maria Virginia.\nDall'et\u00e0 di quindici anni si iscrisse contemporaneamente ai corsi serali della Scuola Superiore d'Arte Applicata all'Industria e alla Scuola degli Artefici dell'Accademia di Brera; fin da quell'epoca cerc\u00f2 lavoro come decoratore e cartellonista, giungendo in tal modo all'arte attraverso la pratica lavorativa. Successivamente, nel 1898, si iscrive al corso di pittura della stessa accademia. Nel 1900, ancora studente, \u00e8 inviato dal Ministero dell'Agricoltura e del Commercio a Parigi, per seguire l'Esposizione Universale: un'esperienza che segner\u00e0 il suo gusto.\nDopo aver ottenuto l'abilitazione all'insegnamento di disegno nel 1902, diventer\u00e0 docente del corso Superiore di composizione presso l'Accademia di Brera per dieci anni.\nQuasi tutta la sua attivit\u00e0, nel corso degli anni, fu orientata verso l'arte applicata, senza comunque sconfinare mai in uno stile puramente tecnico, come nel caso della grafica, propenso com'era invece a soluzioni decorative espresse in termini pittorici. Nel 1907 diventa professore aggiunto alla scuola d'ornato dell'Accademia e alla Scuola superiore d'Arte Applicata all'Industria e dal 1913 sostituiva Ludovico Pogliaghi nella scuola speciale di decorazione all'Accademia di Brera.\nRicchi e poliedrici interventi nelle arti cosiddette minori, dai disegni per stoffe alle ceramiche faentine, alle vetrate, ai ferri battuti, alle applicazioni di cuoi e metalli per i mobili Ceruti, alle collaborazioni con l'architetto Gaetano Moretti. La realizzazione di pitture decorative su antine di librerie o mobili d'arredo. Sar\u00e0 figurinista e cartellonista fino al 1916 per il Teatro alla Scala con opere utilizzate tra l'altro per la prima rappresentazione della Madama Butterfly di Giacomo Puccini. Partecipa alle esposizioni universali di Buenos Aires e Bruxelles come decoratore dei padiglioni nel 1910. Nello stesso anno inizia la creazione della \u201ccitt\u00e0 giardino\u201d di Milano Marittima. Nel 1912 disegna il piano regolatore del comune di Cervia e i progetti delle prime villette sul litorale. Nel 1915 fa domanda per entrare nell'aeronautica militare durante la Prima Guerra Mondiale, ma il ministero dell'istruzione lo trattiene per l'insegnamento. Nel 1923 \u00e8 nominato titolare della cattedra di decorazione della Scuola Superiore dell'Accademia di Brera. Ebbe tra gli altri come cliente Mata Hari, Grazia Deledda.\nNel 1924 esegue un ritratto di Pio XI. Nel 1928 esegue il ritratto di Benito Mussolini che rimarr\u00e0 tra i ritratti ufficiali. Nel 1934 diventa vicepresidente dell'Accademia di Brera.\nNegli anni quaranta partecipa con il figlio architetto Giancarlo, all'arredamento della Villa Necchi alla Portalupa dipingendo numerosi quadri fra i quali un ritratto di Lina Ferrari Necchi di 294\u00a0cm x 400\u00a0cm.\nMassone, membro del Grande Oriente d'Italia, in una lettera di Giovanni Lentini il Giovane al Gran Maestro Ettore Ferrari del 13 febbraio 1913 fu proposto come membro di un'associazione chiamata \"Famiglia artistica\", costituita da fratelli artisti.\nMostre dedicate in tempi recenti al Festival di Spoleto nel 2001 e alla Galleria Civica Torre Avogadro di Lumezzane nel 2003. Muore nel 1946 a Milano a 64 anni. Viene tumulato nel Cimitero Monumentale di Milano.\nFra i suoi allievi, si ricordano Pina Sacconaghi, Francesco Carini, Carlo Ceci, Augusto Colombo, Goliardo Padova e Sigismondo Martini."}
{"id": "3212791", "revid": "92723", "url": "https://it.wikipedia.org/wiki?curid=3212791", "title": "Cattedrale dello Spirito Santo (Accra)", "text": "La cattedrale dello Spirito Santo \u00e8 la cattedrale di Accra, capitale del Ghana con 1.700.000 abitanti.\nLa chiesa, dedicata allo Spirito Santo con una solenne celebrazione nel 1974, \u00e8 sede della cattedra arcivescovile dell'arcidiocesi di Accra.\nStoria.\nLa cattedrale, iniziata nel 1951 dal vescovo Noser sotto la supervisione di Fr. Jud, S.V.D., viene completata nel 1956 e aperta al pubblico dal vescovo Joseph Oliver Bowers nel 1957.\nDescrizione.\nEsterno.\nLa cattedrale misura 80 metri in lunghezza, 23 in larghezza ed \u00e8 alta 18 metri. Il campanile raggiunge i 48 metri d'altezza.\nInterno.\nNel tabernacolo \u00e8 conservato un calice donato da papa Benedetto XVI per la celebrazione del giubileo."}
{"id": "3212797", "revid": "122902283", "url": "https://it.wikipedia.org/wiki?curid=3212797", "title": "Prefetture della Cina", "text": "La prefettura () \u00e8 una suddivisione amministrativa della Cina, riscontrabile tanto nel passato quanto nell'epoca moderna in questo Paese. \nNel contesto moderno, il livello della prefettura (, abbreviato , \"regione\") viene utilizzato per riferirsi ad un livello di suddivisione amministrativa posto tra la provincia e il livello della contea. Pertanto la prefettura \u00e8 il secondo livello nella gerarchia amministrativa della Repubblica Popolare Cinese. In totale, nel 2004 si contavano 333 divisioni a livello di prefettura in Cina, suddivise in quattro tipologie: 17 prefetture vere e proprie, 283 citt\u00e0 con status di prefettura, 30 prefetture autonome, e 3 leghe. \nQuando si incontra la parola \"prefettura\" in riferimento alla Cina antica, ci si riferisce sia alla \"Xi\u00e0n\" () o alla \"Zh\u014du\" (\u5dde), che furono altri due tipi di divisione amministrativa.\nStoria.\nPrefetture.\nLe suddivisioni chiamate \"zhou\" (\u5dde) furono introdotte in Cina al tempo della dinastia Han (206 a.C. - 220 d.C.) ed erano il primo livello di suddivisione del paese. Diventarono prefetture a partire dal governo della dinastia Sui (589 - 618). Nel 627, il paese fu suddiviso in 10 \"circuiti\" () e gli \"zhou\" rappresentarono il livello amministrativo pi\u00f9 alto dopo i circuiti stessi. La dinastia Yuan (1271 - 1368) istitu\u00ec le province e gli \"zhou\" divennero il terzo livello. Con la riorganizzazione del 1928, i circuiti e gli \"zhou\" vennero aboliti e quando il governo si rese conto delle difficolt\u00e0 ad amministrare il paese con le sole province e contee, reintrodusse le prefetture nella loro forma attuale.\nCitt\u00e0-prefettura.\nLe citt\u00e0-prefettura () sono municipalit\u00e0 che hanno ottenuto lo \"status\" di prefettura ed il conseguente diritto di esercitare il controllo sull'amministrazione delle contee. Il governo della citt\u00e0 si trova cos\u00ec ad amministrare sia all'interno dei confini comunali che nel vasto territorio simile a quello delle normali prefetture. Le citt\u00e0-prefettura sono oggi diventate il tipo di amministrazione pi\u00f9 frequente tra quelle comprese nel livello di prefettura.\nLeghe.\nLe leghe () sono le tre prefetture della Mongolia Interna. Il nome deriva dalle unit\u00e0 amministrative in uso in Mongolia al tempo della dinastia Qing. Con l'istituzione della Regione Autonoma della Mongolia Interna nel 1947, le leghe hanno ottenuto lo \"status\" equivalente a quello delle altre prefetture del paese. Oltre alle tre leghe, sono presenti in Mongolia Interna 9 citt\u00e0-prefettura.\nPrefetture autonome.\nLo \"status\" di prefettura autonoma () \u00e8 stato assegnato dal governo cinese a quelle divisioni amministrative la cui popolazione sia composta almeno per il 50% da minoranze etniche, o i cui territori appartengano storicamente a tali comunit\u00e0. Il secondo caso \u00e8 il pi\u00f9 reale, in virt\u00f9 dello storico processo di sinizzazione compiuto dai vari governi cinesi, che hanno favorito esodi di massa dell'etnia han nei territori conquistati.\nIl nome ufficiale della prefettura autonoma comprende il nome della principale minoranza che ne forma la popolazione, ad esempio il nome ufficiale dello Xishuangbanna, suddivisione dello Yunnan, \u00e8 \"Prefettura Autonoma Dai di Xishuangbanna\", territorio storicamente dominato dal popolo dai. Un articolo della Costituzione della Repubblica popolare cinese prevede che le prefetture autonome non possono essere abolite.\nLista delle prefetture o equivalenti suddivise per provincia.\nFujian.\nLe isole Matsu e la contea di Quemoy, nominalmente parte rispettivamente del Fuzhou e Quanzhou, sono attualmente amministrate dalla Repubblica di Cina.\nHainan.\nHainan ha anche sedici suddivisioni amministrative equiparabili alle contee che non appartengono ad alcuna prefettura, ma sono direttamente sotto il controllo dell'amministrazione provinciale.\nHenan.\nL'Henan ha anche una citt\u00e0-subprefettura a livello di contea senza livello di prefettura intermedio: Jiyuan.\nHubei.\nL'Hubei ha anche tre citt\u00e0-sottoprefetture a livello di contea senza livello di prefettura intermedio."}
{"id": "3212798", "revid": "123632231", "url": "https://it.wikipedia.org/wiki?curid=3212798", "title": "Cattedrale di Santa Maria Assunta e San Canio Vescovo", "text": "Il duomo di Acerenza, noto anche col nome di chiesa di Santa Maria Assunta e San Canio vescovo, \u00e8 un luogo di culto cattolico di Acerenza e la cattedrale dell'arcidiocesi di Acerenza.\nStoria.\nL'attuale cattedrale viene edificata tra l'XI ed il XIII secolo sui resti di una precedente chiesa paleocristiana, che a sua volta fu eretta su ci\u00f2 che rimaneva di un antico tempio d'epoca romana dedicato ad Ercole Acheruntino. I lavori di costruzione iniziano grazie alla generosit\u00e0 di Roberto il Guiscardo nel 1059 con il vescovo Godano, il primo ad avere il titolo di arcivescovo, ma proseguono e terminano con il suo successore, Arnaldo, che, grazie a maestranze francesi, messe a disposizione dai Normanni stessi, ultima l'opera.\nNel 1281 la chiesa viene parzialmente ricostruita in forme romanico - gotiche, con un peribolo a tre absidi divergenti come in altre chiese del Mezzogiorno e dell'Italia centrale e una facciata con tre portali.\nNel 1456 la cattedrale romanica subisce gravi danni a causa di un terremoto; inoltre, a causa di una lunga serie di arcivescovi non residenziali, l'edificio fu abbandonato.\nSolo nel 1524, per volere dei conti Ferrillo di Acerenza, inizia il restauro completo della chiesa. Alla facciata, ricoperta con un muro a piccole bozze, vengono aggiunti due campanili a pianta quadrata, uno in corrispondenza del portale di destra, l'altro in corrispondenza del portale di sinistra che, per\u00f2, va perduto. Nello stesso anno si riconsacra la cripta. \nNel 1555 il maestro Pietro di Muro Lucano rimaneggia in stile rinascimentale il campanile destro, come attestano l'iscrizione murata nella torre: \"\u00ab Ioannes Michael Saracenus SS R E Presb. Card. Archiep. Acherentin. erexit. MDLV \u00bb\" e, sotto la prima monofora, il nome ancora leggibile \"mastro Pietro di Muro Lucano\".\nDopo il terremoto del 1921 viene sostituita la cupola del campanile con una terrazza mentre nel 1934 viene ricostruita la cupola della cattedrale perch\u00e9 il terremoto del 1930 ha lesionato gravemente la cupola cilindrica originaria. Con lo stesso restauro all'interno vengono eliminate le aggiunte barocche.\nNel 1953 viene alterato il sistema di accesso alla cripta con una scala centrale che sale al presbiterio e le scale laterali che scendono verso il basso.\nNel 1954 papa Pio XII eleva la cattedrale alla dignit\u00e0 di basilica minore.\nTra il 1975 e il 1977 vengono rifatti i pavimenti.\nEsterno.\nIl prospetto della cattedrale presenta una parte centrale e due spioventi; quello di destra viene rotto dalla torre campanaria, che rende asimmetrica la sua impostazione.\nIl campanile \u00e8 su quattro livelli: nel secondo una finestra con decorazioni rinascimentali; si intravede inoltre una finestra ed uno spazio incassato per un'epigrafe dedicata all'imperatore Flavio Claudio Giuliano, tra il materiale utilizzato per la costruzione della torre campanaria vi sono anche frammenti di sarcofagi romani con volti di defunti e resti di un'ara funeraria. La torre presenta cinque campane di cui quella pi\u00f9 grande (1854) opera di Girolamo Olita.\nDue sono le porte che si aprono nella facciata. La piccola porta sul lato sinistro, ampiamente manomessa e sormontata da un arco a tutto sesto, conduce oggi al museo del duomo, mentre la porta centrale, in stile romanico pugliese, \u00e8 quella principale che immette all'interno della cattedrale. Questa \u00e8 formata da un protiro mutilo in molte sue parti: alla base delle colonnine di marmo mancano infatti i due leoni (uno \u00e8 collocato in alto, sullo spigolo sinistro della facciata), mentre dell'arco a tutto sesto che aveva nell'intradosso mezzi busti di figure angeliche, sono rimasti solo due tronconi. Le mensole del portale sono caratterizzate da gruppi scultorei in cui sono raffigurati animali (leoni e scimmie) avvinghiati attorno a due figure umane, presumibilmente un uomo e una donna.\nTra il portale ed il rosone rifatto nel 1928 nel luogo dove era posto quello del 1601 fatto erigere da Lelio Potenza, \u00e8 collocato lo stemma della famiglia Ferrillo, che restaur\u00f2 la chiesa nel Cinquecento, e un bassorilievo raffigurante l'animale mitico detto \"Basilisco\", che era parte dell'antico stemma cittadino. Sul vertice della facciata una croce marmorea di recente fattura che ha sostituito il busto marmoreo dell'imperatore Flavio Claudio Giuliano, ritenuto di san Canio di Atella, patrono della diocesi, oggi conservato nel museo del duomo.\nIl transetto ha due absidiole sui lati ed un'abside con un peribolo animato da tre absidi divergenti, sopra cui si alza la mole dell'abside vera e propria, fiancheggiata da due torri scalari che ospitano scale a chiocciola, di cui quella destra collegata con l'interno del tiburio da un arco rampante esterno. Nelle absidi divergenti sono incastonate fusti di colonnine a spirale di marmo orientale, che si ritengono facessero parte del ciborio dell'antica chiesa paleocristiana.\nCaratteristica della cattedrale sono le pietre squadrate della parte alta, alleggerite da una cornice di archetti pensili sostenuti da paraste. Le pietre sono ricoperte da un'efflorescenza di licheni che cambiano colore quando il tempo passa dal secco all'umido.\nInterno.\nNavata e transetto.\nLa cattedrale, lunga 69 metri e larga 23 \u00e8 a croce latina a tre navate suddivise da 10 pilastri con soffitto a capriate; all'ingresso sulla destra \u00e8 situata la porta di accesso al campanile con scala a chiocciola in pietra che, al primo livello, si collega con la cantoria che sormonta l'ingresso; percorrendo la navata destra si nota la porta della sacrestia, poi si entra nel transetto che presenta ai suoi estremi due cappelle semicircolari.\nIn quella di destra, di notevole valore storico-artistico \u00e8 il grande polittico, opera di Antonio Stabile del 1583; esso raffigura la \"Madonna del Rosario con san Tommaso d'Aquino e 15 storie della vita della Vergine e di Ges\u00f9\"; attorno al quadro centrale si dipanano le 15 formelle ove sono rappresentati i 15 misteri del rosario e due colonne tortili in legno dorato che sorreggono il timpano nel quale \u00e8 posta una \"Santissima Trinit\u00e0\" di autore ignoto. Qui \u00e8 stato posto anche un battistero, con colonnina scanalata elicoidale sotto una vasca monolitica in porfido dell'XI secolo.\nSull'altare del transetto sinistro si trova una \"Piet\u00e0\" di Antonio Stabile del 1570 dentro una ricca arcata marmorea, probabile opera di Pietro di Muro Lucano, e un secondo dipinto nella lunetta che rappresenta \"L'ultima Cena\" di autore ignoto. Nello stesso braccio \u00e8 stato rimontato l'altare barocco del presbiterio.\nAltare maggiore e coro.\nTra il transetto e la navata centrale si eleva il coro e la conca absidale con cinque vetrate degli anni trenta della vetreria Pizzirani di Bari che raffigurano San Canio, San Pietro, Santa Maria Assunta, San Paolo e San Mariano e in basso affreschi a motivi floreali, zoomorfi e antropomorfi; al centro del coro un crocifisso ligneo del XVII secolo e un altare maggiore poggiato su un grande capitello ionico che fungeva da acquasantiera.\nPresbiterio.\nIl presbiterio, rialzato rispetto al piano di calpestio della basilica, presenta un peribolo attorno al coro su cui affacciano tre cappelle radiali. Alle pareti del peribolo si vedono capitelli cubici e tre colonne in parte scanalate, provenienti da monumenti antichi, e affreschi del XVI secolo: si riconoscono una \"Madonna col bambino\" e figure di santi, tra cui san Francesco d'Assisi, san Girolamo negli stipiti della nicchia e san Pietro con un'epigrafe.\nLe tre cappelle romaniche con volte a crociera sono dedicate la prima a san Michele arcangelo, con un'opulenta decorazione barocca, una statua del XVII secolo dell'Arcangelo e una statua lignea di San Rocco, un'elegante balaustra di Anton Ludovico Antinori del 1754 e, nell'altare, due statuine lignee sotto campane di vetro; la seconda a san Mariano, con reliquie del santo e una statua lignea dorata del 1613; la terza a san Canio, con altare barocco e busto ligneo del santo del XVII secolo, che racchiude quello in pietra dell'VIII secolo.\nCripta.\nSotto il presbiterio \u00e8 la cripta, o cappella Ferrillo, consacrata nel 1524, importante testimonianza del Rinascimento, rifatta sul modello della pi\u00f9 famosa Cappella del Succorpo di San Gennaro nel Duomo di Napoli, di Tommaso Malvito di Como. La cripta consta di uno spazio quadrato in cui quattro colonne centrali con alti pulvini decorati sorreggono la volta a crociera ribassata a nove campate.\nDi fronte all'ingresso \u00e8 situato un piccolo altare sormontato da una nicchia che contiene il sepolcro della famiglia Ferrillo attribuito a Francesco da Milano, con i ritratti di Giacomo Alfonso Ferrillo e Maria Balsa.\nLe pareti sono ricoperte in basso di affreschi, recentemente restaurati, di Giovanni Todisco da Abriola, che rappresentano \"S. Andrea\", \"S. Girolamo\", l\"'Adorazione dei Magi\" e infine la \"Donna dell'Apocalisse\" e in alto presentano lesene scanalate. \nNella volta ancora affreschi di Giovanni Todisco con gli Apostoli, i quattro Evangelisti e nei tondi San Francesco, Sant'Antonio, San Bonaventura e San Domenico basso e in alto.\nA sinistra dell'ingresso \u00e8 collocata un'acquasantiera che contiene un rilievo con quattro pesci."}
{"id": "3212799", "revid": "767487", "url": "https://it.wikipedia.org/wiki?curid=3212799", "title": "Aldo Nova (album)", "text": "Aldo Nova \u00e8 l'album di debutto omonimo del musicista rock/AOR Aldo Nova. Il disco \u00e8 uscito nel 1982 per l'etichetta discografica Portrait Records.\nTrainato dal successo del singolo \"Fantasy\", l'album raggiunge l'ottavo posto in classifica e conquista il doppio disco di platino per le vendite."}
{"id": "3212801", "revid": "228587", "url": "https://it.wikipedia.org/wiki?curid=3212801", "title": "Subject...Aldo Nova", "text": "Subject...Aldo Nova \u00e8 il secondo album del musicista rock/AOR Aldo Nova. Il disco \u00e8 uscito nel 1983 per l'etichetta discografica Portrait Records."}
{"id": "3212804", "revid": "123147655", "url": "https://it.wikipedia.org/wiki?curid=3212804", "title": "Vojdan Stojanovski", "text": "Ha un fratello gemello, Damjan, anch'egli cestista."}
{"id": "3212811", "revid": "767487", "url": "https://it.wikipedia.org/wiki?curid=3212811", "title": "Twitch (Aldo Nova)", "text": "Twitch \u00e8 il terzo album del musicista rock/AOR Aldo Nova. Il disco \u00e8 uscito nel 1985 per l'etichetta discografica Portrait Records."}
{"id": "3212812", "revid": "1463849", "url": "https://it.wikipedia.org/wiki?curid=3212812", "title": "Aschenbr\u00f6del", "text": "Aschenbr\u00f6del o Aschenbroedel (Cenerentola) \u00e8 l'unico balletto scritto da Johann Strauss II e, dopo la sua scomparsa, portato a termine dal compositore Josef Bayer.\nLe origini.\nStrauss accett\u00f2 la proposta di scrivere un balletto dietro suggerimento di Rudolf Lothar (1865-1943), al tempo direttore della rivista \"Die salariale\". Ci\u00f2 era stato possibile soprattutto dopo che il noto critico musicale Eduard Hanslick, impressionato dalla partitura del balletto presente nel terzo atto dell'opera \"Ritter Pasman\", aveva suggerito a Strauss di scrivere un balletto completo.\nIl 5 marzo 1898 il settimanale \"Die Wage\" pubblic\u00f2 le condizioni del concorso trovare un soggetto adeguato per il balletto Strauss che avrebbe poi debuttato al \"Wiener Hof-Operntheater\" (Teatro Reale dell'Opera di Vienna). Una giuria formata dal compositore, da Rudolf Lothar (direttore del giornale), da Nikolaus Dumba, da Eduard Hanslick e da Gustav Mahler (al tempo direttore del Teatro dell'Opera di Vienna), avrebbe valutato gli scritti inviati.\nIl 1\u00ba maggio 1898, dopo aver ricevuto oltre 700 proposte provenienti da ogni parte del mondo, la commissione scelse una rielaborazione della fiaba di Perrault, Cenerentola, firmata sotto lo pseudonimo di A. Kollmann (il premio fu ritirato da un notaio e nessuno ha mai saputo la vera identit\u00e0 A. Kollmann).\nIl libretto vincente era una versione aggiornata della nota favola della cattiva matrigna e delle sue due figlie che, in maniera crudele, fanno di tutto per vietare a Cenerentola di partecipare al ballo a palazzo. Nel libretto di Kollmann, l'azione si svolge all'interno di un grande magazzino alla fine del secolo, nel periodo del carnevale. Il principe (Gustav) della fiaba \u00e8 stato trasformato nel proprietario del grande magazzino \"Le Quattro Stagioni\", la cattiva matrigna (Madame L\u00e9ontine) compare come la direttrice del reparto di moda con le figlie (Yvette e Fanchon) mentre la figliastra, Greta (Cenerentola), \u00e8 stata invece trasformata in una fattorina e modista nel negozio di Gustav, agli ordini della dispotica matrigna.\nStrauss si mise al lavoro quasi immediatamente e, nell'inverno del 1898, aveva gi\u00e0 completato il primo atto. Nella composizione vennero riutilizzate molte pagine che il compositore aveva creato precedentemente. Nel terzo atto si trova una \"csardas\" che era stata precedentemente elaborata per Il Pipistrello, poi alcune parti tratte dall'opera \"Ritter Pasman\" (1892) e dall'operetta \"Indigo und die vierzig R\u00e4uber\" (1871) mentre nel primo atto un organetto di barberia propone una citazione del celebre valzer del Danubio Blu.\nQualche mese dopo, il 3 giugno 1899, Strauss mor\u00ec lasciando l'opera incompiuta, con la sola versione per pianoforte completa e l'orchestrazione del primo atto, lasciando numerosi abbozzi degli altri due.\nAlla morte di Strauss, la moglie e l'editore si rivolsero al compositore Carl Mill\u00f6cker che inizialmente accett\u00f2 l'incarico, ma che fu poi costretto a rinunciarvi per gravi motivi di salute (Mill\u00f6cker mor\u00ec infatti qualche mese pi\u00f9 tardi, il 31 dicembre 1899).\nLa partitura fu allora affidata a Josef Bayer (1852-1913), direttore del Balletto dell'Opera Reale di Vienna, gi\u00e0 violinista nell'orchestra dell\"'Hof Operntheater\" e compositore di circa 22 balletti, tra i quali il grande successo \"Die Puppenfee\" (1888). Bayer accolse le clausole del contratto: il balletto doveva essere costituito unicamente da pagine di Johann Strauss con l'eccezione di passaggi di transizione o di piccoli interventi resi necessari da motivazioni tecniche.\nBayer complet\u00f2 la partitura nel 1900 e la present\u00f2 a Gustav Mahler per la futura produzione presso il Teatro di Corte di Vienna. Tuttavia Mahler non riusc\u00ec ad accettare l'arrangiamento musicale di Bayer, mettendone in dubbio l'originalit\u00e0 e non riconoscendo la mano di Strauss; perci\u00f2 si rifiut\u00f2 di ospitare la prima di \"Aschenbr\u00f6del\" al teatro dell'Opera come precedentemente concordato.\nAdele Strauss e l'editore Josef Weinberger, cercarono un luogo alternativo per la prima rappresentazione di \"Aschenbr\u00f6del\" e la scelta finale cadde sul Staatsoper Unter den Linden di Berlino, alla presenza dell'imperatore Guglielmo II e con la partecipazione della ballerina di origine italiana Antonietta dell'Era.\nLa prima del 2 maggio 1901 diretta da Bruno Walter fu un successo, anche se Ignatz Schnitzer, ritenne l'orchestrazione di Bayer non all'altezza di quella di Strauss e le scenografie troppo modificate rispetto al progetto originale.\nQuando Mahler lasci\u00f2 l'incarico di direttore dell'Opera di Vienna, al termine della stagione del 1907, il nuovo direttore, Felix Weingartner, si affrett\u00f2 a mettere in scena il balletto e la prima viennese di Cenerentola ebbe luogo il 4 ottobre 1908. Julius Korngold (1860-1945), successore di Eduard Hanslick come critico musicale della \"Neue Freie Pressee\", padre del compositore Erich Wolfgang Korngold (1897-1957), scrisse a seguito della prima rappresentazione viennese del balletto di Strauss:\nIl balletto venne eseguito regolarmente per sette anni, raggiungendo le quarantasei rappresentazioni, fino allo scoppio della prima guerra mondiale.\nJosef Bayer non si limit\u00f2 solamente a completare la partitura incompiuta di Strauss per Aschenbr\u00f6del, ma ebbe anche il ruolo di organizzare una serie di pezzi per le sale da ballo ispirate a motivi del balletto. Questi brani, protetti da copyright dell'editore Josef Weinberger, vennero pubblicati nel 1900 e successivamente adattati in varie edizioni per pianoforte, orchestra d'archi e banda militare.\nParafrasi.\nRielaborando i motivi e le pi\u00f9 belle melodie del balletto \"Aschenbr\u00f6del\", Josef Bayer ricav\u00f2 una serie di brani per le sale da concerto:"}
{"id": "3212818", "revid": "767487", "url": "https://it.wikipedia.org/wiki?curid=3212818", "title": "Blood on the Bricks (album Aldo Nova)", "text": "Blood on the Bricks \u00e8 il quarto album del musicista rock/AOR Aldo Nova. Il disco \u00e8 uscito nel 1991 per l'etichetta discografica Mercury Records."}
{"id": "3212819", "revid": "599013", "url": "https://it.wikipedia.org/wiki?curid=3212819", "title": "Donorovyn Lch\u00f9mb\u0117ngarav", "text": "Carriera.\nClub.\nNel 1998 gioca al Delger. Nel 1999 passa al Bayangol. Nel 2001 si trasferisce all'Ulaanbaator Mon-Uran. Nel 2004 viene acquistato dal Khoromkhon. Nel 2007 si trasferisce all'Erchim. Nel 2009 passa all'Ulaanbaatar University. Nel 2016 viene acquistato dal Selenge Press\nNazionale.\nHa debuttato in nazionale nel 2000. Ha collezionato in totale, con la maglia della nazionale, 34 presenze e 6 reti."}
{"id": "3212823", "revid": "287204", "url": "https://it.wikipedia.org/wiki?curid=3212823", "title": "Jerzy Radziwill", "text": ""}
{"id": "3212824", "revid": "767487", "url": "https://it.wikipedia.org/wiki?curid=3212824", "title": "Nova's Dream", "text": "Nova's Dream \u00e8 il quinto album del musicista rock/AOR Aldo Nova. Il disco \u00e8 uscito nel 1997 per l'etichetta discografica BMG."}
{"id": "3212826", "revid": "1776051", "url": "https://it.wikipedia.org/wiki?curid=3212826", "title": "Cotul Morii", "text": "Cotul Morii \u00e8 un comune della Moldavia situato nel distretto di H\u00eence\u0219ti di 2.299 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3212829", "revid": "1776051", "url": "https://it.wikipedia.org/wiki?curid=3212829", "title": "Crasnoarmeiscoe", "text": "Crasnoarmeiscoe \u00e8 un comune della Moldavia situato nel distretto di H\u00eence\u0219ti di 4.525 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3212830", "revid": "1776051", "url": "https://it.wikipedia.org/wiki?curid=3212830", "title": "Dr\u0103gu\u0219enii Noi", "text": "Dr\u0103gu\u0219enii Noi \u00e8 un comune della Moldavia situato nel distretto di H\u00eence\u0219ti di 2.259 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3212831", "revid": "15756", "url": "https://it.wikipedia.org/wiki?curid=3212831", "title": "Rocket Ball", "text": "La Rocket Ball fu una delle prime cartucce con bossolo metallico, contenente pallottola e polvere da sparo in un singolo involucro di ottone.\nVenne brevettata nel 1848 da Walter Hunt, e fu utilizzata nei primi caricatori per pistole a ripetizione.\nCostruzione.\nConsisteva in un proiettile di piombo con una cavit\u00e0 profonda nella parte posteriore, con una maggiore lunghezza della cartuccia. Il vuoto, come quello della pallottola Mini\u00e9, serviva a sigillare la pallottola nel foro, ma a differenza di quest'ultima aveva la cavit\u00e0 per un ulteriore uso. La profonda cavit\u00e0 serviva a contenere la polvere ed il bossolo era chiuso con un tappo con un piccolo foro nella parte posteriore per l'accensione. La \"Rocket Ball\" sostituiva la precedente cartuccia, con involucro in cartone pressato, con una molto pi\u00f9 resistente che poteva essere inserita in un caricatore. Il bossolo veniva espulso al momento dello sparo, evitando cos\u00ec il doverlo estrarre manualmente.\nIl volume limitato alla base del proiettile fortemente limitava la quantit\u00e0 di polvere che poteva essere usata e dunque limitava la velocit\u00e0 potenziale e la portata della cartuccia, rendendola meno potente delle attuali cartucce per pistole da tasca coma la .25 ACP.\nUtilizzo.\nNonostante i suoi imiti, la \"Rocket Ball\" venne utilizzata in un certo numero di tentativi di realizzare un'arma di successo commerciale, che si concluse con il prodotto della Volcanic Repeating Arms. La cartuccia \"Volcanic\" fu un passo avanti, aggiungendo una vernice al tappo della \"Rocket Ball\", rendendo le munizioni completamente autonome."}
{"id": "3212832", "revid": "1305772", "url": "https://it.wikipedia.org/wiki?curid=3212832", "title": "Song for America", "text": "Song for America \u00e8 il secondo album discografico del gruppo musicale statunitense Kansas, pubblicato dall'etichetta discografica Kirshner Records nel febbraio del 1975.\nAccoglienza.\nAllMusic ha elogiato \"l'intensa energia\" delle canzoni pi\u00f9 brevi dell'album, ma ha sostenuto che le canzoni pi\u00f9 lunghe richiedono un ascolto troppo concentrato per essere apprezzate. Hanno concluso che l'album \u00e8 \"una buona registrazione per un gruppo di questo genere\".\nSteve Pettengill descrive l'album come \"rock sinfonico completo senza nessuno dei numeri rock da stadio che sarebbero apparsi negli album successivi\". Composto da quattro lunghi pezzi intricati e due giochi in stile molto americano, il secondo album di Kansas mette in mostra in modo ammirevole la dualit\u00e0 del marchio della band come progger e rocker.\"\nNella classifica degli album di Billboard raggiunse la posizione numero 57. "}
{"id": "3212833", "revid": "1776051", "url": "https://it.wikipedia.org/wiki?curid=3212833", "title": "Ivanovca", "text": "Ivanovca \u00e8 un comune della Moldavia situato nel distretto di H\u00eence\u0219ti di 1.056 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3212836", "revid": "54193", "url": "https://it.wikipedia.org/wiki?curid=3212836", "title": "Banda di trasmissione", "text": ""}
{"id": "3212837", "revid": "1305772", "url": "https://it.wikipedia.org/wiki?curid=3212837", "title": "Masque (Kansas)", "text": "Masque \u00e8 il terzo album discografico del gruppo musicale statunitense Kansas, pubblicato dall'etichetta discografica Kirshner Records nel novembre del 1975. A differenza degli album precedenti, composti con la collaborazione di tutti i membri della band, il disco propone una svolta in favore di Walsh e Livgren, autori quasi per intero dell'opera. "}
{"id": "3212838", "revid": "54193", "url": "https://it.wikipedia.org/wiki?curid=3212838", "title": "Banda di trasferimento", "text": ""}
{"id": "3212843", "revid": "701660", "url": "https://it.wikipedia.org/wiki?curid=3212843", "title": "Distribuzione Caprotti", "text": "La distribuzione Caprotti \u00e8 un sistema di distribuzione, a valvole distinte per l'introduzione e lo scarico, del vapore prodotto dalla caldaia di una locomotiva a vapore ai suoi cilindri motori inventato dell'ingegnere italiano Arturo Caprotti.\nStoria.\nFino agli anni venti le locomotive a vapore si avvalevano, per la distribuzione del vapore prodotto dalla caldaia ai cilindri motori, di sistemi a cassetto piano o cilindrico ideati da Stephenson, Gooch, Walschaerts ed Allan. Le locomotive pi\u00f9 recenti avevano adottato in buona parte la distribuzione Walschaerts che presentava una migliore regolazione e un aumento del rendimento complessivo. I vari sistemi erano tuttavia accomunati da un sistema di leve e rinvii comandati meccanicamente dal biellismo della macchina e rigidamente dipendenti dalle posizioni assunte dallo stesso. Un ulteriore inconveniente era determinato dall'usura che aumentava i giochi, inevitabili per dei mezzi sempre in movimento, che ne degradavano ulteriormente le prestazioni.\nL'innovazione consisteva nel sostituire il vecchio e complicato sistema con un'apparecchiatura, mutuata concettualmente dalla distribuzione applicata ai motori termici, che mediante l'apertura di valvole, comandate da camme, introduceva il vapore con regolazione molto precisa e perfettamente variabile entro un ampio raggio evitando il problema principe che causava il basso rendimento delle macchine a vapore, la cosiddetta \"laminazione del vapore\".\nIl sistema Caprotti richiedeva una precisione costruttiva maggiore dei sistemi tradizionali ma per contro consentiva grandi vantaggi: \nIl sistema Caprotti realizz\u00f2 14 brevetti tra Europa e Stati Uniti. Trov\u00f2 molte applicazioni anche in campo navale, ma il suo successo fu breve perch\u00e9 cadendo in disuso il motore a vapore, giocoforza decadde anche l'utilizzo del sistema.\nL'applicazione della distribuzione Caprotti in Italia e all'estero.\nLa prima applicazione della distribuzione a valvole Caprotti venne fatta in Italia su una locomotiva gruppo 740 FS, la 740.324. In seguito ai positivi riscontri di esercizio, entro il 1939 il sistema era stato ampiamente esteso ad altri gruppi di locomotive. \nIn Italia fu applicato complessivamente su 411 locomotive (delle quali 334 erano appartenenti alle Ferrovie dello Stato e il resto a varie ferrovie in concessione); all'estero fu applicato nella costruzione di 330 unit\u00e0. La distribuzione Caprotti venne applicata a locomotive FS dei gruppi 600, 625, 744, 746 e 685. Di quest'ultima serie, la pi\u00f9 prestante (la S.685) utilizzava proprio la distribuzione Caprotti.\nIn Inghilterra, \"patria del vapore\", il dispositivo venne apprezzato e applicato fino agli anni cinquanta su locomotive provenienti dalla London and North Western Railway, (LNWR), Claughton class, e delle Great Central Railway, (GCR) a rodiggio 2-3-0. Venne applicato anche a locomotive della London, Midland and Scottish Railway,(LMS) di rodiggio 2-3-0 Standard Class 5, e all'ultima locomotiva-passeggeri delle British Railways: la Pacific n\u00b0 71000 \"Duke of Gloucester\". La Duke of Gloucester venne dotata di questo nuovo apparato e realizz\u00f2 l'eccellente e basso consumo di vapore di 12,2 lbs per Hp/h, probabilmente il miglior risultato mai realizzato per una locomotiva.\nDopo l'abolizione in Italia della trazione a vapore si \u00e8 proceduto all'accantonamento delle locomotive a vapore con distribuzione Caprotti per mere ragioni di economie di manutenzione giungendo presto alla scomparsa di macchine efficienti o in condizioni di marciare per l'impiego alla testa di treni storici. \nUn'associazione amatoriale, l'Associazione Toscana Treni Storici \"Italvapore\" di Pistoia ha acquisito da Trenitalia l'unico esemplare superstite del gruppo 625 con distribuzione Caprotti (625.308). L'esemplare era stato accantonato da molto tempo, esposto alle intemperie per molti anni e presentava estesi fenomeni di corrosione ma venne giudicato recuperabile per poter essere riportato in condizioni di piena efficienza. La locomotiva 625.308, definita la \"Caprottina\", \u00e8 stata oggetto di restauro presso le officine della detta associazione Italvapore."}
{"id": "3212845", "revid": "88740", "url": "https://it.wikipedia.org/wiki?curid=3212845", "title": "Audio-Visions", "text": "Audio-Visions \u00e8 un album dei Kansas, prodotto dallo stesso gruppo e pubblicato nel 1980.\nStoria.\nAudio-Visions \u00e8 il settimo album in studio della rock band americana Kansas, pubblicato nel 1980. L'album \u00e8 stato ristampato in formato rimasterizzato su CD nel 1996.\nLa recente conversione di Kerry Livgren al cristianesimo si sente per la prima volta in questo album, principalmente nel testo di \"Hold On\", che \u00e8 stato scritto come un appello a sua moglie a convertirsi. Quella canzone era l'ultima Top 40 della formazione originale, raggiungendo la posizione numero 40 come primo singolo dell'album. Il secondo singolo estratto dall'album, \"Got to Rock On\", \u00e8 entrato in classifica al di fuori della Top 40, ed \u00e8 stato anche pubblicato come singolo promozionale di soli 12\", con una versione live della canzone sul lato B del singolo promozionale , tratto da un concerto live di ABC Radio \"the Source\" trasmesso da Chicago. Inoltre, un'altra tappa del tour Audio-Visions \u00e8 stata trasmessa nel programma radiofonico \"A Night on the Road\", dal Palladium di New York.\nOltre a suonare quasi tutte le canzoni dell'album durante il tour, la band ha anche suonato una selezione ciascuno dai recenti album solisti di Livgren e Walsh. Mentre ogni canzone dell'album Monolith \u00e8 stata suonata durante la prima parte del tour di Monolith nel 1979, nemmeno una singola canzone di Monolith \u00e8 stata suonata durante il tour Audio-Visions.\nRecensioni.\nRolling Stone diede una recensione clamorosamente negativa dell'album, definendolo \"il prodotto musicalmente esagerato e liricamente fatuo, di un'arroganza collettiva andata in tilt\", e riferendosi beffardamente a Kerry Livgren come \"Kerry Liver\". Sosteneva che la band avesse perso ogni direzione, con \"Hold On\" che era l'unica traccia non persa in ambizioni mal indirizzate. William Ruhlmann di AllMusic ha osservato retrospettivamente come \"niente qui corrispondesse alla musica del periodo di massimo splendore della fine degli anni '70 del gruppo\", probabilmente a causa del fatto che i due principali cantautori erano distratti dalle loro carriere soliste, con i Kansas \"diventato un'occupazione part-time\"."}
{"id": "3212847", "revid": "1543377", "url": "https://it.wikipedia.org/wiki?curid=3212847", "title": "World Series of Poker 2005", "text": "Le World Series of Poker 2005 furono la trentaseiesima edizione della manifestazione. Si tennero dal 2 giugno al 15 luglio presso il casin\u00f2 Rio All Suite Hotel and Casino di Las Vegas, con l'eccezione dei due giorni finali del Main Event, disputati al Binion's Horseshoe.\nIl vincitore del Main Event fu Joe Hachem.\nMain Event.\nI partecipanti al Main Event furono 5.919. Ciascuno di essi pag\u00f2 un buy-in di 10.000 dollari. Tuttavia alcuni partecipanti ebbero accesso al Main Event grazie alla vittoria in alcuni tornei on-line di qualificazione."}
{"id": "3212850", "revid": "1305772", "url": "https://it.wikipedia.org/wiki?curid=3212850", "title": "Fibra ottica spenta", "text": "Nelle telecomunicazioni per fibra ottica spenta si intende una connessione fisica in fibra ottica in cui sono stati predisposti i cavi, ma non le apparecchiature di trasmissione che li dovrebbero usare per trasmettere il segnale ottico.\nDescrizione.\nCon tali caratteristiche, la fibra spenta pu\u00f2 poi essere affittata e comprata da enti che poi vi connettono le proprie apparecchiature di trasmissione; pu\u00f2 quindi rappresentare il tipo di connessione pi\u00f9 veloce a disposizione di un ente, che si distingue dalle connessioni su cavi condivisi in cui si affitta solo una certa banda.\nLa disponibilit\u00e0 di tale infrastruttura \u00e8 dovuta allo scarso impatto del costo del materiale (la fibra) sul costo totale dell'opera (circa il 10%). In caso di scavi e lavori, dunque, la societ\u00e0 operante pu\u00f2 decidere di installare anche cavi aggiuntivi in fibra ottica per cui non \u00e8 ancora previsto un uso, per anticipare la domanda futura di questo genere di rete."}
{"id": "3212851", "revid": "54193", "url": "https://it.wikipedia.org/wiki?curid=3212851", "title": "Fibra spenta", "text": ""}
{"id": "3212859", "revid": "342773", "url": "https://it.wikipedia.org/wiki?curid=3212859", "title": "Spada di Balmung", "text": ""}
{"id": "3212861", "revid": "196390", "url": "https://it.wikipedia.org/wiki?curid=3212861", "title": "Michael Cechov", "text": ""}
{"id": "3212871", "revid": "767487", "url": "https://it.wikipedia.org/wiki?curid=3212871", "title": "L\u0103pu\u0219na", "text": "L\u0103pu\u0219na \u00e8 un comune della Moldavia nel distretto di H\u00eence\u0219ti di 6.262 abitanti al censimento del 2004\n\u00c8 situato sulle rive del fiume L\u0103pu\u0219ni\u021ba, affluente di sinistra del Prut, a 54\u00a0km dalla capitale Chi\u0219in\u0103u\nScavi archeologici rilevano la presenza di abitanti nella zona fin dall'et\u00e0 del bronzo. Da documenti ufficiali si rileva l'esistenza del comune gi\u00e0 nel secolo XV\nGeografia antropica.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3212878", "revid": "1543377", "url": "https://it.wikipedia.org/wiki?curid=3212878", "title": "Oscar Geier", "text": "Biografia.\nAi III Giochi olimpici invernali (edizione disputatasi nel 1932 a Lake Placid, Stati Uniti d'America) vinse la medaglia d'argento nel Bob a 2 con il connazionale Reto Capadrutt partecipando per la nazionale svizzera, terminando fra le due nazionali statunitensi (medaglia d'oro e medaglia di bronzo).\nIl tempo totalizzato fu di 8:16,28, la distanza che li separava dalla prima classificata era meno di due secondi (8:14,74 il loro tempo)."}
{"id": "3212879", "revid": "729019", "url": "https://it.wikipedia.org/wiki?curid=3212879", "title": "Stazione di Piraino-Sant'Angelo", "text": "La stazione di Piraino-Sant'Angelo era una fermata ferroviaria posta sulla linea Palermo\u2013Messina nella contrada di Gliaca di Piraino, a servizio dei due comuni nebroidei di Piraino e di Sant'Angelo di Brolo.\nStoria.\nLa fermata di Piraino-Sant'Angelo, fu attivata il 20 novembre 1893, unitamente al tronco Patti-Capo d'Orlando, della linea Messina-Palermo.\nLa fermata fu nel tempo, dotata di piano caricatore e di un piccolo scalo merci, con annesso piccolo binario tronchino, lato Messina.\nL'impianto veniva presenziato fino agli inizi degli anni ottanta da un agente con funzione di guardablocco.\nIl 15 aprile 1978, un terremoto di magnitudo 6,1 con epicentro nel Golfo di Patti, caus\u00f2 gravissimi danni al tetto spiovente ottocentesco, a tegole, del fabbricato viaggiatori. Successivamente questo venne ricostruito con un moderno solaio piano.\nAlla met\u00e0 degli anni novanta la fermata risultava gi\u00e0 impresenziata e priva di segnali.\nStrutture ed impianti.\nLa fermata di Piraino - S. Angelo era dotata di un fabbricato viaggiatori, una ritirata, una lampisteria, ovvero un piccolo locale, ove un tempo si conservavano le lampade e le materie infiammabili, un piccolo scalo merci dotato di piano caricatore, magazzino merci.\nIl piazzale era dotato di un binario di corretto tracciato e di un tronchino il cui scambio era immobilizzato.\nMovimento.\nLa fermata era servita da alcuni locali in servizio sulla tratta Palermo\u2013Messina.\nServizi.\nLa stazione era fornita di "}
{"id": "3212881", "revid": "306856", "url": "https://it.wikipedia.org/wiki?curid=3212881", "title": "Alex Moroder", "text": "Biografia.\nEra figlio dello scultore Ludwig Moroder e di Adele Moroder. Non avendo i suoi genitori optato nel 1939 per la Germania, fu arruolato nell'esercito italiano con gli Alpini. Nel settembre 1943 fu deportato nei campi di prigionia tedeschi, prima in Pomerania quindi in Carinzia, dove lavor\u00f2 in infermeria e come interprete.\nSpos\u00f2 Paola Grossrubatscher nel 1945 ed ebbe cinque figli Ulrike, Wolfgang, Egon, Ruth e Stefan.. Mor\u00ec in seguito alle complicanze remote dell'epatite contratta nei campi di prigionia.\nAttivit\u00e0.\nAlex Moroder si prodig\u00f2 per la conservazione e la diffusione della cultura e della lingua ladina, impegnandosi attivamente come fondatore o socio delle seguenti associazioni:\nInoltre fu socio fondatore e collaboratore per molti anni delle seguenti associazioni:\nScritti e opere varie.\nRadio Ladin.\nAssieme a Bruno Moroder fond\u00f2 nel 1955 \"Radio Ladin de Gherd\u00ebina\", con lo scopo di produrre trasmissioni culturali e notiziari radiofonici in lingua ladina che venivano trasmessi dalla RAI.\nIl Museo della Val Gardena custodisce una raccolta di oltre 500 bobine di nastri magnetici registrati nell'ambito di questa attivit\u00e0 e che costituiscono un patrimonio documentale unico in Alto Adige. L\"'Archivio Radio Ladin Alex Moroder\" \u00e8 stato digitalizzato ed \u00e8 accessibile tramite la Mediateca della Provincia autonoma di Bolzano."}
{"id": "3212886", "revid": "1201880", "url": "https://it.wikipedia.org/wiki?curid=3212886", "title": "Scott Clifton", "text": "Noto per essere Liam Spencer nella soap opera \"Beautiful\", ruolo da cui vince 2 Daytime Emmy Awards.\nBiografia.\nComincia a recitare nel 2001 con la serie televisiva \"Roswell\" dove interpreta il ruolo di Evan.\nSuccessivamente dal 2003 al 2007 interpreta il ruolo di \"Dillon Quartermaine\" nella soap opera \"General Hospital\". Grazie a questa parte ottiene fama e ben tre nomination agli Emmy Awards.\nDal 2009 al 2010 recita nella soap opera \"Una vita da vivere\" dove ottiene il ruolo di Schuyler Joplin e un ulteriore nomination all'Emmy.\nDal 2010 \u00e8 uno dei protagonisti della soap opera \"Beautiful\" con il ruolo di Liam Spencer. Grazie a questa parte ha finalmente vinto l'Emmy nel 2011 come miglior giovane attore e nel 2013 come miglior attore non protagonista.\nAttivit\u00e0 su YouTube.\nDichiaratamente ateo, Clifton si \u00e8 reso popolare su YouTube attraverso il suo canale, \"TheoreticalBullshit\", in cui tratta soprattutto temi relativi alla religione, all'etica e alla metafisica con un piglio discorsivo e con un approccio razionalista.\nRiconoscimenti.\nEmmy Awards.\nVinti:\nNomination:\nSoap Opera Digest Awards.\nVinti:\nDoppiatori italiani.\nNelle versioni in italiano delle opere in cui ha recitato, Scott Clifton \u00e8 stato doppiato da:"}
{"id": "3212887", "revid": "21880", "url": "https://it.wikipedia.org/wiki?curid=3212887", "title": "Dioleniini", "text": "Dioleniini \u00e8 una trib\u00f9 di ragni appartenente alla sottofamiglia Agoriinae della famiglia Salticidae dell'ordine Araneae della classe Arachnida.\nDistribuzione.\nI sei generi oggi noti di questa trib\u00f9 sono diffusi sull'isola di Celebes, nelle Molucche, in Nuova Guinea, nuova Caledonia e Nuova Britannia, fino in Australia.\nTassonomia.\nA maggio 2010, gli aracnologi riconoscono sei generi appartenenti a questa trib\u00f9:"}
{"id": "3212890", "revid": "599013", "url": "https://it.wikipedia.org/wiki?curid=3212890", "title": "Adolfino Ca\u00f1ete", "text": "Caratteristiche tecniche.\nGiocava come centrocampista offensivo.\nCarriera.\nClub.\nNel 1976 debutt\u00f2 nella prima squadra del River Plate di Asunci\u00f3n, sua citt\u00e0 natale; pass\u00f2 le successive stagioni nel Sol de Am\u00e9rica, fino al 1980, anno in cui si trasfer\u00ec all'estero, in Argentina. La prima esperienza di Ca\u00f1ete lontano dai confini paraguaiani si rivel\u00f2 positiva: tra il 1980 e il 1984 super\u00f2 le duecento presenze con il Ferro Carril Oeste di Buenos Aires, vincendo due titoli Nacional nel 1982 e nel 1984 (nel primo di questi, la sua squadra riusc\u00ec a terminare il torneo imbattuta). Nello stesso 1984, in seguito al campionato vinto in Argentina, Ca\u00f1ete scelse di trasferirsi nella nazione designata a ospitare il Mondiale nel 1986, vale a dire il Messico. Nel Cruz Azul di Citt\u00e0 del Messico il centrocampista riusc\u00ec a disputare per intero una sola stagione (la 1984-1985), e in seguito al termine del Mondiale lasci\u00f2 il Centroamerica per tornare nel proprio subcontinente d'origine, l'America meridionale. Difatti, prese parte a una stagione in Colombia con l'Uni\u00f3n Magdalena, ma presto fu nuovamente tentato dall'Argentina; il Deportivo Mandiy\u00fa lo acquist\u00f2, e Ca\u00f1ete vi rimase per la Primera Divisi\u00f3n 1987-1988. Successivamente fu il Talleres ad assicurarsi le prestazioni del paraguaiano, e, salvo una breve parentesi al Cobreloa in Cile, il centrocampista rimase in Argentina fino al termine della carriera, giocando per Lan\u00fas e Col\u00f3n.\nNazionale.\nDebutt\u00f2 in Nazionale il 16 ottobre 1985. Fu successivamente convocato per il ; nella competizione gioc\u00f2 come attaccante contro e a fianco di Mendoza, mentre contro e ricopr\u00ec il suo usuale ruolo di centrocampista offensivo. In seguito, partecip\u00f2 alla Copa Am\u00e9rica 1987, disputando entrambi gli incontri da titolare nel centrocampo del CT Parodi. Nella 1989, l'argentino Manera lo impieg\u00f2 nella maggior parte delle partite (cinque delle sette giocate della Nazionale), ancora una volta come trequartista. La sua ultima presenza internazionale risale al 1989."}
{"id": "3212891", "revid": "287204", "url": "https://it.wikipedia.org/wiki?curid=3212891", "title": "Adolfino Canete", "text": ""}
{"id": "3212892", "revid": "300067", "url": "https://it.wikipedia.org/wiki?curid=3212892", "title": "Milo\u0161 Borisov", "text": ""}
{"id": "3212893", "revid": "287204", "url": "https://it.wikipedia.org/wiki?curid=3212893", "title": "Milos Borisov", "text": ""}
{"id": "3212895", "revid": "1543377", "url": "https://it.wikipedia.org/wiki?curid=3212895", "title": "Hubert Stevens", "text": "Biografia.\nAi III Giochi olimpici invernali (edizione disputatasi nel 1932 a Lake Placid, Stati Uniti d'America) vinse la medaglia d'oro nel Bob a 2 con il connazionale Curtis Stevens partecipando per la nazionale statunitense I, superando la nazionale svizzera a l'altra statunitense (medaglia d'argento e medaglia di bronzo).\nIl tempo totalizzato fu di 8:14,74, la distanza che li separava dalla seconda classificata era meno di due secondi (il loro tempo 8:16,28). Vinse anche tre campionati nazionali, durante la prima guerra mondiale fu macchinista e pilota."}
{"id": "3212896", "revid": "1428919", "url": "https://it.wikipedia.org/wiki?curid=3212896", "title": "Daniel Wesson", "text": "Biografia.\nOrigini e formazione.\nFiglio di Rufus e Betsey (Baird) Wesson, un agricoltore e fabbricante di aratri di legno, inizi\u00f2 a lavorare con il padre gi\u00e0 da studente, fino all'et\u00e0 di diciotto anni, quando inizi\u00f2 a collaborare con il fratello Edwin Wesson (fabbricante di pistole e fucili negli anni 1840) a Northborough.\nDaniel aveva cinque sorelle e quattro fratelli: Cornelia (n. 1810), Edwin (n. 1811), Betsy (n. 1814), Rufus Jr. (n. 1815), Charlotte (n. 1819), Jane (n. 1823), Franklin (n. 1828), Martin (data di nascita sconosciuta) e Frances (n. 1830).\nSi spos\u00f2 con Cynthia Maria Hawes, il 26 maggio 1847 a Thompson ed ebbe una figlia e tre figli: Sarah Janette Wesson Bull (n. 1848), Walter Wesson (direttore alla Smith &amp; Wesson, n. 1850), Frank Wesson (data di nascita sconosciuta) e Joseph Wesson (direttore alla Smith &amp; Wesson, data di nascita sconosciuta).\nLa fondazione della Smith &amp; Wesson.\nNel 1854, Daniel B. Wesson cre\u00f2 una societ\u00e0, con Horace Smith e Courtlandt Palmer, per sviluppare la pistola Smith &amp; Wesson a ripetizione ed il primo fucile a ripetizione - il fucile Volcanic. La produzione avveniva nel negozio di Horace Smith a Norwich nel Connecticut. In origine venne usato il marchio \"Smith &amp; Wesson Company\" poi cambiato in \"Volcanic Repeating Arms Company\" nel 1855, con l'ingresso di nuovi soci, fra i quali Oliver Winchester. La \"Volcanic Repeating Arms Company\" ottenne tutti i diritti sulle armi \"Volcanic\" (sia pistole che fucili erano in produzione in quel periodo) ed anche sulle munizioni, dalla \"Smith and Wesson Company\". Wesson rimase come direttore della fabbrica per otto anni prima di riassociarsi a Smith per fondare la \"Smith &amp; Wesson Revolver Company\" dopo aver ottenuto il brevetto del \"Rollin White\", cilindro a retro carica.\nNel 1856 Smith &amp; Wesson iniziarono a produrre un piccolo revolver progettato per usare le cartucce \"Rimfire\" brevettate nell'agosto 1854. Questo fu il primo revolver di successo, con caricatore, ad essere messo in commercio nel mondo intero. Smith &amp; Wesson depositarono i brevetti della pistola - per evitare che altri produttori realizzassero un revolver con caricatore - dando alla giovane azienda un business molto redditizio.\nGli ultimi anni e la morte.\nAll'et\u00e0 di 65 anni, Horace Smith si ritir\u00f2 dagli affari vendendo le sue azioni a D. B. Wesson, divenendo quest'ultimo il solo proprietario dell'azienda.\nNel 1899, Smith &amp; Wesson immise sul mercato quella che \u00e8 probabilmente l'arma pi\u00f9 famosa al mondo, il revolver 0,38 \"Military &amp; Police\" (modello 10). Questo revolver \u00e8 in produzione continua a partire da quell'anno ed \u00e8 stato utilizzato praticamente da tutte le polizia e le forze militari in tutto il mondo."}
{"id": "3212897", "revid": "4711", "url": "https://it.wikipedia.org/wiki?curid=3212897", "title": "Markes Oskar Grin", "text": ""}
{"id": "3212902", "revid": "1543377", "url": "https://it.wikipedia.org/wiki?curid=3212902", "title": "The Official Bootleg Box Set Vol 2", "text": "The Official Bootleg Box Set Vol 2 \u00e8 un box set del gruppo musicale britannico Marillion, pubblicato il 28 maggio 2010 dalla EMI.\nDescrizione.\nIl cofanetto \u00e8 composto da 8 CD di concerti dal vivo registrati tra il 1990 ed il 1994. Segue la pubblicazione del precedente cofanetto \"\" (2008)."}
{"id": "3212904", "revid": "287204", "url": "https://it.wikipedia.org/wiki?curid=3212904", "title": "\u00c9cailles de Lune", "text": "\u00c9cailles de Lune \u00e8 il secondo album in studio del gruppo musicale francese Alcest, pubblicato il 26 marzo 2010 dalla Prophecy Productions.\nNel lavoro in questione si registra un'ulteriore evoluzione del sound di questo progetto. Rispetto a \"Souvenirs d'un autre monde\" si ha un recupero di alcune sonorit\u00e0 black metal degli esordi, specialmente nei primi tre brani."}
{"id": "3212905", "revid": "1149807", "url": "https://it.wikipedia.org/wiki?curid=3212905", "title": "Kokomon", "text": ""}
{"id": "3212906", "revid": "1149807", "url": "https://it.wikipedia.org/wiki?curid=3212906", "title": "Antylamon", "text": ""}
{"id": "3212909", "revid": "1149807", "url": "https://it.wikipedia.org/wiki?curid=3212909", "title": "Yaamon", "text": ""}
{"id": "3212910", "revid": "1149807", "url": "https://it.wikipedia.org/wiki?curid=3212910", "title": "Beelzemon", "text": ""}
{"id": "3212913", "revid": "461603", "url": "https://it.wikipedia.org/wiki?curid=3212913", "title": "Akhrik Tsveiba", "text": ""}
{"id": "3212928", "revid": "1149807", "url": "https://it.wikipedia.org/wiki?curid=3212928", "title": "Beelzemon Blast Mode", "text": ""}
{"id": "3212930", "revid": "240615", "url": "https://it.wikipedia.org/wiki?curid=3212930", "title": "Fornello ad alcool", "text": ""}
{"id": "3212932", "revid": "297059", "url": "https://it.wikipedia.org/wiki?curid=3212932", "title": "Carcinoma delle vie biliari", "text": ""}
{"id": "3212935", "revid": "599013", "url": "https://it.wikipedia.org/wiki?curid=3212935", "title": "Andrej Evgen'evi\u010d Ivanov", "text": "Carriera.\nClub.\nTra le numerose squadre in cui ha giocato, con lo Spartak Mosca conta 109 presenze.\nHa terminato la sua carriera nel 2000, iniziando subito ad abusare di bevande alcoliche. \nHa svolto la professione di guardia di sicurezza in un negozio e in una scuola, dove \u00e8 stato licenziato per ubriachezza.\nMuore improvvisamente il 19 maggio 2009 per una polmonite causata dall'ubriachezza.\nIl 21 maggio 2009 \u00e8 stato sepolto nel cimitero di Perepechinsky.\nNazionale.\nComplessivamente ha rappresentato ben 3 nazionali: URSS, CSI e Russia."}
{"id": "3212938", "revid": "73843", "url": "https://it.wikipedia.org/wiki?curid=3212938", "title": "Personaggi di My Name Is Earl", "text": "Questa pagina contiene informazioni relative ai personaggi della serie televisiva statunitense My Name Is Earl.\nPersonaggi principali.\nEarl Hickey.\nEarl Jehosephat Hickey \u00e8 il protagonista della serie televisiva. \u00c8 interpretato da Jason Lee e doppiato da Pasquale Anselmo.\nPiccolo criminale dell'immaginaria citt\u00e0 di Camden dedito al furto ed al vandalismo, Earl decide di cambiare la propria vita a seguito di un incidente: vinti 100.000 dollari alla lotteria, a causa dell'euforia Earl si fa investire da una automobile e durante il ricovero vede in televisione Carson Daly il quale parla del concetto di karma. Illuminato, Earl decide di redigere una lista delle proprie cattive azioni e di porvi rimedio ed a seguito della prima fra esse Earl ritrova il biglietto vincente. Earl inizia cos\u00ec la propria impresa supportato dal fratello Randy.\nEarl \u00e8 stato sposato con Joy Turner la quale, essendo incinta e senza un marito, lo ha portato all'altare a Las Vegas approfittando del fatto che l'uomo fosse completamente ubriaco. Earl convive dunque con Joy e Randy in una roulotte. Successivamente Joy mette al mondo un bambino di colore, Earl Jr. dimostrandosi infedele. Earl si infuria ma non lascia la moglie poich\u00e9 minacciato dal proprio padre Carl. La donna ottiene poi il divorzio consensuale da Earl approfittando del suo stordimento dovuto alla morfina proprio a seguito dell'incidente e va a vivere nella roulotte con Darnell Turner, suo amante e presunto padre di Earl Jr. \nDopo qualche tempo Joy ruba un camion e cos\u00ec facendo sequestra involontariamente un dipendente dell'azienda derubata, rimasto sul mezzo. A causa dei suoi precedenti Joy rischia dunque l'ergastolo ed Earl, per proteggere lei ed i suoi figli, decide di assumersi la colpa. Il giudice lo condanna al massimo della pena: 3 anni di carcere. In prigione Earl continua a cercare di rimediare ai propri errori ed aiuta il direttore della struttura in vari modi, ottenendo in cambio delle riduzioni della pena. Quando per\u00f2 Earl \u00e8 in procinto di essere liberato il direttore annulla le riduzioni di pena poich\u00e9, essendo totalmente incompetente, ha bisogno del prigioniero. Earl tenta dunque di evadere fallendo ma venendo salvato dal Darnell il quale riconosce il direttore come suo ex coinquilino ed attore pornografico. \nA seguito di questo evento Earl riprende ad essere malvagio fino a quando non viene nuovamente investito finendo in coma e rischiando la morte. Rirpesosi, Earl ritorna sulla buona strada.\nRandy Hickey.\nRandall \"Randy\" Doo Hickey \u00e8 il fratello di Earl. \u00c8 interpretato da Ethan Suplee e doppiato da Stefano Crescentini.\nRandy \u00e8 un uomo obeso, di scarso intelletto (che rasenta il ritardo mentale) ma fondamentalmente buono. Ci\u00f2 nonostante ha sempre seguito il fratello in ogni sua azione venendo cos\u00ec coinvolto nei suoi crimini. Similmente, quando Earl redige la lista Randy lo segue nell'impresa. Innamorato di Catalina fin da quando la vide, Randy riesce a sposarla al fine di permetterle di restare in America (il dipartimento per il controllo dell'immigrazione l'aveva espatriata a causa di Earl) ma la donna non contraccambia il sentimento e su suggerimento di Joy mette in atto un piano con il quale riesce a cancellare l'infatuazione dell'uomo per lei. \nQuando Earl cade in coma, Randy si prende cura di lui e cancella i punti della lista al suo posto. Successivamente Randy scrive una propria lista..\nJoy Turner.\nJoy Darville \u00e8 la ex moglie di Earl. \u00c8 interpretata da Jaime Pressly e doppiata da Anna Cesareni.\n\u00c8 una donna fisicamente molto attraente ma anche egoista, folle, iraconda, infedele e scarsamente acculturata. Rimasta incinta a seguito di un amplesso avuto con uno sconosciuto mascherato durante una festa di Halloween, ella ha sposato Earl approfittando del suo stato di ubriachezza, trasferendosi poi nella roulotte del marito insieme al cognato Randy. Quando Earl viene investito approfitta dello stato confusionale del marito (indotto dalla morfina) per ottenere il divorzio consensuale e vivere con l'amante Darnell Turner, presunto padre del suo secondogenito Earl Jr.\nJoy, un anno dopo il divorzio da Earl, rub\u00f2 un camion con al suo interno un dipendente di un supermercato. Fu denunciata per furto e sequestro di persona. Fu processata ma Earl si fece rinchiudere in carcere al posto suo.\nDarnell Turner.\nDarnell \"Gamberone\" Turner \u00e8 il secondo marito di Joy nonch\u00e9 un caro amico di Earl. \u00c8 interpretato da Eddie Steeples e doppiato da Alessandro Quarta. Nella versione originale americana il soprannome \u00e8 \"Crabman\", letteralmente \"uomo granchio\".\nAmante di Joy, suo secondo marito e presunto padre di Earl Jr. Darnell \u00e8 un uomo estremamente calmo e pacifico che lavora come cuoco e barista nel locale frequentato dai protagonisti, il \"Fish bar\". \u00c8 caratterizzato dalla enorme capigliatura afro che lo contraddistingue. Nel corso della serie si scopre che in realt\u00e0 il suo vero nome \u00e8 Harry Monroe e che egli fa parte del programma protezioni testimoni. Egli \u00e8 figlio di un agente segreto, cosa che lo ha portato ad essere addestrato fin dall'infanzia divenendo un ottimo agente dotato di abilit\u00e0 straordinarie: parla numerose lingue, \u00e8 in grado di organizzare una evasione da un carcere ed ha la capacit\u00e0 di far svenire una persona con una pressione alla base del collo (ovvia parodia della presa vulcaniana). Il suo cambio d'identit\u00e0 \u00e8 dovuto al fatto che ha testimoniato contro suo padre venendo per\u00f2 facilmente riconosciuto nonostante la sua voce fosse alterata ed il suo volto oscurato, proprio a causa della sua capigliatura. La sua permanenza a Camden sarebbe dovuta durare pochi mesi ma poi, innamoratosi di Joy, prefer\u00ec rimanere li anzich\u00e9 trasferirsi a Tokyo. Darnell \u00e8 molto affezionato alla sua tartaruga \"Gamberuga\" ma ha avuto anche una rana chiamata \"Gamberana\" ed un cane chiamato \"Gambau\" donatogli da Randy.\nCatalina Aruca.\nCatalina Aruca \u00e8 la donna delle pulizie dello squallido motel Las Palmas in cui Earl si trasferisce con il fratello dopo l'incidente a seguito del quale scopre il karma. \u00c8 interpretata da Nadine Velazquez e doppiata da Daniela Cal\u00f2.\nMolto attraente, diviene il sogno d'amore di Randy non appena questi la conosce. Catalina \u00e8 una giovane donna forte ed indipendente ma anche religiosa e superstiziosa. Quando Earl stila la lista ne rimane affascinata e lo aiuta pi\u00f9 volte. \nNata in Bolivia. \u00c8 entrata illegalmente negli Stati Uniti d'America attraverso una cassa giungendovi il 1\u00ba Gennaio del 2000 dopo un mese di viaggio.\nGrazie alla propria avvenenza, Giunta a Camden Catalina trov\u00f2 lavoro prima come spogliarellista in alcuni locali, poi come donna delle pulizie al suddetto motel e quindi nuovamente come spogliarellista al Club Chubby. \nPer colpa di Earl Catalina viene arrestata e rimandata in Colombia dal dipartimento per il controllo dell'immigrazione, cos\u00ec lui e Randy si recano sul luogo per riportarla negli U.S.A., cosa che viene resa possibile tramite un matrimonio fra la donna e Randy stesso. Successivamente Randy le rivela il proprio amore ma Catalina, non attratta da lui, lo respinge. \nPersonaggi secondari.\nCarlton \"Carl\" Hickey.\nCarl Hickey \u00e8 il padre di Earl e Randy. Con il primo, per tutta la prima stagione, nutre sentimenti di rabbia per tutte le malefatte da questo compiute. Solamente dalla fine della prima stagione e dall'inizio della seconda i due ritornano in sintonia. Con il secondo invece nutre sentimenti di amicizia da sempre. Carl \u00e8 sposato con Katherine \"Kay\" Hickey.\nCarl si candid\u00f2 all'investitura di sindaco ben 2 volte. In entrambe, per colpa di Earl che avvertitamente o inavvertitamente picchiava un poliziotto, non riusc\u00ec a vincere.\nCarl \u00e8 un poliziotto, non pu\u00f2 essere considerato per\u00f2 parte degli Agenti di Camden County perch\u00e9 non \u00e8 un comune poliziotto, bens\u00ec un addetto alla ricerca degli spacciatori e ai narcotrafficanti. Si occupa solo ed esclusivamente della ricerca di questi.\nKatherine \"Kay\" Hickey\".\n\u00c8 la madre di Earl e Randy, nonch\u00e9 moglie di Carl Hickey. Questa, a differenza del marito, \u00e8 sempre rimasta amica con i suoi due figli e ha sempre perdonato loro tutti gli errori.\nEric \"Dodge\" Chaz Hickey.\n\u00c8 il primo figlio di Joy e la ragione per cui la donna convinse Earl a sposarlo con l'inganno essendo incinta. Fu chiamato Dodge perch\u00e9 l'unica cosa che Joy riusciva a ricordare del vero padre \u00e8 che l'aveva conosciuto ad un concerto e che guidava un pickup Ford. Tuttavia, nell'ultimo episodio della quarta serie si viene a scoprire che all'insaputa di tutti, il vero padre \u00e8 lo stesso Earl, confessa inoltre di aver conosciuto il padre di Dodge ad una festa di halloween dove Earl era vestito da scheletro motivo per cui non lo riconobbe\nEarl Hickey Jr..\n\u00c8 il secondo figlio di Earl. Essendo nero, fu chiaro a Earl che la moglie lo tradiva, e si \u00e8 sempre dato per scontato fosse figlio di Gamberone. Tuttavia, il cliffhanger dell'ultimo episodio lascia il dubbio in proposito.\nKenny James.\nKenny \u00e8 da sempre stato una vittima dei bullismi di Earl. Earl, nel primo episodio, scopre che Kenny \u00e8 gay e gli fa trovare un compagno. Kenny aiuta molte volte Earl con la sua lista. Ad esempio quando si \u00e8 fatto rinchiudere nel bagagliaio di un'auto per rubarne un'altra, o quando ha scritto i lavori al computer di Earl, Randy, Catalina, Ralph, Darnell e Joy per farli assumere da una grande catena di fast food.\nKenny aveva anche precedentemente denunciato Joy per contraffazione di denaro.\nKenny, inoltre, aiut\u00f2 inconsapevolmente Ralph Mariano nella sua evasione dal carcere di Camden County mettendo a sua disposizione la sua macchina.\nAlla fine della terza stagione, Kenny rivela che il suo vero amore \u00e8 il bowler Stuart Daniels e i due si fidanzano.\nLa sua ultima apparizione \u00e8 in \"La strega\", quarta stagione.\nPatty.\nPatty, il cui nome completo \u00e8 Patricia Michelle Weezmer, \u00e8 una prostituta. Mentre di giorno esercita il lavoro pi\u00f9 antico del mondo, di notte lavora come cameriera. In realt\u00e0 ha una laurea magistrale e sa parlare il bengalese.\nAfferma di avere un figlio che va alla scuola di parrucchiere e il cui padre dovrebbe essere (ma non vi \u00e8 la certezza) la mascotte della squadra della scuola.\nSua madre \u00e8 Griselda \"Vecchia Strega Pazza\" Weezmer, mentre suo padre \u00e8 un Cherokee ed \u00e8 nata in una riserva indiana. Dopo il divorzio dei genitori e il trasferimento a Camden con la madre, decise di non vivere pi\u00f9 con lei perch\u00e9 trovava da brividi che sua madre la guardasse lavorare.\nRalph Mariano.\nRalph Mariano \u00e8 da sempre stato un grande amico di Earl e Randy. Quasi sempre questo li accompagnava nei furti. Alcune volte per\u00f2 preferisce i soldi che l'amicizia; quando Ralph scopr\u00ec che Earl aveva vinto 100.000$ al gratta e vinci, riusc\u00ec a rubarglieli ma pi\u00f9 tardi la polizia lo ritrov\u00f2. Ci\u00f2 nonostante, Earl prefer\u00ec non denunciarlo.\nAltre volte invece Ralph fa di tutto per aiutare Earl, ad esempio quando Earl doveva ricomprare il furgone di un suo vecchio amico che aveva bruciato, Ralph si taglia il mignolo del piede e questi fingono di averlo trovato all'interno di un hot dog per avere il risarcimento da una grossa catena.\nRalph compare anche nella lista, \"n\u00b0 51: fatto l'amore con la madre di Ralph\". Questi all'inizio voleva uccidere Earl per quello che aveva fatto, pi\u00f9 avanti riusc\u00ec a convincerlo di sposare sua madre (da cui pi\u00f9 tardi divorzi\u00f2).\nVenne anche arrestato e portato nel carcere di Camden County da dove riusc\u00ec a evadere.\nVive tuttora con una vecchietta a Camden. Questa, essendo vecchia e non riuscendo pi\u00f9 a riconoscere le persone, crede che lui sia Stan, ovvero il suo marito defunto. Ralph si \u00e8 immedesimato nella parte per poter rimanere in un posto sicuro dopo la sua fuga dal carcere. Inoltre prende la pensione del defunto ogni mese.\nWillie il guercio.\n\u00c8 il postino di Camden. Perse l'occhio sinistro nel 2003 quando lo colp\u00ec una scheggia di vetro proveniente da una fotografia dei Def Leppard che Joy distrusse con una palla da bowling.\nUsa sempre un occhio finto, fin quando Joy non glielo ruba con uno stratagemma. Questa per\u00f2 decide lo stesso di ridarglielo.\nAiuta spesso Gamberone nel suo Crab-Shak (ovvero il fish-bar).\nDonny Jones.\nDonny \u00e8 un amico di Earl e Randy. Anche lui \u00e8 un ladro. Ha un carattere esplosivo e per nulla paziente. Donny \u00e8 stato sulla lista di Earl perch\u00e9 quest'ultimo aveva commesso un furto a suo nome e quindi lui era finito in carcere. In galera ha scoperto la fede cristiana e da allora il suo principale argomento di discussione \u00e8 la Bibbia.\nDonny compare anche in \"Un nuovo mondo\" dove lui, Earl, Randy, Joy e Darnell credono che il 1\u00ba gennaio 2000 il Millennium bug abbia divorato gli uomini e vanno a vivere in un supermercato.\nDurante il compleanno del 2007 di Earl, Donny gli cancella un punto che gli riguarda sulla lista.\nLa sua ultima apparizione \u00e8 in \"Anniversario di matrimonio\" della quarta stagione.\nSonny.\nSonny \u00e8 un amico e complice di Earl e Randy. Nell'episodio pilota \"La lista di Earl\", viene arrestato e non torna pi\u00f9 per due stagioni, ma nessuno si accorge del suo arresto. Solamente in \"Il mio nome \u00e8 detenuto 28301-016\", premi\u00e8re della terza stagione, dice ad Earl di essere stato arrestato.\nSonny ed Earl fanno spesso un gioco che consiste nel lanciare una lattina di birra vuota in testa all'altro quando non se lo aspetta.\nTim Stack.\nTim Stack interpreta se stesso in una versione parodistica. Timothy Stack \u00e8 il divo di Camden County ed \u00e8 anche un ubriacone cronico. Compare in: \"Ancora Cops!\", \"Earl il cattivo\", \"Il processo\" e altri. Una sua peculiarit\u00e0 \u00e8 quella di essere sempre ubriaco, ma non finisce mai in galera poich\u00e9 i poliziotti di Camden lo stimano troppo per arrestarlo.\nTim ha presentato il concorso \"Miss pi\u00f9 bella fra le belle\", di cui Joy ne \u00e8 la vincitrice.\nIl suo agente, televisivo e cinematografico, \u00e8 Wilfrid Dierkes (interpretato da Greg Garcia, creatore, sceneggiatore, regista e produttore della serie stessa).\nTim \u00e8 comparso anche nella serie \"Aiutami Hope!\", in compagnia di Patty, come sempre ubriaco. Per qualche motivo quindi Tim si \u00e8 trasferito a Natesville da Camden County.\nDidi.\n\u00c8 una ragazza di Camden con una gamba sola. Dopo esserci andato a letto e averle detto che l'amava, Earl scapp\u00f2 rubandole la macchina dopo aver scoperto la sua menomazione. Da allora lo odia a morte e spesso lo insegue con un fucile in mano.\nHa un fidanzato di nome Jake con delle protesi alle gambe. Entrambi lavorano in un negozio di ciambelle.\nAlla fine della terza serie, Earl riesce a rimediare al punto, non prima di aver passato del tempo usando una gamba sola per fargli provare quello che ha provato lei.\nJeremiah \"Jerry\" Hazelwood.\nJerry \u00e8 il direttore del penitenziario di Camden County. \u00c8 sposata con la governatrice dello Stato in cui \u00e8 ambientata la serie (Maryland). \u00c8 stato il creatore del programma di educazione: \"La strizza raddrizza\", che consiste nel portare dei detenuti in alcune scuole e intimorire i bambini affinch\u00e9 non commettano reati.\n\u00c8 stato amico di Earl quando questo era in carcere nella terza stagione, e gli faceva fare delle buone azioni per degli sconti di pena. Il totale di sconto era pi\u00f9 di un anno in totale. Jerry si accorse per\u00f2 che senza di Earl sua moglie avrebbe voluto il divorzio, senza di lui avrebbe lasciato a piede libero un detenuto evaso, ovvero Frank Stump e senza di lui non avrebbe soffocato le guerre tra le bande del penitenziario. Jerry capisce che deve tenere Earl in carcere e quindi gli brucia tutti i condoni. Pi\u00f9 avanti per\u00f2 Earl scoprir\u00e0 che lui era un attore pornografico e in cambio di mantenere il segreto si far\u00e0 scarcerare.\nFrank Stump.\nFrank \u00e8 stato un amico di Earl, era il proprietario del caravan dove vivono oggi Darnell, Joy e i due ragazzi. Frank \u00e8 come Earl, un ladro. Lavora in coppia con Paco, ex-fidanzato di Catalina. I due fecero una rapina andata a buon fine in un casin\u00f2 ma per pura sfortuna tamponarono un camion dell'FBI e vennero arrestati. La sentenza gli diede 20 anni di carcere.\nFrank aveva nascosto il bottino di una passata rapina dietro al fornello del caravan di Joy. Dopo il programma di \"La strizza raddrizza\", di cui lui faceva parte, riusc\u00ec a scappare e per prima cosa fece che andare a prenderlo. Venne per\u00f2 riportato in carcere da Earl e Randy.\nFrank aiut\u00f2 Earl a fuggire di prigione, ma quando questo precipit\u00f2 per sbaglio nell'ufficio del direttore del carcere Jerry Hazelwood, questo scapp\u00f2 senza di lui, ma insieme a Paco. I due riuscirono a rubare un furgone vicino al carcere e riuscirono quindi a fuggire. Guidava Paco, questo riconobbe la sua ex-fidanzata Catalina per strada e per sbaglio and\u00f2 a tamponare una volante della polizia. Furono quindi riportati in carcere entrambi.\nIqball.\nIqball \u00e8 il negoziante del Camden Market. Compare spesso negli episodi, anche se non \u00e8 di importanza rilevante. \u00c8 stato per\u00f2 proprio Iqball a vendere il biglietto vincente della lotteria a Earl. Inoltre, verso la fine dell'episodio \"La lista di Earl\", quando Earl accompagna Kenny al gay-bar, lo si pu\u00f2 vedere proprio dietro di Earl. Questo fa intendere che lui sia gay.\nLa sua unica lingua parlata \u00e8 il bengalese e per farsi capire dagli altri si fa aiutare da Patty che gli traduce il discorso.\nDalla terza stagione in poi impara, o almeno in parte, a parlare inglese.\nSi scopre il suo nome solamente nell'episodio \"Ancora Cops\" della terza stagione.\nJosh.\nJosh era un dipendente del supermercato di Camden County. Fu rinchiuso per sbaglio da Joy ed Earl in un camion, e fortunatamente riusc\u00ec a scappare da questo. Josh, per\u00f2, mor\u00ec schiacciato e soffocato dal letto reclinabile della sua stanza ed Earl, per cancellarlo dalla sua lista, gli organizz\u00f2 il funerale.\nJosh compare pi\u00f9 volte in vari episodi anche dopo la sua morte, dato che questi ricordano eventi successi in precedenza. Josh lavor\u00f2 per un giorno alla fiera di Camden in una lotteria.\nJosh non diede lavoro come fattorino del supermarket a Glen Shipley, detenuto amico di Earl, perch\u00e9 questo era vissuto praticamente sempre in galera e perch\u00e9 era del tutto inaffidabile.\nJosh, inoltre, compare nei sogni di Earl, quando questo \u00e8 in coma, come accompagnatore in Paradiso.\nLittle Chubby.\n\u00c8 il soprannome di Richard Chubby, Erede delle propriet\u00e0 del padre Big Chubby (interpretato da Burt Reynolds), possiede la maggior parte di Camden, dalla lavanderia al ristorante, fino al nightclub. In principio era arrogante e crudele, sfruttando la ricchezza del padre. Dopo un calcio nei testicoli datogli da Earl, divent\u00f2 improvvisamente gentile. Quando Earl va da lui per rimediare a quel punto della lista, decidono di farlo sottoporre ad un intervento chirurgico, per poi scoprire che \u00e8 tornato cattivo. Little Chubby per\u00f2, capendo cosa gli \u00e8 accaduto si fa colpire da una palla da baseball ai testicoli per tornare gentile. In seguito per\u00f2 si scopre che si \u00e8 fatto trapiantare dei testicoli di toro perch\u00e9 l'essere gentile non andava bene per gli affari.\nJasper.\nJasper \u00e8 il ricettatore di Camden County. Compra di tutto e vende di tutto. Ha venduto delle bombe ad una scolaresca, vende persino dei bambini iraniani. Spesso i protagonisti vengono da questo per chiedergli aiuto.\nHa una fidanzata russa ordinata per posta, anche questa \u00e8 una ricettatrice.\n\u00c8 l'uomo di Camden con pi\u00f9 proiettili nel corpo, probabilmente dati da alcuni clienti non soddisfatti della sua merce.\nBillie Cunningham.\n\u00c8 la terza moglie di Earl. In principio era una ragazza onesta che studiava all'universit\u00e0. Dopo aver conosciuto Frank, cominci\u00f2 a darsi al crimine e alla cattiva strada. Earl convince l'amico a lasciarla perch\u00e9 possa tornare allo studio e quando Earl esce di prigione si rende conto che sia la donna della sua vita.\nIn seguito ad una serie di inconvenienti per\u00f2, Earl rifiuta di continuare con la Lista, viene investito da un'auto guidata proprio da Billie, che a sua volta viene investita subito dopo da Stuart. Entrambi finiscono in ospedale e mentre Earl \u00e8 in coma, Billie si riprende e conosce Stuart che mente a proposito del fatto che l'abbia investita. Volendo provarci con lei, continua a mentirle dicendo che la polizia la sta cercando e la convince a stare insieme a lui.\nNell'episodio Tutti pazzi per Billie Stuart, Frank, Catalina (diventata lesbica) ed Earl le si dichiarano. Alla fine sceglie quest'ultimo e i due si sposano vivendo con i soldi dell'assicurazione di Stuart. Earl sprona Billie a fare una lista, ma la ragazza la liquida in un giorno con una serie di scuse verso le vittime e su questo hanno una discussione che si conclude con lei che rompe ad Earl il dito.\nPurtroppo per Earl la vita matrimoniale con lei diventa un inferno. Billie infatti si dimostra molto avida nel condividere i soldi con lui, si impone sempre in tutto, e costringe Randy a dormire fuori di casa come un animale e gli fa fare le cose pi\u00f9 umilianti solo per un cremino. Earl, dopo aver cancellato alcune sue cattiverie verso le donne il suo rapporto con lei comincia a migliorare, ma lei ingelositasi al riguardo lo costringe a scegliere tra lei e la lista.\nQuando il marito sceglie la Lista rispetto a lei, gli ruba la lista e comincia a distruggere il lavoro fatto da Earl, punto per punto. Inseguita dalla polizia, si rifugia tra i Camdeniti, una comunit\u00e0 simile a quella amish ma con anche l'avversione alla tecnologia. L\u00ec scopre la bellezza della loro vita e decide di stabilirsi tra di loro, divorziando con Earl e donandogli i 72.000 dollari rimasti.\nLiberty Washington.\n\u00c8 la sorellastra di Joy, frutto di una scappatella del padre. All'inizio le due si odiavano, ma grazie all'intervento di Earl, si riappacificano. Essendo una lottatrice di wrestling professionista, non voleva mettere da parte la carriera per avere un figlio. L'occasione si presenta quando Joy vorrebbe essere incinta per ricevere una sentenza mite nel processo che la coinvolge. Earl convince Joy a prestarsi per portare la gravidanza al posto della sorellastra, cos\u00ec che entrambe abbiano ci\u00f2 che vogliono.\nLe due hanno un punto discorde su come far nascere il bambino. Joy vorrebbe partorire in ospedale con l'aiuto di un epidurale, Liberty invece vuole che Joy partorisca senza l'aiuto dei medici a casa sua. E proprio cos\u00ec succede, Joy partorisce proprio nel suo caravan grazie all'aiuto di Darnell.\nRay-Ray Washington.\n\u00c8 il martito di Liberty. Ha un carattere gentile come quello di Gamberone e ha una lucertola Pogona come Darnell ha una tartaruga. Il suo nome \u00e8 tale perch\u00e9 suo padre si chiamava Ray, e infatti vorrebbe chiamare il figlio Ray-Ray-Ray.\nVecchio con l'elettro-laringe.\n\u00c8 un anziano di Camden che pu\u00f2 parlare solo grazie ad un'elettro-laringe, apparentemente a causa del fumo. In una puntata vende delle videocassette che parlano dei danni del fumo, probabilmente proprio per far capire alla gente che se fumeranno saranno come lui.\nSempre questo ha finto di essere il padre di Randy per poterlo far partecipare ad una partita di football liceale.\n\u00c8 anch'esso stato presente sulla lista di Earl, ovvero n\u00b0165: Gettato un penny nella gola di un vecchio con l'elettro-laringe. Il punto \u00e8 stato cancellato dallo stesso vecchio come regalo di compleanno ad Earl.\nNescobar-A-Lop-Lop.\n\u00c8 un immigrato africano che vive a Camden. Compare per la prima volta quando Earl si presta come insegnante di inglese. Soffre di cleptomania verso le penne e parla cinese come rivelato durante il processo di Joy.\n\u00c8 presente nella lista di Earl, \u00e8 il numero 27: Preso in giro stranieri per la loro pronuncia. Earl lo cancella insegnandogli a parlare inglese.\nNescobar \u00e8 Cristiano Cattolico e va spesso nella chiesa di Camden a messa.\nDiventa anche una delle vittime di Billy terza ex-moglie di Earl\nRodney Cuor-Di-Leone.\nRodney \u00e8 un ladruncolo di Camden che non si lava mai e ruba agli altri ladri.\nHank Lange.\nHank \u00e8 un vecchio amico di Earl. Lui \u00e8 sulla sua lista perch\u00e9 durante una sua festa di compleanno Earl ha raccontato a tutti gli invitati una storia poco carina. Hank \u00e8 stato arrestato per una rapina e il giudice gli d\u00e0 20 anni di carcere da scontare. Viene rivisto da Earl in un episodio successivo sempre della Prima Stagione\nGli agenti di Camden County.\nGli agenti della polizia di Camden County compaiono spessissimo nella serie ed hanno un ruolo spesso fondamentale nella storia.\nAgente Stuart Daniels.\nStuart \u00e8 un agente della polizia. Ha 4 sorelle, tutte poliziotte. Sua madre \u00e8 la commissaria di Camden County. Ha sempre fatto il poliziotto, ma la sua vera passione \u00e8 il bowling e decider\u00e0 di ribellarsi ai voleri della madre di farne un poliziotto modello per diventare un giocatore professionista di bowling. Compare in diversi episodi, ma principalmente compare negli episodi \"I nostri Cops in tv!\" e \"Ancora Cops!\" in cui per l'appunto fa la parte del poliziotto di Camden.\nStuart \u00e8 gay e amava Kenny James. Purtroppo, essendo un cristiano praticante e molto credente, decise di non poter fidanzarsi con Kenny per non offendere la religione in cui crede. Pi\u00f9 tardi per\u00f2 i due si fidanzano ugualmente e vengono definiti da tutti \"La coppia pi\u00f9 felice di Camden\".\nEarl gli rub\u00f2 il distintivo, con il quale si fingeva un poliziotto. Pi\u00f9 tardi Earl gli riconsegn\u00f2 ci\u00f2 che gli apparteneva.\nInoltre fu proprio Stuart ad investire con l'auto Billy, 3\u00ba ex-moglie di Earl, mentre questa cercava di chiedere aiuto per cercare di salvare Earl che lei per prima aveva investito. Stuart comunque sapr\u00e0 solo pi\u00f9 tardi di non aver investito entrambi, dato che quando pass\u00f2 con la sua auto nella via, dopo aver investito Billy, trov\u00f2 due corpi distesi per la strada e credette quindi di averli investiti entrambi.\nStuart \u00e8 inoltre spesso a caccia di Earl e Randy per le loro malefatte. Difatti lui stesso dice che in centrale hanno un intero fascicolo con i loro crimini.\n\u00c8 molto amico di Tim Stack che nella serie interpreta se stesso in una versione parodistica. Diverse volte lo trova in stato di ebbrezza alla guida di un'auto, ma poich\u00e9 \u00e8 suo amico ed \u00e8 famoso lo lascia sempre a piede libero.\nHa preso servizio come poliziotto nel 1999 e ha praticato questo mestiere fino al 2006, quindi per 7 anni, prima di diventare giocatore di bowling.\nStuart ha detto che la sua pi\u00f9 improbabile e difficile copertura \u00e8 stata quella svolta durante una retata si per catturare alcuni spacciatori di droga, in cui si travest\u00ec da motociclista gay e dovette andare ad una discoteca di motociclisti gay situata vicino al Crab-Shack a Camden.\n\u00c8 fidanzato in un rapporto gay con Kenny James.\nAgente Bob Smiley.\nBob \u00e8 un uomo basso e mingherlino, \u00e8 sempre spaventato da tutto e tutti e questo gli fa sparare a possibili criminali molto frequentemente. Ha una volta elettrizzato, con una pistola elettrica, Joy e un'altra volta Earl. Questo in entrambi i casi quest'ultimo si \u00e8 lanciato addosso a Bob cercando di picchiarlo.\nDurante un giorno di festa, a Camden, Bob trov\u00f2 Earl e Randy a rubare in un'abitazione. Li ammanett\u00f2 e li port\u00f2 nella sua volante, ma essendo un giorno di gioia decise di portarli alla fiera. Durante lo svolgimento di questa, i due fratelli riuscirono a scappare da Bob.\nAgente Jeff Hoyne.\nJeff \u00e8 alto e grasso, si sposta per Camden con una bicicletta per colpa del taglio dei fondi da parte del comune. Jeff ha un fratello gemello che lavora al: Waadt Appliance, ovvero un negozio di elettrodomestici. \u00c8 molto amico dell'agente Stuart Daniels.\nJeff e Stuart sono gli agenti incaricati della costante ricerca di Earl e Randy per i loro crimini. Praticamente sempre infatti fanno i giri di ronda di Camden e quasi sempre sono sempre insieme durante le molteplici ricerche di Earl e Randy dopo un furto.\nAgente Bobbi Bowman.\nBobbi Bowman \u00e8 un'agente della polizia di Camden in sovrappeso. \u00c8 una donna di mezz'et\u00e0 che appare solo negli episodi I nostri Cops in tv e Ancora Cops! (prima e seconda parte).\nGuest star.\nLe guest star sono personaggi famosi che compaiono in alcuni episodi della serie:"}
{"id": "3212939", "revid": "228587", "url": "https://it.wikipedia.org/wiki?curid=3212939", "title": "Piliini", "text": "Piliini \u00e8 una trib\u00f9 di ragni appartenente alla Sottofamiglia Agoriinae della Famiglia Salticidae dell'Ordine Araneae della Classe Arachnida.\nDistribuzione.\nI due generi oggi noti di questa trib\u00f9 sono diffusi in Asia, in particolare in Cina, in India, in Giappone, in Corea e in Vietnam; inoltre sono state rinvenute specie in Nuova Guinea e Congo.\nTassonomia.\nA maggio 2010, gli aracnologi riconoscono due generi appartenenti a questa trib\u00f9:"}
{"id": "3212941", "revid": "199745", "url": "https://it.wikipedia.org/wiki?curid=3212941", "title": "Gigaro chiaro", "text": ""}
{"id": "3212942", "revid": "199745", "url": "https://it.wikipedia.org/wiki?curid=3212942", "title": "Gigaro scuro", "text": ""}
{"id": "3212947", "revid": "290351", "url": "https://it.wikipedia.org/wiki?curid=3212947", "title": "Paul Boyd", "text": "Biografia.\n\u00c8 nato in Scozia ed \u00e8 diplomato alla St. Martin's School of Art di Londra dove ha studiato cinema, si \u00e8 poi trasferito a Los Angeles.\nNel 2008 ha diretto e scritto \"Vicious Circle\", un film interpretato da Paul Rodriguez Jr, Emily Rios, e Trevor Wright, che ha ricevuto nel 2008 il premio come miglior film al New York International Latino Film Festival. \nInoltre, diretto le campagne pubblicitarie per L'Oreal, Revlon, Jaguar e Dodge."}
{"id": "3212948", "revid": "109651", "url": "https://it.wikipedia.org/wiki?curid=3212948", "title": "Storm Center", "text": ""}
{"id": "3212951", "revid": "290948", "url": "https://it.wikipedia.org/wiki?curid=3212951", "title": "Mikael Blomkvist", "text": "Mikael Blomkvist \u00e8 il personaggio principale della serie \"Millennium\".\nIl personaggio.\nMikael Blomkvist \u00e8 un quarantacinquenne giornalista economico di discreto successo, grazie ad alcune inchieste da lui redatte ed apparse su \"Millennium\", la rivista da lui co-diretta. In alcune di queste inchieste economiche, Mikael scopre raggiri perpetrati da grandi gruppi economici e finanziari svedesi e se la prende con i colleghi giornalisti, a suo parere complici taciti di tali scandali. Questo mette Mikael in una posizione difficile verso i mass media che non perdono l'opportunit\u00e0 di affossare Blomkvist quando questi risulter\u00e0 colpevole di diffamazione.\nGi\u00e0 in precedenza la stampa aveva giocato con il nome di Blomkvist: agli inizi della sua carriera di giornalista d'inchiesta riusc\u00ec a risolvere una delicata e difficile inchiesta e la stampa lo apostrof\u00f2 come \"Kalle Blomkvist\", il nome di un investigatore-bambino nato dalla penna di Astrid Lindgren, autrice di \"Pippi Calzelunghe\". Nonostante tutto, Mikael Blomkvist ottiene ottimi risultati grazie alle sue inchieste, condotte con testardaggine e caparbiet\u00e0 e sempre corredate e supportate da fonti autorevoli.\nNella vita privata vive una ventennale relazione con Erika Berger sua amica e collega a \"Millennium\", ma, visto il successo che riscuote con le donne, molte sono le amanti occasionali di Mikael Blomkvist. Il rapporto con le donne \u00e8 per\u00f2 di grandissimo rispetto e lealt\u00e0: non sarebbe riuscito altrimenti a far breccia nei sentimenti di Lisbeth Salander, protagonista femminile della trilogia. Blomkvist abita a Stoccolma, ma possiede anche un piccolo chalet in campagna. Ha una sorella, Annika, avvocato e sposata con un direttore di una filiale di una multinazionale biotecnologica per la Scandinavia di nome Enrico Giannini; Mikael \u00e8 un uomo divorziato e ha una figlia sedicenne, Pernilla Abrahamsson."}
{"id": "3212953", "revid": "124776295", "url": "https://it.wikipedia.org/wiki?curid=3212953", "title": "Stitch!", "text": " \u00e8 un anime televisivo, spin-off del film \"Lilo &amp; Stitch\" creato da Madhouse per Disney Channel Japan.\nTrama.\nLa serie inizia con Stitch che, insieme a Jumba e Pleakley, tenta di sventare i piani del diabolico dottor Jacques von H\u00e4msterviel e dei suoi servitori: il Capitano Gantu e l'esperimento 625 Reuben. Successivamente per\u00f2, a causa di una tempesta spaziale, Stitch, Jumba e Pleakley verranno catapultati in Izayoi, immaginaria isola tropicale giapponese facente parte delle isole di Okinawa. Qui Stitch conoscer\u00e0 Yuna Kamihara, una dolce ragazzina del luogo amante del Karate che vive con la nonna Obaa Kamihara. Qui, verr\u00e0 a conoscenza della Pietra Spirituale, capace di esaudire i desideri di chi la possiede, ma l'esperimento 626 Stitch, prima di poter esprimere il suo desiderio (diventare il pi\u00f9 forte dell'universo), dovr\u00e0 compiere 43 buone ed eroiche azioni.\nPi\u00f9 avanti, nel corso della 3\u00aa Stagione, verr\u00e0 svelato il motivo per cui Stitch ha abbandonato Lilo: la ragazza, ormai cresciuta, and\u00f2 al College e, il giorno in cui doveva andare a trovare Stitch sulla spiaggia per salutarlo, Nani rimase incinta e Lilo dovette assisterla, dando buca a Stitch. Anni dopo per\u00f2 va in Giappone a trovare Stitch. Ormai \u00e8 adulta e ha una figlia chiamata Ani (sorprendentemente simile a lei quando era bambina) e, prima di prendere l'aereo del ritorno, promette a Stitch di andarlo a trovare presto, rinnovando la sua amicizia con lui. La vera antagonista principale nella terza stagione dell'anime \u00e8 Delia, una strega aliena malvagia che, alla fine, verr\u00e0 catturata e arrestata insieme ai suoi servitori, il Dottor H\u00e4msterviel, il Capitano Gantu e Reuben dalla Federazione Intergalattica dopo la sconfitta della sua potente creazione, Dark End.\nEpisodi.\nLa serie ha tre stagioni. Sono stati inoltre prodotti finora due special: \"Stitch and the Planet of Sand\" (2012) e \"Stitch! Perfect Memory\" (2015).\nPrima stagione.\nLa prima stagione, dal titolo \"Stitch!\" \u00e8 stata trasmessa in Giappone dall'8 ottobre 2008, fino al 26 giugno 2009., poi \u00e8 andata in onda in Australia, Asia e America Latina. In Italia \u00e8 andata in onda su Toon Disney e in chiaro su Rai 2 nel contenitore \"Cartoon Flakes\".\nSeconda stagione.\nLa seconda stagione, dal titolo \"Stitch! - The Mischievous Alien's Great Adventure\" \u00e8 stata trasmessa in Giappone dal 13 ottobre 2009 al 29 giugno 2010.\nTerza stagione.\nLa terza stagione, dal titolo \"Stitch! - Always the Best Friends\" \u00e8 stata trasmessa in Giappone dal 6 luglio 2010 al 19 luglio 2011.\nDVD.\nIl primo cofanetto DVD della prima stagione della serie \u00e8 stato rilasciato il 5 agosto 2009 in Giappone e contiene gli episodi 1-13.Il 7 ottobre 2009 \u00e8 uscita la seconda parte della serie in DVD.\nIn DVD la seconda stagione \u00e8 uscita il 23 giugno 2010 e la seconda parte il 20 ottobre 2010"}
{"id": "3212956", "revid": "300067", "url": "https://it.wikipedia.org/wiki?curid=3212956", "title": "Jack Moreland", "text": ""}
{"id": "3212961", "revid": "124123", "url": "https://it.wikipedia.org/wiki?curid=3212961", "title": "M\u0101r\u012bte Ozere", "text": " Dopo aver vinto la corona di Miss Illinois, M\u0101r\u012bte, proveniente da Chicago, ma originaria della Lettonia, divenne la seconda rappresentante dell'Illinois a vincere il titolo di Miss USA nel 1963. Inoltre M\u0101r\u012bte Ozere fu anche la prima cittadina naturalizzata ad essere incoronata Miss USA. In seguito partecip\u00f2 a Miss Universo 1963."}
{"id": "3212962", "revid": "223320", "url": "https://it.wikipedia.org/wiki?curid=3212962", "title": "Marite Ozers", "text": ""}
{"id": "3212966", "revid": "288300", "url": "https://it.wikipedia.org/wiki?curid=3212966", "title": "Merano Calcio", "text": ""}
{"id": "3212968", "revid": "767487", "url": "https://it.wikipedia.org/wiki?curid=3212968", "title": "Andrej Alekseevi\u010d Ivanov", "text": "Carriera.\nClub.\nNato a Mosca, debutta con lo Spartak Mosca nel 2006."}
{"id": "3212971", "revid": "8660", "url": "https://it.wikipedia.org/wiki?curid=3212971", "title": "Andrej Ivanov", "text": ""}
{"id": "3212977", "revid": "112645481", "url": "https://it.wikipedia.org/wiki?curid=3212977", "title": "Super Robot Wars R", "text": " anche conosciuto come Super Robot Wars Reversal \u00e8 un videogioco per Game Boy Advance, parte del franchise \"Super Robot Wars\". \u00c8 il secondo titolo pubblicato per console portatile, dopo il precedente \"Super Robot Wars A\". Come il suo predecessore, \u00e8 stato convertito per telefono cellulare come parte della linea di videogiochi Super Robot Wars i.\nTrama.\nA seconda della scelta effettuata dal giocatore, il videogioco ruota o intorno a \"Raul Gureden\" o intorno a \"Fiona Gureden\", piloti del mecha prototipi \"Excellence\", insieme ai colleghi \"Raji Montoya\" e \"Mizuho Saiki\". Equipaggiato con il \"Time Flow Engine\" nel prototipo Excellence, i tre piloti si alleano o con Nadesico B o con Nahel Argama, nella speranza di promuovere il proprio prototipo e raccogliere fondi per futuri sviluppi della macchina. Tuttavia, un misterioso essere chiamato \"Duminuss\" vuole rubare il Time Flow Engine per utilizzarlo per i propri scopi. Le cose iniziano ad andare male quando il personaggio controllato dal giocatore (o Raul o Fiona) viene accidentalmente spedito nel passato, e dovr\u00e0 prendere una decisione per correggere lo scorrimento della storia e prevenire la catastrofe causata da Duminuss nel futuro."}
{"id": "3212979", "revid": "1543377", "url": "https://it.wikipedia.org/wiki?curid=3212979", "title": "Honeywell wind turbine", "text": "L'aerogeneratore Honeywell/Windtronics \u00e8 un tipo di turbina a vento ad asse di rotazione orizzontale, intubata in un corto tamburo, con mozzo ma senza asse e generatore centrale. Non impiega riduttori o ingranaggi di nessun tipo. Il primo modello \u00e8 stato proposto nel 2009.\nCaratteristiche.\nLa turbina dispone di dieci pale verticali di diametro 170\u00a0cm. I magneti permanenti si trovano alle estremit\u00e0 di pale in nylon (\"Blade Tip Power System\" con acronimo \"BTPS\") e si muovono rasanti ad un tamburo che permette la generazione di energia elettrica. Il tamburo esterno ha un diametro massimo di 6 piedi (182\u00a0cm).\nFattore di capacit\u00e0.\nLa turbina Windtronics comincia a funzionare a 3\u00a0km/h e \"stacca\" a 67,5\u00a0km/h.\nPotenza.\nLa turbina Windtronics \u00e8 quotata come capace di 2,2\u00a0kW, sufficiente a fornire il 40% delle necessit\u00e0 elettriche di una media utenza negli Stati Uniti. Pu\u00f2 essere installato su di un traliccio o sul tetto delle abitazioni."}
{"id": "3212983", "revid": "240615", "url": "https://it.wikipedia.org/wiki?curid=3212983", "title": "Fornello da trekking", "text": ""}
{"id": "3212988", "revid": "729019", "url": "https://it.wikipedia.org/wiki?curid=3212988", "title": "SOMUA", "text": "Somua, acronimo di \"Soci\u00e9t\u00e9 d'outillage m\u00e9canique et d'usinage d'artillerie\", era una societ\u00e0 francese che produceva veicoli e materiale militare. La compagnia era una consociata della Schneider et Cie e poi della Schneider Electric ed era situata a Saint-Ouen (Senna-Saint-Denis).\nVeicoli di produzione Somua:"}
{"id": "3212990", "revid": "751106", "url": "https://it.wikipedia.org/wiki?curid=3212990", "title": "Fernando Garibay", "text": "\u00c8 rappresentato dalla Interscope Records come produttore ed artista con la sua etichetta, la F2 Records. Fernando Garibay \u00e8 gestito da Jimmy Iovine, Martin Kierszenbaum e Neil Jacobson."}
{"id": "3212997", "revid": "6086", "url": "https://it.wikipedia.org/wiki?curid=3212997", "title": "Somua", "text": ""}
{"id": "3212999", "revid": "767487", "url": "https://it.wikipedia.org/wiki?curid=3212999", "title": "A Child's Faith", "text": "A Child's Faith \u00e8 un cortometraggio muto del 1910 diretto da David W. Griffith. Nello stesso anno, usc\u00ec in Italia \"Fede di bimba\", un film che venne distribuito nel Regno Unito con il titolo \"A Child's Faith\".\nTrama.\nPaulton \u00e8 furibondo con la figlia Alice che rifiuta di sposare l'uomo che lui ha scelto per lei, preferendogli invece un altro giovane. Alice lascia la casa paterna per sposarsi, provocando dapprima un grande dolore in Paulton che, vedovo, vede andarsene l'unica figlia. Poi, per\u00f2, l'uomo trasforma quel dolore in una forma maniacale che lo porta sempre di pi\u00f9 a diventare un avaro senza cuore. L'unico suo amore sono i soldi che lui accumula senza ritegno. Quando, dieci anni dopo, Alice viene a chiedergli aiuto perch\u00e9 il marito \u00e8 gravemente malato, lui la caccia. Dopo la morte del marito, la donna non trova lavoro ed \u00e8 senza speranze. Il padre, intanto, ha venduto la casa di famiglia per incrementare ancora di pi\u00f9 il suo tesoro e si \u00e8 trasferito nei bassifondi, dove affitta una camera in una stamberga, volendo risparmiare. Non sa che al piano di sotto vivono Alice e sua figlia. La bambina, cercando di aiutare come pu\u00f2 la madre, si mette a pregare, chiedendo aiuto per le loro condizioni disperate. A un tratto, dalla canna fumaria del camino comincia a cadere una pioggia d'oro che le due scambiano per un miracolo. In realt\u00e0, \u00e8 il denaro del vecchio avaro che, appena entrato nella nuova casa, aveva cercato un nascondiglio per il suo oro che poi ha cacciato a forza dentro il caminetto. Vedendo sparire il suo denaro, diventa una furia e, quando vede la figlia, ancora una volta le rifiuta qualsiasi aiuto. Ma poi, con nel cuore l'immagine della nipotina in preghiera, qualcosa in lui si addolcisce e Paulton torna pentito dalla figlia.\nProduzione.\nIl film fu prodotto dalla Biograph Company.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 14 luglio 1910. Non si conoscono copie esistenti del film."}
{"id": "3213005", "revid": "767487", "url": "https://it.wikipedia.org/wiki?curid=3213005", "title": "Ernst Albrecht", "text": "Carriera.\nClub.\nDurante la sua carriera ha giocato principalmente con il Fortuna D\u00fcsseldorf, tra il 1923 ed il 1944.\nNazionale.\nCon la Nazionale tedesca ha preso parte ai mondiali del 1934 guadagnando la medaglia di bronzo"}
{"id": "3213006", "revid": "767487", "url": "https://it.wikipedia.org/wiki?curid=3213006", "title": "Muggsy's First Sweetheart", "text": "Muggsy's First Sweetheart \u00e8 un cortometraggio muto del 1910 diretto da David W. Griffith. Prodotto e distribuito dalla Biograph Company, il film - girato a Westfield, New Jersey - usc\u00ec nelle sale cinematografiche USA il 30 giugno 1910.\nTrama.\nMuggsy conosce Mabel fin da bambina, ma ora si rende conto che comincia a provare per lei qualcosa di diverso. Tutto elegante, si reca dai Brown per un appuntamento ma ha la sfortuna di andarsi a sedere su una sedia che il padre di Mabel ha verniciato quel pomeriggio. Risultato: parte del suo cappotto e dei pantaloni resta attaccato al mobile e il signor Brown, per rimediare, lo riveste con i suoi abiti, che sono tre taglie pi\u00f9 grandi dei suoi. Cos\u00ec conciato, il povero Muggsy non \u00e8 proprio a suo agio. Gi\u00e0 deve sopportare il dileggio degli amici che lo vedono uscire con una ragazza; ora, in pi\u00f9, crede di aver perso per sempre Mabel, essendosi reso ridicolo. Sulla strada, incontra la sua bella e tutto sembra tornare sereno. I due vanno insieme verso casa ma vi trovano degli sconosciuti che stanno ammucchiando dei cesti per portarli via. Avendoli presi per ladri, Muggsy li butta fuori per poi scoprire che, in realt\u00e0, sono gli appartenenti di un comitato di volontari ai quali la signora Brown aveva permesso di prendere alcune cose in casa. Muggsy si sente di nuovo un cretino e il morale gli scende ai tacchi. Ma i Brown, invece, lo ringraziano e lo nominano eroe del giorno quando scoprono che dentro le ceste ci sono anche alcune delle loro cose pi\u00f9 preziose.\nProduzione.\nIl film fu prodotto dalla Biograph Company e venne girato a Westfield, nel New Jersey.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 30 giugno 1910.\nNel 2009, la Classic Video Streams lo ha pubblicato masterizzato in DVD."}
{"id": "3213009", "revid": "22475", "url": "https://it.wikipedia.org/wiki?curid=3213009", "title": "Twitch (disambigua)", "text": ""}
{"id": "3213013", "revid": "767487", "url": "https://it.wikipedia.org/wiki?curid=3213013", "title": "Up a Tree (film 1910)", "text": "Up a Tree \u00e8 un cortometraggio muto del 1910 diretto da Frank Powell. Prodotto e distribuito dalla Biograph, il film di genere comico aveva come interpreti Billy Quirk, Florence Barker, Francis J. Grandon, Mack Sennett, Anthony O'Sullivan, Charles Craig, Frank Opperman.\nTrama.\nJake, un giovane zoticone, usa una scala per giocare degli scherzi ai paesani. Fa salire con una scusa le sue vittime, una alla volta, su un albero per poi piantarle in asso l\u00ec sopra, togliendo loro la scala da cui dovrebbero scendere. Quando le vittime di quello scherzo riescono a tornare a terra, si coalizzano contro Jake rendendogli pan per focaccia.\nProduzione.\nIl film fu prodotto dalla Biograph Company. Fu girato a Glendale, in California.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 28 aprile 1910. Il copyright del film, richiesto dalla casa di produzione, fu registrato il 30 aprile con il numero J141018."}
{"id": "3213025", "revid": "767487", "url": "https://it.wikipedia.org/wiki?curid=3213025", "title": "Over Silent Paths", "text": "Over Silent Paths \u00e8 un cortometraggio muto del 1910 diretto da David W. Griffith.\nTrama.\nNel deserto californiano, la vita di fatica e di stenti di un cercatore d'oro e di sua figlia che lavorano duramente per raggranellare l'oro che doner\u00e0 ai due un futuro pi\u00f9 sicuro. Quando sembra venuto il momento di tornare alla civilt\u00e0 per godere i frutti di quella estenuante fatica, un vagabondo deruba, uccidendolo, il povero cercatore.\nProduzione.\nIl film fu prodotto dalla Biograph Company. Fu girato in California, nella Missione di San Fernando Rey (Los Angeles).\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 16 maggio 1910."}
{"id": "3213026", "revid": "767487", "url": "https://it.wikipedia.org/wiki?curid=3213026", "title": "Carahasani", "text": "Carahasani \u00e8 un comune della Moldavia situato nel distretto di \u0218tefan Vod\u0103 di 3.012 abitanti al censimento del 2004."}
{"id": "3213027", "revid": "200568", "url": "https://it.wikipedia.org/wiki?curid=3213027", "title": "Pianura del Gange", "text": ""}
{"id": "3213028", "revid": "1543377", "url": "https://it.wikipedia.org/wiki?curid=3213028", "title": "Hadrosauroidea", "text": "Hadrosauroidea \u00e8 un clade, o superfamiglia, di dinosauri ornithischi che include i dinosauri \"a becco d'anatra\", o adrosauri, e tutti i dinosauri pi\u00f9 strettamente imparentati con \"Hadrosaurus\" che con \"Iguanodon\". Molti hadrosauroidi primitivi, tra cui gli asiatici \"Probactrosaurus\" e \"Altirhinus\", vengono tradizionalmente inclusi nel gruppo parafiletico (gruppo innaturale) \"Iguanodontidae\". Grazie all'analisi cladistica, gli Iguanodontidae tradizionali sono stati largamente sciolti e probabilmente includono solo \"Iguanodon\" e, forse, i suoi parenti pi\u00f9 stretti.\nClassificazione.\nIl cladogramma qui sotto riportato segue l'analisi di Andrew McDonald (2012), e mostra la posizione di Hadrosauroidea all'interno di Styracosterna:\nIl cladogramma qui sotto segue l'analisi di Wu Wenhao e Pascal Godefroit (2012):\nQuesto cladogramma segue l'analisi filogenetica di Prieto-Marquez e Norell (2010):\nUn'analisi filogenetica eseguita da Ram\u00edrez-Velasco \"et al.\" (2012) hanno stabilito una grande politotomia di tutti gli hadrosauroidi pi\u00f9 derivati di \"Probactrosaurus\" ma meno derivati di Hadrosauridae. L'esclusione di \"Claosaurus\", \"Jeyawati\", \"Levnesovia\", \"Nanyangosaurus\", \"Shuangmiaosaurus\" e \"Telmatosaurus\" dalla politomia risult\u00f2 in una topologia pi\u00f9 risoluta."}
{"id": "3213030", "revid": "74801", "url": "https://it.wikipedia.org/wiki?curid=3213030", "title": "Curtis Stevens", "text": "Biografia.\nAi III Giochi olimpici invernali (edizione disputatasi nel 1932 a Lake Placid, Stati Uniti d'America) vinse la medaglia d'oro nel Bob a 2 con il connazionale John Stevens partecipando per la nazionale statunitense I, superando la nazionale svizzera a l'altra statunitense (medaglia d'argento e medaglia di bronzo).\nIl tempo totalizzato fu di 8:14,74, la distanza che li separava dalla seconda classificata era meno di due secondi (il loro tempo 8:16,28). Ha due fratelli, anch'essi atleti di fama mondiale: Paul Stevens e Hubert Stevens."}
{"id": "3213031", "revid": "21880", "url": "https://it.wikipedia.org/wiki?curid=3213031", "title": "Palmae", "text": ""}
{"id": "3213033", "revid": "767487", "url": "https://it.wikipedia.org/wiki?curid=3213033", "title": "An Affair of Hearts", "text": "An Affair of Hearts \u00e8 un cortometraggio muto del 1910 diretto da Frank Powell o David W. Griffith.\nTrama.\nDue eccentrici francesi si disputano la mano di una bella ragazza americana ma, alla fine, restano con le pive nel sacco quando lei presenta loro il suo fidanzato.\nProduzione.\nIl film fu prodotto dalla Biograph Company. Le riprese vennero effettuate il 2 e il 16-17 marzo 1910 a Verdugo, in California.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 19 maggio 1910. Copia del film - un positivo a 35\u00a0mm - \u00e8 conservata negli archivi della Library of Congress."}
{"id": "3213036", "revid": "1214201", "url": "https://it.wikipedia.org/wiki?curid=3213036", "title": "Str\u00f6mvallen", "text": "Lo Str\u00f6mvallen \u00e8 uno stadio di calcio situato a G\u00e4vle, in Svezia.\nIl Gefle Idrottsf\u00f6rening ha giocato qui le proprie partite casalinghe dal 1923 all'aprile 2015, prima di trasferirsi in un nuovo impianto, il Gavlevallen.\nDati tecnici.\nLo stadio ha una capienza di 7\u00a0302 spettatori, cos\u00ec suddivisi:"}
{"id": "3213039", "revid": "767487", "url": "https://it.wikipedia.org/wiki?curid=3213039", "title": "Cupar Muir", "text": "Cupar Muir \u00e8 un piccolo villaggio del Fife, Scozia, Regno Unito, situato nelle vicinanze di Cupar.\nIl territorio del villaggio, che \u00e8 costituito da alcune strade e da circa 35 case, ha avuto una certa importanza storica per essere stato teatro, nel 1559, di uno scontro armato tra le truppe di Maria di Guisa e quelle dei protestanti supportati da Elisabetta I d'Inghilterra ."}
{"id": "3213043", "revid": "599013", "url": "https://it.wikipedia.org/wiki?curid=3213043", "title": "Alfred Hei\u00df", "text": "Carriera.\nClub.\nDurante la sua carriera ha vestito solo la maglia del Monaco 1860, tra il 1959 ed il 1970.\nNazionale.\nHa pi\u00f9 volte rappresentato la Nazionale tedesco-occidentale."}
{"id": "3213055", "revid": "1543377", "url": "https://it.wikipedia.org/wiki?curid=3213055", "title": "Strandvallen", "text": "Lo Strandvallen \u00e8 uno stadio di calcio sito a H\u00e4llevik, localit\u00e0 sul territorio del comune di S\u00f6lvesborg, in Svezia; \u00e8 lo stadio di casa del Mj\u00e4llby AIF.\nDati tecnici.\nL'impianto pu\u00f2 contenere circa 7.000 spettatori; esso possiede quattro tribune, di cui due interamente coperte (quelle situate sui lati lunghi del campo), una coperta solo parzialmente ed una scoperta."}
{"id": "3213056", "revid": "305330", "url": "https://it.wikipedia.org/wiki?curid=3213056", "title": "Forte di Vaux", "text": ""}
{"id": "3213063", "revid": "22777", "url": "https://it.wikipedia.org/wiki?curid=3213063", "title": "Naevus flammeus", "text": ""}
{"id": "3213065", "revid": "767487", "url": "https://it.wikipedia.org/wiki?curid=3213065", "title": "In the Season of Buds", "text": "In the Season of Buds \u00e8 un cortometraggio muto del 1910 diretto da David W. Griffith. La sceneggiatura \u00e8 firmata da Stanner E.V. Taylor e da Mary Pickford, interprete principale del film nel quale recita affiancata da Mack Sennett, Charles West, W. Chrystie Miller e Kate Bruce.\nTrama.\nMabel giunge alla fattoria dello zio Zeke dove Steve e Henry, i due braccianti, si innamorano entrambi di lei. Il favorito sembra essere Henry e l'amico, allora, si ritira nell'ombra. Ma, mentre Mabel gli fa delle timide avances, Henry non osa corteggiarla apertamente, tanto che lei si irrita e cerca di ingelosirlo con Steve. Non capendo quello che sta succedendo, Henry ascia la fattoria e se ne va via. Passano gli anni. Steve ha sposato Mabel e la loro \u00e8 una famigliola veramente felice. Un giorno, per\u00f2, riappare Henry che, quando rivede Mabel, scopre che \u00e8 sposata ed \u00e8 madre di un bambino. Invitato a restare alla fattoria, lui declina con la scusa che deve prendere di corsa il treno. Mabel, a vederlo andare via, prova del dolore ma l'amore affettuoso del marito la rende conscia che la sua vita sar\u00e0 sempre appagata e felice.\nProduzione.\nIl film fu prodotto dalla Biograph Company. Fu girato a Stamford, nel Connecticut.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 2 giugno 1910. Ne venne fatta una riedizione che la General Film Company distribu\u00ec sul mercato americano il 17 luglio 1914 con il titolo \"The Season of Buds\"."}
{"id": "3213071", "revid": "15756", "url": "https://it.wikipedia.org/wiki?curid=3213071", "title": "Anqing", "text": "Anqing (\u5b89\u5e86 ; pinyin: \u0100nq\u00ecng) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Anqing \u00e8 a sua volta divisa in 3 distretti, 7 contee e 1 citt\u00e0."}
{"id": "3213072", "revid": "110157", "url": "https://it.wikipedia.org/wiki?curid=3213072", "title": "Ropatec Big Star Vertical", "text": "L'aerogeneratore Ropatec Big Star Vertical \u00e8 un modello di turbina a vento ad asse verticale (VAWT). Si tratta un'evoluzione dell'aerogeneratore Darrieus. La Ropatec ha la sua sede in Italia.\nCaratteristiche.\nLa turbina dispone di quattro pale verticali con profilo alare. La sua potenza nominale \u00e8 di 20\u00a0kW."}
{"id": "3213087", "revid": "339392", "url": "https://it.wikipedia.org/wiki?curid=3213087", "title": "Ps eye", "text": ""}
{"id": "3213091", "revid": "767487", "url": "https://it.wikipedia.org/wiki?curid=3213091", "title": "The Purgation", "text": "The Purgation \u00e8 un cortometraggio muto del 1910 diretto da David W. Griffith.\nTrama.\nUn giovane frequenta cattive compagnie e inizia a incamminarsi sulla strada del crimine. Un giorno, insieme a un complice, si introduce in un appartamento dove trova una ragazza che sta accudendo la sorellina malata. La giovane, in quel momento \u00e8 addormentata, e lui \u00e8 colpito dalla bellezza innocente della ragazza, cos\u00ec convince il suo compagno a desistere, mandandolo a cercarsi un'altra vittima. Mentre spia la ragazza che si \u00e8 svegliata, lei si dirige verso l'ascensore. Ma viene aggredita da un uomo, provocando l'intervento del giovane ladro che la salva. Per ringraziarlo del suo coraggio, il padre della ragazza gli offre un lavoro che il giovane accetta, lasciandosi definitivamente alle spalle il suo passato. Il suo socio, dopo qualche tempo, cerca di farlo partecipe di un colpo ma lui, fedele alla promessa che si \u00e8 fatto, rifiuta. Il giorno dopo, scopre che un suo conoscente ha subito un furto che lui \u00e8 convinto essere opera del suo ex socio. Mentre cerca di recuperare la refurtiva, viene sorpreso dalla polizia nel covo dei ladri ed \u00e8 accusato di essere loro complice. Lo salva la confessione di uno della banda ma, ormai, il suo passato viene a galla, provocando il dispiacere della ragazza e quello di suo padre. Il giovane implora di ricco finanziere di dargli ancora una possibilit\u00e0 riuscendo a far breccia nel cuore dell'uomo.\nProduzione.\nIl film fu prodotto dalla Biograph Company. Venne girato Westerfield nel Connecticut.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 4 giugno 1910."}
{"id": "3213093", "revid": "21880", "url": "https://it.wikipedia.org/wiki?curid=3213093", "title": "Guttiferae", "text": ""}
{"id": "3213094", "revid": "36426", "url": "https://it.wikipedia.org/wiki?curid=3213094", "title": "Ritratto Inghirami", "text": ""}
{"id": "3213097", "revid": "71433", "url": "https://it.wikipedia.org/wiki?curid=3213097", "title": "Micmacs \u00e0 tire-larigot", "text": ""}
{"id": "3213098", "revid": "1305772", "url": "https://it.wikipedia.org/wiki?curid=3213098", "title": "Blood on the Bricks", "text": ""}
{"id": "3213099", "revid": "1543377", "url": "https://it.wikipedia.org/wiki?curid=3213099", "title": "Publio Rupilio", "text": "Biografia.\nFu eletto console nel 132 a.C., l'anno dell'assassinio di Tiberio Gracco; durante il processo che ne segu\u00ec, condotto da lui stesso e dal collega Popilio Lenate, si scagli\u00f2 con tutte le sue forze contro i sostenitori dei Gracchi.\nSempre nel 132 a.C. venne inviato in Sicilia, dove soppresse la rivolta degli schiavi condotta da Euno. L'anno successivo divenne governatore della Sicilia in veste di proconsole e, con l'assistenza di dieci uomini nominati dal senato, organizz\u00f2 la costituzione della provincia di Sicilia. La costituzione venne conosciuta con il nome di \"lex Rupilia\", sebbene non fosse una legge nel senso letterale della parola. Rupilio, nel 123 a.C., sub\u00ec un processo a causa del trattamento che aveva riservato ai seguaci dei Gracchi; la condanna ed il fallimento del fratello per diventare console gli causarono la morte, che avvenne poco tempo dopo."}
{"id": "3213107", "revid": "1776051", "url": "https://it.wikipedia.org/wiki?curid=3213107", "title": "Leu\u0219eni (H\u00eence\u0219ti)", "text": "Leu\u0219eni \u00e8 un comune della Moldavia situato nel distretto di H\u00eence\u0219ti di 2.323 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3213109", "revid": "284203", "url": "https://it.wikipedia.org/wiki?curid=3213109", "title": "Aschenbroedel", "text": ""}
{"id": "3213110", "revid": "1305772", "url": "https://it.wikipedia.org/wiki?curid=3213110", "title": "Super Punch-Out!! (videogioco 1985)", "text": " \u00e8 un videogioco arcade pubblicato nel 1984, sequel di \"Punch-Out!!\". Venne convertito nel 1985, con il titolo Frank Bruno's Boxing, anche per Commodore 64, ZX Spectrum, Commodore 16, DOS e Amstrad CPC. Ha avuto un remake sulla piattaforma NES.\nModalit\u00e0 di gioco.\nIl gameplay rimane pressoch\u00e9 invariato rispetto a \"Punch-Out!!\": lo schermo comprende nella parte superiore il tabellone dei punteggi, mentre nella parte inferiore l'incontro. Come nel precedente episodio lo scopo del gioco \u00e8 mettere l'avversario KO (nel caso lo si atterri tre volte, TKO), e per difendersi dagli attacchi \u00e8 presente un pulsante aggiuntivo che permette di schivare un colpo abbassandosi (\"ducking\") oltre che spostandosi a destra e sinistra.\nConversioni.\nPer alcuni home computer del tempo venne sviluppata una versione alternativa da parte della Elite Systems e solamente per il mercato europeo, dal nome \"Frank Bruno's Boxing\", chiaramente in onore del pugile britannico Frank Bruno; tale gioco venne sviluppato e pubblicato per Commodore 64, ZX Spectrum, Amstrad CPC, Amstrad PCW, DOS e Commodore 16.\nIl gioco vede come protagonista Frank Bruno rappresentato di schiena, e riprende da \"Super Punch-Out!!\" lo stesso umorismo ancor pi\u00f9 fortemente basato su stereotipi razziali facilmente riconoscibili: nell'ordine si affrontano il taglialegna nordamericano Canadian Crusher (clone di Bear Hugger), l'artista marziale asiatico Fling Long Chop (clone di Dragon Chan), il russo Andra Puncharedov (clone di Vodka Drukenski), l'indigeno africano Tribal Trouble (porta un osso al naso, tradizione presente tra alcuni nativi dell'Oceania), l'effeminato francese Frenchie France, lo sleale italiano Ravioli Mafiosi, l'australiano aborigeno Antipodean Andy e il campione Peter Perfect, un WASP statunitense con una prominente mascella squadrata. Su Commodore 16 gli 8 avversari sono ridotti a 3."}
{"id": "3213115", "revid": "287204", "url": "https://it.wikipedia.org/wiki?curid=3213115", "title": "General Motors Motorama", "text": "Il General Motors Motorama \u00e8 stato un salone dell'automobile itinerante tenuto annualmente da General Motors tra il 1949 ed il 1961. La prima tappa era presso il Waldorf-Astoria Hotel di New York e successivamente l'esposizione si spostava in altre citt\u00e0 degli Stati Uniti come Miami, Los Angeles, San Francisco, Boston, Chicago e Dallas.\nStoria.\nGeneral Motors inizi\u00f2 negli anni trenta ad organizzare esposizioni di automobili nella famosa sala da ballo del Waldorf-Astoria. Si trattava per\u00f2 di ricevimenti privati i cui ospiti appartenevano al mondo della finanza newyorkese.\nPer festeggiare il ritorno di nuove vetture dopo la seconda guerra mondiale, la General Motors organizz\u00f2 un'esposizione aperta al pubblico presso il Waldorf-Astoria e l'anno successivo tenne una nuova esposizione per celebrare la met\u00e0 del XX secolo.\nNel 1953 divenne un vero e proprio salone che affiancava concept car ai nuovi modelli disponibili sul mercato. L'ultimo Motorama si tenne nel 1961"}
{"id": "3213132", "revid": "124440163", "url": "https://it.wikipedia.org/wiki?curid=3213132", "title": "Anfiteatro morenico di Ivrea", "text": "L'anfiteatro morenico di Ivrea (talvolta abbreviato in \"AMI\") \u00e8 un rilievo morenico di origine glaciale situato nel Canavese. Amministrativamente interessa la citt\u00e0 metropolitana di Torino e, pi\u00f9 marginalmente, la provincia di Biella e la Provincia di Vercelli. L'AMI risale al periodo Quaternario e fu creato dal trasporto di sedimenti verso la Pianura Padana operato nel corso delle glaciazioni dal grande ghiacciaio che percorreva la vallata della Dora Baltea. Con una superficie di pi\u00f9 di 500\u00a0km\u00b2 \u00e8 una tra le unit\u00e0 geomorfologiche di questo tipo meglio conservate al mondo. Come estensione \u00e8 superato in Italia solo dall'analoga formazione che circonda il lago di Garda. Il nome anfiteatro, usualmente dato a queste strutture geomorfologiche, fa riferimento alla loro caratteristica forma ellittica evidente quando questa \u00e8 riportata come pianta su una mappa.\nOrografia.\nIn tutta la zona interessata sono ben evidenti le varie pulsazioni glaciali che nel tempo hanno prodotto imponenti accumuli morenici. Tra questi si segnala in particolare la morena laterale sinistra dell'antico ghiacciaio, detta Serra di Ivrea: si tratta della pi\u00f9 grande formazione del genere esistente nell'Europa. La Serra prende origine alle pendici meridionali del Mombarone (2371 ) e si dirige con percorso quasi rettilineo verso sud-est per quasi 20\u00a0km sfrangiandosi poi nelle alture che circondano il lago di Viverone. \u00c8 costituita da una serie di creste sub-parallele la pi\u00f9 alta delle quali raggiunge un dislivello massimo di 600 metri rispetto alla pianura interna all'AMI nella zona di Andrate. Questo dislivello si riduce gradualmente verso est fino a toccare i 250 metri circa nei pressi di Zimone.\nIl suo omologo destro, di forma meno regolare, \u00e8 rappresentato dai rilievi situati tra Bairo e lo sbocco del torrente Chiusella sulla pianura. Anche qui nella zona di saldatura con la catena alpina si toccano le altitudini maggiori (circa 800 nei pressi di Brosso); tra Strambinello e Baldissero Canavese la continuit\u00e0 della catena collinare viene poi interrotta dalla gola con la quale il Chiusella devia a est dirigendosi verso la confluenza nella Dora Baltea.\nLa morena frontale \u00e8 invece costituita da una successione di colline che si estendono tra Agli\u00e8 e Viverone e che vengono interrotte tra Mazz\u00e8 e Villareggia dal varco aperto dalla Dora Baltea. Il punto culminante di questo settore della morena \u00e8 il \"Bric Vignadoma\" (520 ), nei pressi di Vialfr\u00e8.\nAll'interno dell'anfiteatro si trova la vasta area pianeggiante, la cui quota altimetrica \u00e8 in generale compresa tra i 210 e i 270 , nella quale sono situati numerosi centri abitati tra i quali la citt\u00e0 di Ivrea. La continuit\u00e0 di questa pianura \u00e8 interrotta qua e l\u00e0 da rilievi isolati e da alcuni cordoni collinari minori; uno di questi definisce al suo interno il \"Piccolo Anfiteatro Morenico\", centrato sui paesi di Strambino e Scarmagno. Anche il bacino imbrifero del lago di Viverone \u00e8 definito, oltre che dalla cerchia morenica esterna dell'AMI, anche da depositi interni di minori dimensioni; i comuni di questa zona si sono raggruppati nella comunit\u00e0 collinare \"Intorno al Lago\".\nSecondo la classificazione orografica SOIUSA i rilievi situati in destra idrografica della Dora appartengono alle Alpi Graie e, pi\u00f9 in particolare, al gruppo alpino della Rosa dei Banchi, mentre le morene in sinistra idrografica fanno parte delle Alpi Biellesi e quindi anche delle Alpi Pennine.\nIdrografia.\nL'AMI \u00e8 attraversato in senso nord-sud dalla Dora Baltea, che raccoglie anche le acque del Chiusella e di altri corsi d'acqua di minore importanza. Parte dell'acqua trasportata dalla Dora viene captata dal Naviglio di Ivrea e, dopo avere fornito acqua alla risicoltura vercellese, risulta deviata verso il bacino del Sesia. I versanti esterni delle colline che compongono l'AMI sono tributari dei bacini dell'Orco (a ovest) e dell'Elvo (ed est).\nTra i vari cordoni morenici che compongono l'anfiteatro si annidano numerosi laghi la cui formazione \u00e8 strettamente correlata alla vicenda geologica dell'AMI. Mentre il lago di Viverone \u00e8 piuttosto vasto (per superficie si tratta del terzo specchio d'acqua del Piemonte) gli altri sono di dimensioni medio-piccole. Appena a nord di Ivrea si trovano i cosiddetti \"5 laghi\", il maggiore dei quali \u00e8 il Sirio; la morena laterale destra ospita invece il lago di Alice e quello di Meugliano, mentre tra le colline che compongono la morena frontale si collocano il lago di Candia e quelli, pi\u00f9 piccoli, di Maglione e di Moncrivello.\nI pi\u00f9 estesi tra questi specchi d'acqua appartengono alla categoria dei \"laghi intermorenici\", che sono cio\u00e8 stati intrappolati tra i cordoni morenici deposti nel corso delle diverse pulsazioni glaciali che hanno interessato la zona. In altri casi per\u00f2 l'origine geologica viene riferita in modo pi\u00f9 diretto all'azione del ghiacciaio: il lago di Alice e i \"5 laghi\" di Ivrea vengono infatti considerati dai geologi laghi da \"erosione glaciale\".\nGeologia.\nGi\u00e0 prima della nascita della moderna geologia alcune leggende diffuse nel Canavese narravano dell'esistenza nell'area dell'AMI di un vasto lago (la cui esistenza \u00e8 negata dai geologi) che Ypa, la mitica regina-sacerdotessa che guidava il popolo dei Salassi, avrebbe bonificato facendo scavare una galleria nei pressi di Mazz\u00e8 in modo da scaricarne le acque all'esterno della cerchia di colline che gli faceva da argine verso sud. Tracce di questa leggenda sono forse presenti anche nella cronaca \"De bello canepiciano\", redatta da Pietro Azario nel XIV secolo, nella quale viene riportata come notizia certa quella dell'antica presenza di un grande lago nella zona. A partire dalla seconda met\u00e0 del XIX secolo l'origine dell'AMI venne studiata da vari geologi piemontesi; i primi, classici studi si devono a Luigi Bruno (1877), Carlo Marco (1892, 1893) e al geografo Giovanni De Agostini (1894, 1895). Tali studi vennero in seguito approfonditi arrivando ai lavori di sintesi degli anni settanta del Novecento ad opera del geologo Francesco Carraro.\nIl substrato.\nIl substrato roccioso sul quale oggi sorge l'Anfiteatro Morenico di Ivrea appartiene a tre distinte unit\u00e0 geologiche, separate tra loro dalla linea Insubrica. Questa importante discontinuit\u00e0 tettonica si divide nell'area biellese e canavesana in due faglie ad andamento quasi parallelo: la \"Linea del Canavese Interna\", pi\u00f9 meridionale, e la \"Linea del Canavese Esterna\", pi\u00f9 settentrionale. Nella zona dell'AMI a nord della \"Linea del Canavese Esterna\" si trova la \"Zona Sesia-Lanzo\", composta principalmente da micascisti e, in genere, da rocce che subirono processi metamorfici in profondit\u00e0; essa comprende il Mombarone in sinistra idrografica e il Monte Gregorio sul lato opposto della Dora. Tra le due linee canavesane \u00e8 compresa la \"zona del Canavese\", un'area geologicamente caratterizzata da tipi litologici piuttosto eterogenei e che affiora nei pressi di Montalto Dora e dei \"5 laghi\". A sud della \"Linea del Canavese Interna\" il substrato roccioso appartiene invece alla \"Zona Ivrea Verbano\". Tra i vari tipi di rocce che costituiscono questa unit\u00e0 geologica nell'area dell'AMI son particolarmente rare le \"granuliti basiche\", che secondo gli studi geologici ebbero origine dalle porzioni della crosta continentale pi\u00f9 profonde, nei pressi del suo confine con il mantello terrestre. Parte della citt\u00e0 di Ivrea \u00e8 stata costruita su questo substrato roccioso, che affiora in modo evidente nei pressi del santuario di Monte Stella.\nLe fasi glaciali.\nSecondo i geologi nella fase finale del Pliocene, il periodo geologico che precedette la formazione dell'anfiteatro morenico, nell'area canavesana il mare che occupava a quei tempi il bacino padano e che si spingeva fino all'interno delle valli d'Aosta e dell'Orco venne gradualmente riempito dai sedimenti originatisi dall'erosione della catena alpina.\nL'AMI si \u00e8 invece formato durante il Pleistocene quando, a causa della diminuzione delle temperature medie e delle maggiori precipitazioni sull'arco alpino, inizi\u00f2 ad accumularsi una notevole massa di ghiaccio che veniva portata a valle da grandi ghiacciai. In particolare il fondovalle di quella che \u00e8 oggi la Valle d'Aosta venne a pi\u00f9 riprese totalmente occupato dal Ghiacciaio Balteo, che con un percorso simile a quello dell'odierna Dora Baltea usciva sulla pianura canavesana per poi allargarsi a ventaglio arrivando a lambire, nelle fasi di pi\u00f9 intensa glaciazione, gli attuali abitati di Caluso e di Agli\u00e8.\nLe fasi glaciali del Pleistocene venivano tradizionalmente suddivise dalla letteratura geologica in Mindel, Riss e W\u00fcrm. In passato la denominazione delle tre cerchie moreniche principali che costituiscono l'Ami era mutuata direttamente da tali sotto-periodi, la cui suddivisione temporale fu determinata principalmente sulla base degli studi sugli effetti delle glaciazioni a nord delle Alpi. In seguito questa classificazione non venne pi\u00f9 considerata sufficientemente accurata per descrivere l'evoluzione geologica dei bacini situati a sud della catena alpina, cos\u00ec che l'attuale suddivisione delle cerchie moreniche \u00e8 diventata quella riportata nella tabella seguente (rielaborata dalla \"Carta Geologica dell'Anfiteatro Morenico della Serra\"):\nI depositi lasciati dalla pi\u00f9 antica delle tre pulsazioni glaciali principali (gruppo \"San Michele - Borgo\") sono i pi\u00f9 esterni e risultano meglio individuabili sul lato sinistro dell'AMI, nell'area biellese della Serra. La morena frontale e buona parte di quella destra sono infatti state ricoperte dai detriti lasciati dalla fase successiva, iniziata circa 700.000 anni fa. Durante questo periodo venne deposta la meglio conservata delle tre cerchie moreniche, il gruppo \"della Serra d'Ivrea\". Oltre al corpo principale della Serra questo comprende buona parte della morena frontale oggi osservabile (la zona grosso modo compresa tra Moncrivello e Torre di Bairo) e parte dei rilievi situati allo sbocco della Valchiusella. I rilievi collinari dovuti a questa fase glaciale sono quelli che raggiungono le altezze maggiori anche perch\u00e9 essi furono in qualche modo \"arginati\" dalla presenza delle morene lasciate dalla precedente pulsazione, cosa che diede luogo a una elevazione maggiore rispetto a quella che si sarebbe avuta nel caso di una deposizione indisturbata su un'area pianeggiante. Il terzo gruppo di depositi, denominato di \"Bollengo-Strambino\" (o anche di \"Bollengo-Albiano\"), \u00e8 il pi\u00f9 recente ed \u00e8 situato all'interno dei due precedenti; comprende alcuni cordoni morenici di minore sviluppo altimetrico nonch\u00e9 la \"Serretta\", una bassa collina che si stacca dal corpo principale della Serra nei pressi di Bollengo.\nVa osservato che gli altri episodi glaciali che hanno punteggiato la storia del Pleistocene non hanno lasciato tracce nell'area perch\u00e9 i loro depositi sono stati in seguito ricoperti e/o spostati dalle masse sedimentarie riferite alle tre cerchie moreniche principali.\nLa creazione dei grandi apparati morenici allo sbocco della Valle d'Aosta non ebbe impatto solo sull'area oggi compresa nell'AMI ma modific\u00f2 in modo anche consistente l'idrografia dei territori limitrofi. Dalle ricerche paleogeografiche (in particolare dei geologi Francesco Carraro e Franco Gianotti) emerge per esempio che anticamente il torrente Cervo, dopo essere uscito dell'omonima vallata alpina, si dirigeva decisamente verso sud e confluiva nella Dora Baltea pressappoco dove oggi sorge Verrone. In questa ricostruzione anche il Viona, l'Elvo e l'Oropa andavano a confluire direttamente nella Dora, il cui antico corso era spostato nettamente pi\u00f9 a nord-est rispetto a quello attuale. La deposizione dell'enorme apparato morenico della Serra e di coltri sedimentarie a est della stessa cambiarono per\u00f2 questa configurazione e deviarono progressivamente verso oriente il corso del Cervo portandolo infine a confluire nella Sesia. I sedimenti trasportati dal Ghiacciaio Balteo sbarrarono inoltre la strada verso la Dora agli attuali affluenti di destra del Cervo stesso convogliando cos\u00ec anche le loro acque verso il bacino del Sesia.\nPer quanto riguarda invece la pianura interna all'anfiteatro \u00e8 interessante notare come essa sia ribassata rispetto alle aree pianeggianti circostanti. Ad esempio in sinistra idrografica della Dora a Moncrivello, il cui capoluogo \u00e8 situato a cavallo della cerchia morenica, le aree pianeggianti situate all'interno dell'anfiteatro si trovano ad una quota di circa 215 mentre quelle ad est del paese, esterne all'AMI, hanno una quota media attorno ai 260 metri. Anche questo fenomeno \u00e8 dovuto all'azione erosiva del Ghiacciaio Balteo il cui scorrimento, nei periodi di massima espansione, abbass\u00f2 il piano di campagna trasferendo una parte dei sedimenti che lo componevano nei rilievi morenici in via di formazione.\nLe fasi interglaciali.\nI periodi di tempo trascorsi tra due successive pulsazioni glaciali vengono detti periodi interglaciali e sono caratterizzati, nelle zone montuose e pedemontane, dall'arretramento della fronte dei ghiacciai all'interno delle vallate di provenienza. Nel caso specifico dell'AMI gli studi geologici pi\u00f9 recenti hanno rilevato, grazie all'analisi dei sedimenti, che ad ogni fase di ritiro del ghiacciaio Balteo corrispose una fase lacustre pi\u00f9 o meno generalizzata. Le acque derivate dallo scioglimento del ghiacciaio e quelle portate a valle dalla Dora e dai suoi affluenti venivano infatti intrappolate all'interno degli avvallamenti dovuti alla escavazione glaciale e tra i cordoni morenici abbandonati del ritiro del Ghiacciaio stesso.\nUna delle conseguenze del ritiro del Ghiacciaio Balteo fu la cattura da parte della Dora Baltea della porzione montana del bacino del torrente Chiusella. Circa 150.000 anni fa il Chiusella, nel tratto a valle dell'attuale diga della Gurzia, doveva infatti scorrere in direzione sud-ovest per andare poi a confluire nell'Orco in sinistra idrografica. Dopo l'ultima glaciazione per\u00f2 la maggiore pendenza e la minore resistenza all'erosione delle rocce sul lato orientale del torrente provocarono l'aumento della forza erosiva dei piccoli corsi d'acqua che, scendendo verso sud-est, andavano a confluire nella Dora Baltea. Uno di essi, spostando verso l'alto la testata del proprio piccolo bacino, scav\u00f2 la profonda forra ancor oggi osservabile a valle del lago Gurzia e fin\u00ec per catturare il Chiusella. Questo venne cos\u00ec incanalato nella marcata ansa a gomito a valle della quale, dirigendosi verso est, va oggi a confluire nella Dora.\nNell'attuale periodo interglaciale, cominciato all'incirca 10.000 anni fa, all'interno dell'AMI si formarono presumibilmente una o pi\u00f9 vaste aree lacustri intramoreniche, la cui presenza \u00e8 testimoniata da sedimenti classati con granulometria fine pi\u00f9 fini e ben stratificati rispetto a eterogenei e non stratificati tipici delle morene che costituiscono i rilievi dell'area. Lo svuotamento dell'area lacustre avvenne a seguito del progressivo approfondimento dell'incisione scavata dalla Dora Baltea, il suo effluente, tra Mazz\u00e8 e Villareggia. Intrappolati tra i cordoni morenici rimasero per\u00f2 per lungo tempo vari specchi d'acqua di dimensioni minori, alcuni dei quali sono tuttora esistenti. Tra questi i pi\u00f9 estesi sono il lago di Viverone e il lago di Candia. Altri bacini lacustri di varie dimensioni vennero progressivamente riempiti dai residui solo parzialmente decomposti della vegetazione ripariale e formarono le numerose torbiere ancora osservabili nell'area.\nCon l'interrimento progressivo delle aree lacustri lasciate dal ritiro del ghiacciaio la Dora Baltea cominci\u00f2 ad erodere la coltre sedimentaria che costituisce la pianura interna all'AMI. Il suo corso, che comprendeva in passato numerosi rami, in conseguenza di questo approfondimento assunse progressivamente una morfologia a canale unico e tendenzialmente meandriforme. I rami pi\u00f9 occidentali, che divagavano nella zona di Fiorano e Loranz\u00e8, vennero cos\u00ec abbandonati ed il fiume, transitando nella strettoia compresa tra Ivrea e Cascinette, cre\u00f2 una gola ben marcata. Questo stato di cose in occasione di eventi di piena eccezionali d\u00e0 per\u00f2 luogo alla riattivazione del paleoalveo occidentale a causa dell'effetto diga che si crea quando l'attuale alveo della Dora non riesce a smaltire l'onda di piena proveniente dalla Valle d'Aosta. Il fenomeno si \u00e8 prodotto parecchie volte in tempi storici ed in particolare, nel XXI secolo, nel corso delle piene degli anni 2000, 2002 e 2008, causando danni notevoli nelle zone attraversate dal paleoalveo.\nPaleobotanica.\nCon la fase finale dell'ultima glaciazione le aree che si stavano liberando dai ghiacci, sia pure in modo discontinuo e graduale, vennero colonizzate dalla vegetazione prima erbacea e arbustiva e poi forestale. Una idea almeno qualitativa dell'evoluzione della flora nell'area dell'AMI pu\u00f2 essere ricavata dallo studio dei diagrammi pollinici ricavati dai sedimenti delle aree lacustri di Viverone e di Alice Superiore datati con metodi radiometrici.\nIl ritiro del ghiacciaio Balteo all'interno dell'attuale Valle d'Aosta viene in genere situato attorno ai 20.000 anni prima del presente; in questa prima fase i dati paleobotanici indicano che le fasce esterne dell'anfiteatro morenico erano occupate da boscaglie nelle quali prevalevano l'ontano verde e i salici mentre attorno al lago di Viverone si era sviluppata una copertura forestale continua di larici.\nCon l'ulteriore crescita delle temperature durante l'interstadiale B\u00f8lling-Aller\u00f8d si ebbe un brusco aumento del limite superiore della vegetazione forestale, che si port\u00f2 attorno ai 14.000 anni fa sui 1800 . In questa fase tra le specie dominanti al larice si affiancarono il pino silvestre, la betulla e i ginepri e, verso la fine del periodo, si ebbe anche una notevole espansione di latifoglie termofile.\nCon il ritorno delle temperature fredde avvenuto nel Dryas recente il limite della vegetazione arborea si abbass\u00f2 nella zona considerata di circa 200-300 metri di quota e gli alberi in vaste aree lasciarono il posto alla prateria. Dopo circa 1.100 anni il periodo freddo termin\u00f2 e, con le temperature miti caratteristiche dell'Olocene, la copertura forestale pot\u00e9 recuperare rapidamente il terreno perduto.\nLa presenza umana e il suo impatto sul territorio.\nLa particolare conformazione geografica dell'AMI ha notevolmente condizionato nel corso del tempo l'uso del suolo e l'insediamento umano sul territorio. Le odierne fotografie satellitari della zona mostrano ad esempio come tuttora le colline moreniche si differenzino per la presenza di estesi boschi dalla pianura interna e dai territori circostanti, caratterizzati invece da un popolamento umano pi\u00f9 fitto e dalla prevalenza dell'agricoltura intensiva.\nPreistoria.\nAnche nell'ipotesi che fossero esistiti insediamenti umani all'interno dell'AMI prima della fase di massima espansione glaciale questi non sarebbero documentabili perch\u00e9 l'azione del ghiacciaio Balteo ne avrebbe cancellato ogni traccia. \nIn zona esistono per\u00f2 numerose testimonianze umane risalenti al Neolitico e, in particolare, alla fase finale dell'ultima pulsazione glaciale del Pleistocene inferiore (a partire da circa dieci-dodicimila anni fa). Il popolamento umano si consolid\u00f2 nel corso dell'et\u00e0 del bronzo; tra i reperti risalenti a questo periodo particolarmente ben conservati sono quelli riferibili ad insediamenti nei pressi di bacini lacustri tuttora esistenti o che con il tempo si sono trasformati in torbiere. Di notevole importanza sono per esempio le ricerche effettuate sui villaggi palafitticoli di Viverone e di Bertignano, dove furono anche rinvenute alcune piroghe.\nLa presenza degli insediamenti umani attorno ai laghi non \u00e8 evidentemente casuale ma testimonia come gli abitatori di questa parte del Canavese apprezzassero le risorse alimentari aggiuntive fornite dalla pesca e la maggiore sicurezza offerta dagli insediamenti palafitticoli rispetto a quelli di terraferma. Testimonianze di insediamenti umani dell'et\u00e0 del bronzo e del ferro sono comunque presenti anche in zone lontane da quelle lacustri, come ad esempio il complesso megalitico di Cavagli\u00e0, situato nell'area sud-orientale dell'AMI. Le favorevoli condizioni climatiche e l'uso di strumenti metallici portarono ad una certa crescita demografica e rafforzarono una pratica agricola integrata all'allevamento di animali.\nPeriodo romano.\nIn epoca pre-romana il Canavese fu abitato dai Salassi, un popolo di origine celtica. Il primo scontro con Roma risale al 143 a.C., quando i Salassi resistettero alle truppe del console Appio Claudio Pulcro. Nei successivi quarant'anni non vi furono battaglie degne di nota, ma certamente prosegu\u00ec la penetrazione economica di Roma, che permise al Senato di fondare nel 100 a.C. la colonia romana di \"Eporedia\" (l'odierna Ivrea) su un preesistente villaggio fortificato dei Salassi. La resistenza delle popolazioni in pianura e nella vicina Valle d'Aosta fu risolta nel 25 a.C. dall'imperatore Augusto il quale, come narra lo storico Strabone, ottenne la resa dei Salassi e pot\u00e9 fondare il municipium di Aosta. Gi\u00e0 dal 100 a.C. nell'AMI inizi\u00f2 una notevole trasformazione nell'uso del suolo: in parallelo all'occupazione militare inizi\u00f2 infatti l'insediamento di cittadini di origine romana o latina, a cui vennero assegnati appezzamenti di terreno accuratamente misurati e censiti dei quali i coloni stessi iniziarono lo sfruttamento agricolo. Tale organizzazione fondiaria della zona di pianura avvenne secondo il classico schema della centuriazione, ossia della ripartizione dei campi con un reticolo di viottoli e canali ortogonali; di questa antica suddivisione \u00e8 tuttora possibile, secondo gli studi archeologici, rinvenire traccia nelle campagne canavesane. L'area dell'AMI ebbe nel periodo imperiale anche una notevole importanza commerciale, essendo situata lungo la via delle Gallie che, tramite Augusta Praetoria (Aosta) e i valichi del piccolo e del Gran San Bernardo, collegava la Pianura Padana con la Gallia.\nMedioevo e Rinascimento.\nIl periodo di crisi seguito alla caduta dell'Impero Romano e l'alto Medioevo furono anche nel Canavese politicamente ed economicamente molto travagliati. La zona pass\u00f2 varie volte di mano fino al definitivo passaggio sotto i Savoia, avvenuto nel 1356. Come gi\u00e0 nell'antichit\u00e0 questa parte del Canavese nel Medioevo era percorsa da un'importante via di comunicazione: si trattava della Via Francigena, che dava modo ai pellegrini dell'Europa centro-settentrionale di raggiungere la citt\u00e0 di Roma. Il suo tratto canavesano dopo l'uscita dalla Valle d'Aosta raggiungeva Ivrea e proseguiva verso sud-est costeggiando presumibilmente la Serra. In qualche modo legata alla presenza della Via Francigena \u00e8 la fioritura dell'architettura romanica, che accanto ad edifici religiosi di notevole importanza punteggi\u00f2 le colline moreniche di chiese e cappelle minori, spesso collocate in luoghi isolati. La sommit\u00e0 dei rilievi collinari che costituiscono l'AMI venne in molti casi utilizzata per la costruzione di castelli e di borghi che beneficiavano in questo modo di posizioni pi\u00f9 facilmente difendibili e pi\u00f9 salubri perch\u00e9 lontane dalle aree pianeggianti tendenzialmente paludose. La viticoltura, gi\u00e0 praticata prima dell'arrivo dei Romani, nel Medioevo si consolid\u00f2 e si espanse sui versanti collinari, favorita anche da un periodo di clima particolarmente mite. Alla coltura della vite si affiancava quella dell'olivo, che secondo alcuni studiosi era ancora pi\u00f9 diffusa e veniva regolata da numerosi editti e normative locali. Nella fase finale dell'epoca medioevale, anche grazie alla relativa stabilit\u00e0 politica assicurata dallo stato sabaudo, la zona conobbe una discreta crescita economica; tra le varie opere realizzate in questo periodo \u00e8 da segnalare il Naviglio di Ivrea, la cui costruzione come canale navigabile fu avviata da Amedeo VIII su disegno di Leonardo da Vinci con lo scopo di collegare la citt\u00e0 di Ivrea a quella di Vercelli e di irrigare le campagne del Vercellese.\nEt\u00e0 moderna e contemporanea.\nIl raffreddamento del clima prodottosi tra l'inizio il XIV secolo e la met\u00e0 del XIX secolo caus\u00f2 nell'area dell'AMI la scomparsa dell'olivicoltura; la viticultura continu\u00f2 invece a essere assiduamente praticata, complice anche il generalizzato aumento della popolazione fino alla prima met\u00e0 del XX secolo. Risalgono al periodo a cavallo tra l'Ottocento e il primo Novecento varie attivit\u00e0 di bonifica delle zone umide dell'anfiteatro e di estrazione della torba, che cess\u00f2 poi per la scarsa produttivit\u00e0 e il limitato interesse economico del prodotto ottenuto. Con l'industrializzazione e il conseguente abbandono dell'attivit\u00e0 agricola nelle zone meno fertili, sensibile specialmente nel secondo dopoguerra, i versanti meno favorevoli delle colline moreniche furono lasciati ad un naturale processo di rimboschimento mentre nelle zone pi\u00f9 soleggiate venne conservata la coltura della vite, spesso allevata in forma tradizionale su terrazzamenti che ospitano alte pergole (in piemontese \"topie\") sostenute da colonne circolari in pietra. Sempre nel secondo dopoguerra l'AMI fu interessato da una diffusa crescita dell'edificato, specie nell'area della pianura interna, e dalla costruzione di varie infrastrutture tra le quali l'autostrada Torino-Aosta e la A4/A5 - Diramazione Ivrea-Santhi\u00e0, ovvero la cosiddetta \"Bretella\". Alcune di queste infrastrutture, oltre che le campagne e i centri abitati della zona, furono pesantemente danneggiate dall'alluvione che colp\u00ec l'area dell'AMI nell'ottobre 2000 provocando l'esondazione della Dora Baltea e di vari altri corsi d'acqua piemontesi e valdostani.\nProtezione della natura.\nData l'importanza ambientale della colline moreniche e delle zone umide che esse racchiudono un'importante porzione dell'AMI \u00e8 a vario titolo tutelata da un punto di vista naturalistico.\nIn particolare la Regione Piemonte ha istituito nel 1995 il Parco Naturale di Interesse Provinciale del Lago di Candia.\nSempre in Provincia di Torino e nella zona dell'AMI ricadono i seguenti Siti di Interesse Comunitario: \"Monti Pelati e Torre Cives\" (cod.IT1110013), \"lago di Viverone\" (cod.IT1110020), \"laghi di Ivrea\" (cod.IT1110021), \"laghi di Meugliano e Alice\" (cod.IT1110034), \"Scarmagno - Torre Canavese (morena destra d'Ivrea)\" (cod.IT1110047), \"Mulino Vecchio\" (cod.IT1110050), \"Serra di Ivrea\" (cod.IT1110057, parzialmente in provincia di Biella), \"lago di Maglione e Moncrivello\" (cod.IT1110061), \"stagno interrato di Settimo Rottaro\" (cod.IT1110062), \"boschi e paludi di Bellavista\" (cod.IT1110063), \"palude di Romano Canavese\" (cod.IT1110064), \"Isolotto del Ritano (Dora Baltea)\" (cod.IT1120013); ad essi si aggiunge, in Provincia di Biella, il SIC \"Lago di Bertignano (Viverone) e stagno presso la strada per Roppolo\" (cod.IT1130004). Vari di questi siti sono stati anche designati come \"ZSC\"\nL'anfiteatro morenico nel suo complesso \u00e8 anche stato individuato dalla Provincia di Torino come \"geosito\". Tale riconoscimento non comporta per ora, come nel caso delle riserve naturali, una tutela diretta della zona; la classificazione dovrebbe per\u00f2 essere presa in considerazione in fase di pianificazione urbanistica, nella redazione di documenti di programmazione territoriale e nella scelta degli strumenti per una eventuale valorizzazione turistica delle aree interessate.\nTurismo e sport.\nL'area dell'anfiteatro morenico comprende al suo interno alcune frequentate mete turistiche quali il lago di Viverone e il lago Sirio, attorno a cui si \u00e8 sviluppata da tempo una discreta rete di strutture ricettive quali campeggi, hotel e ristoranti di vario tipo. Le acque dei due laghi sono balneabili e, nel caso di quello di Viverone, una linea pubblica di navigazione collega i principali centri abitati della costa.\nPi\u00f9 di recente alcune iniziative di promozione turistica dell'anfiteatro in quanto tale sono state prese dall'Ecomuseo dell'Anfiteatro Morenico di Ivrea, una associazione senza fini di lucro costituitasi nel 2008 e che riunisce 14 comuni della zona, la Comunit\u00e0 Collinare Piccolo Anfiteatro Morenico Canavesano nonch\u00e9 varie associazioni e soggetti di diritto privato. Partecipava all'iniziativa anche la Comunit\u00e0 Montana Val Chiusella, soppressa poi nel 2012. Oltre all'attivit\u00e0 propriamente museale vengono organizzati e/o promossi vari tipi di eventi quali spettacoli teatrali, concerti, seminari ed escursioni tematiche.\nNell'area esistono numerosi itinerari escursionistici segnalati; quello pi\u00f9 strettamente correlato alla conformazione geologica dell'AMI \u00e8 senza dubbio l'Alta Via dell'Anfiteatro Morenico di Ivrea, la cui \"traccia principale\", dello sviluppo di circa 120\u00a0km, percorre integralmente la cerchia collinare esterna dell'AMI partendo da Andrate e terminando a Brosso. A corredo del percorso principale esistono vari \"itinerari di collegamento\" che permettono di raggiungere la \"traccia principale\" dai centri abitati circostanti. Sono state inoltre segnate una estensione del trekking nella zona dei \"5 laghi di Ivrea\", alcune varianti alla \"traccia principale\" e vari itinerari tematici. Tutti questi percorsi sono percorribili a piedi o a cavallo e, in genere, anche in mountain bike. Un altro importante itinerario escursionistico che attraversa in senso nord-sud l'AMI \u00e8 la Via Francigena, che recupera il gi\u00e0 citato itinerario dei pellegrini medioevali. La parte nord-orientale dell'AMI \u00e8 anche interessata dalla GtB (Grande traversata del Biellese).\nNumerosi sono anche gli eventi sportivi; in particolare \u00e8 da segnalare una \"classica\" del podismo piemontese, la \"5 laghi\", giunta nel 2010 alla sua 33\u00aa edizione. La competizione, di circa 25\u00a0km di lunghezza, si svolge nella zona dei \"5 laghi\" e transita per buona parte su sentieri e piste sterrate. Pi\u00f9 strettamente collegato ai percorsi escursionistici visti in precedenza \u00e8 il \"Morenic Trail\", un trail individuale o a staffette che si sviluppa per 109\u00a0km seguendo la \"traccia principale\" dell\"'Alta Via dell'Anfiteatro Morenico di Ivrea\"."}
{"id": "3213135", "revid": "767487", "url": "https://it.wikipedia.org/wiki?curid=3213135", "title": "A Child of the Ghetto", "text": "A Child of the Ghetto \u00e8 un cortometraggio muto del 1910 diretto da David W. Griffith.\nDopo aver collaborato nel 1908 come attore e sceneggiatore alla realizzazione di \"Old Isaac, the Pawnbroker\" di Wallace McCutcheon ed aver diretto egli stesso \"Romance of a Jewess\" (1908), il regista D.W. Griffith torna ancora una volta a interessarsi della vita degli immigranti ebrei a New York. Il film include riprese del quartiere ebraico di New York. Come negli altri cortometraggi colpisce l'assenza di qualsiasi elemento antisemitico; anche il tema del matrimonio misto non \u00e8 trattato come problematico.\nTrama.\nDopo la morte della madre, la giovane Ruth trova un lavoro sottopagato in una fabbrica di confezioni. Un giorno porta al suo capo le camicie che ha confezionato a casa e che le saranno pagate con un magro salario. Nello stesso momento, il figlio debosciato del proprietario sta chiedendo al padre del denaro che per\u00f2 gli viene rifiutato. Lui, allora, mentre il padre \u00e8 distratto nell'esaminare il lavoro di Ruth, ruba del denaro dall'ufficio, lasciando delle prove che accuseranno del furto la ragazza. Ruth, rendendosi conto che, davanti a quelle prove, nessuno le prester\u00e0 fede, decide di scappare. Ma non pu\u00f2 tornare a casa perch\u00e9 sanno dove abita. Si trascina per il quartiere fino a quando prende un tram che la porta in periferia. L\u00ec, stanca e disperata, viene aiutata da un giovane contadino che la porta a casa, dove la madre si prende cura della ragazza che, fino a quel momento, non ha mai conosciuto un momento di solidariet\u00e0 e di pace. Accolta in famiglia, Ruth si lega al suo giovane salvatore e i due si fidanzano. Un giorno, l'ufficiale Quinn, il poliziotto che doveva arrestarla, si prende un giorno di vacanza, recandosi a pescare nel torrente che costeggia la fattoria dove ora vive Ruth. Lui, al vederla, la riconosce e sta per compiere il suo dovere, arrestandola. Ma la dolcezza e l'innocenza che trasmette la ragazza lo fanno ritornare sulla sua decisione e decide di lasciarla libera.\nProduzione.\nProdotto dalla Biograph Company, il film fu girato a Westerfield nel Connecticut.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 6 giugno 1910. Copia del film viene conservata negli archivi della Library of Congress. Nel 2007, \u00e8 uscito negli Stati Uniti, distribuito dalla Grapevine Video, in un'antologia dal titolo \"D.W. Griffith, Director - Volume 5 (1909-1910)\""}
{"id": "3213137", "revid": "76963", "url": "https://it.wikipedia.org/wiki?curid=3213137", "title": "Giuseppe Pierozzi", "text": "Biografia.\nAttore teatrale fin da giovanissimo, nel 1917 esord\u00ec nel cinema con il film \"Il fauno\". All'epoca del muto recit\u00f2 parti pi\u00f9 significative nei film \"La tormenta\" (1922) e \"Gli ultimi giorni di Pompei\" (1926). Prosegu\u00ec contemporaneamente anche la carriera in ambito teatrale, che lo vide far parte di importanti compagnie guidate da Marta Abba e Renzo Ricci.\nNel 1933 \u00e8 Robin Starveling in Sogno di una notte di mezza estate di William Shakespeare per la regia di Max Reinhardt nel Giardino di Boboli e l'attore ambulante nella prima assoluta di \"La rappresentazione di Santa Uliva\" di Ildebrando Pizzetti nel Chiostro Grande della Basilica di Santa Croce di Firenze.\nNel 1938 \u00e8 don Oliviero in \"Come vi piace\" di Shakespeare per la regia di Copeau al Giardino di Boboli.\nNel cinema sonoro, Pierozzi fu interprete dal 1931 al 1952 di un'ottantina di pellicole, in parti secondarie, come attore caratterista."}
{"id": "3213143", "revid": "28592", "url": "https://it.wikipedia.org/wiki?curid=3213143", "title": "Cimitero russo di Sainte-Genevi\u00e8ve-des-Bois", "text": ""}
{"id": "3213145", "revid": "254059", "url": "https://it.wikipedia.org/wiki?curid=3213145", "title": "La Gravida", "text": "La Gravida \u00e8 un dipinto a olio su tavola (66x52 cm) di Raffaello Sanzio, databile al 1505-1506 circa e conservato nella Galleria Palatina a Firenze.\nStoria.\nL'opera \u00e8 citata per la prima volta in un inventario del primo Settecento di palazzo Pitti, come opera di autore ignoto. Nel 1813 il dipinto venne trasferito nella Guardaroba granducale degli Uffizi, per tornare a Pitti (Sala dell'Iliade) successivamente, per tappare i buchi lasciati di dipinti trafugati dai francesi. Nell'inventario del 1815 \u00e8 riferita a Innocenzo da Imola, mentre nel 1829 torn\u00f2 ad essere opera di anonimo. Il primo a riferirla a Raffaello fu Masselli (1839) su suggerimento del Passavant, la cui ipotesi fu quasi unanimemente accolta con l'eccezione di Cavalcaselle, che parl\u00f2 invece di Ridolfo del Ghirlandaio. Oggi la critica \u00e8 per\u00f2 unanimemente assestata sul nome del Sanzio.\nPer quanto riguarda l'identificazione della donna ritratta, si sono avute due ipotesi, entrambe per\u00f2 scarsamente documentabili: secondo Virz\u00ec potrebbe essere una dama di casa Bufalini di Citt\u00e0 di Castello; secondo Filippini Emilia Pia da Montefeltro, per le analogie fisiognomiche con il ritratto a Baltimora.\nDescrizione e stile.\nLa donna \u00e8 ritratta a mezza figura su sfondo scuro, seduta e con una mano sul ventre gonfio, da cui il soprannome ottocentesco, e l'altra sul bordo dove si troverebbe un invisibile parapetto. Ha il busto rotato di tre quarti verso destra, cos\u00ec come il volto, mentre gli occhi sono girati direttamente verso lo spettatore, a stabilire un contatto psicologico. La luce la colpisce dall'alto a sinistra, schiarendone il volto e accentuando, con gli effetti chiaroscurali, i lineamenti un po' tondeggianti.\nIndossa un vestito scollato con bordature in velluti e ampie maniche staccabili rosse, pressoch\u00e9 identico a quello della \"Dama col liocorno\" alla Galleria Borghese. L'acconciatura \u00e8 finemente raccolta da una retina, con bordo prezioso. Al collo pende un'elaborata catena d'oro, che si infila nello scollo, senza mostrare il pendente. Le mani sono adornate da anelli e la sinistra, che sta appoggiata in primo piano, regge un fazzoletto e tocca forse un libretto con coperta in cuoio. Notevole \u00e8 il realismo della mano sinistra che, con tono semplice e quotidiano, tocca il grembo e smuove leggermente la stoffa, gettandovi ombra.\nChe la donna ritratta sia effettivamente incinta non \u00e8 detto. Forse la curva del grembiule increspato \u00e8 dovuta alle forme opulente del corpo seduto e la posizione della mano vuole forse pi\u00f9 evidenziare lo status sociale, con la presenza degli anelli, piuttosto che alludere a una prossima maternit\u00e0.\nLa complessit\u00e0 formale e la padronanza del colore anticipano gi\u00e0 le opere romane: il corsetto giallo-arancio e le maniche rosse sono accostati al bianco brillante e il nero della veste, creando ricchi contrasti. Ci\u00f2 deriverebbe dall'assimilazione della lezione di Domenico Ghirlandaio e di Fra Bartolomeo, che aveva recentemente visitato Venezia."}
{"id": "3213149", "revid": "149587", "url": "https://it.wikipedia.org/wiki?curid=3213149", "title": "Stazione di Piraino - S. Angelo", "text": ""}
{"id": "3213151", "revid": "599013", "url": "https://it.wikipedia.org/wiki?curid=3213151", "title": "Alfredo Mendoza", "text": "Caratteristiche tecniche.\nGiocava come attaccante, sia da ala sinistra che da centravanti.\nCarriera.\nClub.\nDebutt\u00f2 in patria con il Cerro Porte\u00f1o di Asunci\u00f3n; vi pass\u00f2 le stagioni dal 1983 al 1985, prima di lasciare il Paraguay per tentare fortuna all'estero. Trasferitosi in Colombia, gioc\u00f2 dapprima nell'Independiente Medell\u00edn e successivamente nel Deportivo Cali, con cui partecip\u00f2 alla Coppa Libertadores 1987; comunque, la sua esperienza in quest'ultima squadra non fu positiva, e a fine stagione venne acquistato dal Brest, squadra francese, che gli permise di misurarsi per la prima volta in carriera con il calcio europeo. Nel paese transalpino, per\u00f2, Mendoza non riscosse molto successo, dato che in ventuno partite non mise a segno alcuna rete: venne dunque ceduto al Deportivo Mandiy\u00fa, squadra da poco promossa in massima serie argentina. Con il club dalla maglia verde torn\u00f2 al gol, terminando la stagione a quota otto marcature; in seguito il Newell's Old Boys lo prelev\u00f2, e lo mantenne nella propria rosa fino al 1995, anno in cui si trasfer\u00ec in Messico, all'Atlas di Guadalajara, per chiudere la carriera.\nNazionale.\nDebutt\u00f2 in Nazionale il 2 giugno 1983. Partecip\u00f2 alla Copa Am\u00e9rica 1983 con la maglia della propria selezione, giocando da titolare la prima partita contro il ; nella seguente, part\u00ec dalla panchina, entr\u00f2 al posto di Morel e venne sostituito a sua volta da Garay. Fu successivamente convocato per il ; nella competizione gioc\u00f2 come attaccante titolare tutte e quattro le partite del Paraguay, contro , e . In seguito, partecip\u00f2 alla 1989: affianc\u00f2 Ferreira nella coppia d'attacco scelta dall'argentino Manera per le prime tre partite, saltando l'ultima del girone contro il Brasile padrone di casa. Una volta guadagnato l'accesso alla fase successiva, Mendoza venne nuovamente schierato, e salt\u00f2 l'altro incontro con la selezione ospitante; in totale, gioc\u00f2 cinque partite su sette. La sua ultima presenza internazionale risale al 1993."}
{"id": "3213152", "revid": "122897506", "url": "https://it.wikipedia.org/wiki?curid=3213152", "title": "La misteriosa accademia per giovani geni", "text": "La misteriosa accademia per giovani geni \u00e8 il primo romanzo della trilogia omonima, scritto da Trenton Lee Stewart nel 2005.\nTrama.\nQuattro ragazzini speciali (Sticky, Reynie, Kate e Constance), vengono selezionati per la loro intelligenza e le loro abilit\u00e0 dal signor Benedict. Il loro compito \u00e8 quello di introdursi come spie in un istituto gestito dal signor Curtain, folle scienziato che vuole manipolare milioni di menti, e sventarne il piano.\nAdattamento.\nNel 2021 debutter\u00e0 su Disney+ una serie televisiva basata sul libro, \"La misteriosa accademia dei giovani geni\". "}
{"id": "3213161", "revid": "1305772", "url": "https://it.wikipedia.org/wiki?curid=3213161", "title": "Uarsciek (sommergibile)", "text": "Lo Uarsciek \u00e8 stato un sommergibile della Regia Marina.\nStoria.\nDopo l'ingresso dell'Italia nella seconda guerra mondiale fu inviato tra Grecia, Albania e Jugoslavia; stazion\u00f2 a meridione di Cefalonia, facendo poi ritorno a Taranto senza aver avvistato unit\u00e0 nemiche.\nIl 12 settembre 1940 fu inviato nelle acque dell'Egitto al comando del tenente di vascello Carlo Zanchi, ma si verific\u00f2 una perdita di vapori di mercurio che intossic\u00f2 diversi uomini. Anzich\u00e9 rientrare a Taranto come previsto, il sommergibile fu quindi costretto a riparare \u2013 il 21 settembre \u2013 a Bengasi, ove tutto l'equipaggio fu ricoverato in ospedale.\nAll'1.40 del 14 giugno 1941, mentre, al comando del capitano di corvetta Raffaello Allegri, era in agguato davanti a Philippeville, individu\u00f2 un gruppo di unit\u00e0 nemiche e le attacc\u00f2 con il lancio di tre siluri: una successiva osservazione permise l'avvistamento di un cacciatorpediniere fermo e di un secondo che procedeva a bassa velocit\u00e0. Non risultano comunque conferme di danneggiamenti.\nVerso met\u00e0 giugno 1942 fu inviato, insieme ad altri tre sommergibili, a formare uno sbarramento tra Capo Ferrat e Capo Bougaroni (costa algerina), in opposizione all'operazione britannica \u00abHarpoon\u00bb, nell'ambito della Battaglia di mezzo giugno: non riport\u00f2 comunque avvistamenti.\nAd inizio agosto 1942 fu inviato a sud di Ibiza e Maiorca ed a settentrione dell'Algeria, in un'area compresa tra i meridiani 1\u00b040' E e 2\u00b040' E. Il 10 agosto gli fu ordinato di segnalare l'avvistamento di unit\u00e0 nemiche, e di portarsi all'attacco solo dopo: era infatti iniziata l'operazione britannica \u00abPedestal\u00bb, volta a rifornire Malta, operazione poi sfociata nella battaglia di mezzo agosto, e si rendeva necessario che il convoglio inglese venisse attaccato da numerosi sommergibili. L'11 agosto, alle 4.38, fu uno dei primi sommergibili ad individuare la formazione nemica; portatosi all'attacco, lanci\u00f2 tre siluri contro una portaerei, mancandola. Fu poi bombardato con cariche di profondit\u00e0 per alcune ore; uscito indenne dalla caccia, emerse alle 9.30 e lanci\u00f2, con notevole ritardo, il segnale di scoperta. Il 13 agosto, di sera, fu attaccato da aerei, danneggiato ed obbligato al rientro.\nL'11 dicembre dello stesso anno (comandante del sommergibile era il tenente di vascello Gaetano Arezzo della Targia) l\u2019\"Uarsciek\" lasci\u00f2 Augusta diretto una cinquantina di miglia a meridione di Malta per attaccare Forza K della Royal Navy, formazione che minacciava le comunicazioni fra l'Italia e la Libia. Alle tre del 14 avvist\u00f2 la formazione nemica \u2013 due incrociatori e tre cacciatorpediniere \u2013 e si port\u00f2 all'attacco con il lancio di due siluri, dai tubi di poppa, contro i cacciatorpediniere \"Petard\" (inglese) e \"Vasilissa Olga\" (greco); subito dopo s'immerse per evitare la caccia. Furono avvertiti due forti scoppi, ma non sono mai stati confermati danneggiamenti (di sicuro n\u00e9 il \"Petard\" n\u00e9 il \"Vasilissa Olga\" furono colpiti).\nCausa un errore nelle manovre d'immersione rapida, il sommergibile sprofond\u00f2 molto pi\u00f9 in basso del previsto, sino a 160 metri (il doppio della quota di collaudo); per salire ad una quota meno elevata fu immessa aria nei doppifondi, ma fu commesso un altro errore (la quantit\u00e0 d'aria pompata risult\u00f2 eccessiva) e l\u2019\"Uarsciek\", invece che portarsi ad una quota meno profonda, venne in affioramento, spingendo la torretta fuor d'acqua; facilmente individuato, non ebbe il tempo di tornare molto in profondit\u00e0 prima di essere investito dagli scoppi delle cariche di profondit\u00e0 gettate dai cacciatorpediniere. Pesantemente danneggiato e con infiltrazioni d'acqua, dovette forzatamente emergere e cercare di impegnare le due unit\u00e0 avversarie col cannone ed avviare al contempo le manovre di autoaffondamento; fu per\u00f2 subito spazzato dal tiro di cannoni e mitragliere del \"Petard\" e del \"Vasilissa Olga\", che falcidiarono l'equipaggio uccidendo il comandante Arezzo della Targia, il comandante in seconda (sottotenente di vascello Remigio Dapiran), 5 sottufficiali, 5 sottocapi e 6 marinai, e ferendo molti altri uomini; tra l'altro il \"Petard\" and\u00f2 anche accidentalmente ad urtare l'unit\u00e0 italiana.\nA questo proposito esiste per\u00f2 anche una seconda versione, diffusa dal medico di bordo del \"Petard\", William Prendergast, e da alcuni superstiti dell\u2019\"Uarsciek\": dopo una prima raffica, che uccise i due ufficiali (Arezzo della Targia e Dapiran) con alcuni altri uomini e blocc\u00f2 l'effettivo tentativo dell'equipaggio di reagire col cannone, il comandante del cacciatorpediniere inglese \u2013 \"lieutenant commander\" (capitano di corvetta) Mark Thornton \u2013 si sarebbe impadronito di una mitragliatrice e avrebbe aperto il fuoco sui sopravvissuti che si stavano arrendendo, convinto che avrebbero autoaffondato il sommergibile (che intendeva catturare), ordinando al contempo al suo equipaggio di fare lo stesso (ordine che fu eseguito con molta riluttanza dagli uomini del \"Petard\", tanto da dover essere ripetuto due volte). Al rientro della missione, il comandante Thornton fu sbarcato ed assegnato ad un incarico a terra in seguito al rapporto dell'ufficiale medico Prendergast.\nL'impianto preposto all'autoaffondamento non funzion\u00f2 ed il sommergibile, abbandonato dai superstiti (gli ultimi gettarono in mare la bandiera, i documenti segreti ed i cifrari con la relativa macchina, per impedirne la cattura), fu cos\u00ec abbordato e catturato da uomini del \"Petard\". I 30 sopravvissuti furono raccolti, alcuni dopo ore trascorse in acqua, ed il sommergibile fu preso a rimorchio, ma il 15 dicembre, nelle prime ore del mattino, il cavo si spezz\u00f2 e l\u2019\"Uarsciek\" col\u00f2 a picco impennando la prua.\nIl sommergibile aveva svolto 27 missioni di guerra, percorrendo in tutto 19.685 miglia in superficie e 3926 in immersione."}
{"id": "3213162", "revid": "404137", "url": "https://it.wikipedia.org/wiki?curid=3213162", "title": "Caposomigiale", "text": ""}
{"id": "3213165", "revid": "767487", "url": "https://it.wikipedia.org/wiki?curid=3213165", "title": "Never Again (film 1910 Powell)", "text": "Never Again (o \"Never Again!\") \u00e8 un cortometraggio muto del 1910 diretto da Frank Powell. Prodotto e distribuito dalla Biograph Company, il film - girato in California, a Brentwood (Los Angeles) - usc\u00ec nelle sale cinematografiche USA il 20 giugno 1910.\nTrama.\nClarence e Felix sono rivali in amore: l'oggetto della contesa \u00e8 la graziosa Letty che, immaginando che Clarence faccia la corte a sua cugina, accetta di andare in barca con Felix. I due hanno un incidente e Felix finisce in mare insieme ai remi, lasciando la ragazza sopra la barca alla deriva. Il giovane si mette a cercare Letty, credendo che sia affogata. Lei, invece, \u00e8 stata salvata da Clarence che \u00e8 arrivato in suo soccorso con un'altra barca.\nProduzione.\nIl film fu prodotto dalla Biograph Company e venne girato in California, a Brentwood (Los Angeles).\nDistribuzione.\nIl film - un cortometraggio di 180 metri - usc\u00ec nelle sale statunitensi il 20 giugno 1910, distribuito dalla Biograph Company. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph e diretto da Frank Powell, \"May and December\".\nCopia del film viene conservata negli archivi del \"Mary Pickford Institute for Film Education film collection\"."}
{"id": "3213175", "revid": "228587", "url": "https://it.wikipedia.org/wiki?curid=3213175", "title": "Odorizzazione", "text": "L\u2019odorizzazione \u00e8 l'operazione industriale che consiste nell'aggiungere, a sostanze inodori o quasi, altre sostanze dotate di odore penetrante, allo scopo di rendere individuabile la presenza delle prime.\nParticolare importanza riveste l'odorizzazione del metano distribuito ad abitazioni e industrie: per odorizzazione del gas si intende l'introduzione nel gas distribuito, di per s\u00e9 privo di odore, di una sostanza chiamata odorizzante che conferisce al gas il caratteristico odore agliaceo; tale odore consente di avvertire nell'aria la presenza del gas prima che si creino condizioni di pericolo per esplosivit\u00e0 e tossicit\u00e0. \nLe ragioni dell'odorizzazione.\nDalla Rivoluzione industriale ai giorni nostri il gris\u00f9 \u00e8 tristemente noto per le sue improvvise esplosioni. Il progressivo estendersi degli utilizzi del metano nel settore civile ha indotto il legislatore a sancire l'obbligo dell'odorizzazione con la legge 6 dicembre 1971, n. 1083, dettagliata da successivi decreti ministeriali, nonch\u00e9 norme e tabelle UNI-CIG. L'AEEGSI prevede controlli (anche a sorpresa) sulla qualit\u00e0 di tale servizio.\nSostanze odorizzanti.\nPer l'odorizzazione del gas sono richieste numerose qualit\u00e0, tra cui:\nQualit\u00e0 preferibili sono pure:\nTra le varie sostanze rese disponibili dalla chimica industriale i mercaptani si sono dimostrati assai validi;\nin particolare il Ter-butil mercaptano (TBM) ha odore molto intenso e caratteristico e ne sono sufficienti 10 mg/Stm\u00b3 (metro cubo standard), anche se deve essere impiegato in miscela con altri mercaptani per evitare il congelamento.\nMolto impiegata anche una seconda sostanza della famiglia chimica dei solfuri organici denominata tetraidrotiofene (THT), nonostante sia classificato come gas tossico dalla vigente normativa: in questo caso ne sono sufficienti 35\u00f740 mg per odorizzare efficacemente 1 Stm\u00b3 di metano.\nDagli ultimi anni dello scorso decennio ha preso il via in Germania l'impiego di odorizzanti senza zolfo, al fine di contrastare il fenomeno delle piogge acide, composti essenzialmente da metilacrilato ed etilacrilato, ma ad oggi l'uso in Italia non \u00e8 consentito dalla normativa vigente.\nTecniche di odorizzazione.\nL'immissione della sostanza odorizzante pu\u00f2 avvenire per: \nIl primo sistema \u00e8 sempre presente, anche per sopperire ad eventuali malfunzionamenti del secondo. L'odorizzazione avviene normalmente nei siti in cui il gas \u00e8 consegnato dall'azienda trasportatrice (in Italia essenzialmente Snam Rete Gas) all'azienda distributrice; in tali siti, prima dell'odorizzazione, il gas viene filtrato, eventualmente preriscaldato, decompresso e misurato. Possono tuttavia essere presenti impianti di ri-odorizzazione a valle di questi siti, al fine di raggiungere un livello di odorizzazione soddisfacente."}
{"id": "3213176", "revid": "1305772", "url": "https://it.wikipedia.org/wiki?curid=3213176", "title": "Cattedrale di Aleksandr Nevskij", "text": "Cattedrale di Aleksandr Nevskij \u00e8 il nome di numerosi edifici di culto cristiano ortodosso."}
{"id": "3213182", "revid": "767487", "url": "https://it.wikipedia.org/wiki?curid=3213182", "title": "Rag and Bone", "text": "Rag and Bone \u00e8 un brano musicale del gruppo musicale rock The White Stripes, nona traccia dell'album Icky Thump del 2007 e secondo singolo estratto dall'album. Il brano \u00e8 stato pubblicato in versione vinile 7\". Con copie ed una incisione del volto della batterista Meg White.\nLa canzone \u00e8 raccontata dal punto di vista di due collezionisti di ossa e stracci, interpretato da entrambi i componenti della band Jack White e Meg White. La canzone si alterna tra cori ed una narrazione parlata."}
{"id": "3213186", "revid": "36337767", "url": "https://it.wikipedia.org/wiki?curid=3213186", "title": "Russi di Kiev", "text": ""}
{"id": "3213187", "revid": "36337778", "url": "https://it.wikipedia.org/wiki?curid=3213187", "title": "Anatol Demidov", "text": ""}
{"id": "3213192", "revid": "1892390", "url": "https://it.wikipedia.org/wiki?curid=3213192", "title": "John Stevens", "text": ""}
{"id": "3213197", "revid": "767487", "url": "https://it.wikipedia.org/wiki?curid=3213197", "title": "A Midnight Cupid", "text": "A Midnight Cupid \u00e8 un cortometraggio muto del 1910 diretto da David W. Griffith. Sceneggiato da Stanner E.V. Taylor, il film ha tra i suoi interpreti principali Charles West, Mack Sennett, George Nichols, Florence Barker e Verner Clarges.\nTrama.\nPerry Dudley, scapolo d'oro, ha uno stuolo di madri e di figlie che gli corrono dietro e di cui lui non sa come liberarsi. Un giorno ha l'occasione di fuggire in incognito quando trova sul pavimento della cucina un vagabondo addormentato. L'uomo, un povero giovane sfortunato, cerca il denaro per poter tornare nel suo villaggio natale, alla ricerca di un lavoro. Entrato in casa, non vi ha trovato nessuno e, in preda alla fame, ha preso quello che c'era sul tavolo. Solo che il vino, con il suo stomaco vuoto, gli ha dato alla testa e lo ha fatto addormentare. In tasca, Perry gli trova una lettera firmata da alcuni amici che garantiscono per lui e che lo raccomandano. Perry coglie l'occasione al volo: gli mette in tasca dieci dollari e chiede ai domestici di portare lo sconosciuto fuori nel parco dove dovr\u00e0 essere lasciato su una panchina a smaltire la sbornia. Lui, invece, prende la lettera e, travestito, parte per il paesino dove si fa passare per il povero vagabondo che nessuno riconosce perch\u00e9 manca dal villaggio ormai da troppi anni. Ma per Perry non tutto va liscio: per prima cosa, gli viene dato un lavoro e lui deve mettersi a faticare, cosa alla quale non \u00e8 abituato. Poi, non pu\u00f2 evitare neanche l\u00ec le donne, soprattutto Molly la figlia del contadino, che finisce per incantarlo con la sua dolcezza. Intanto, il vagabondo si \u00e8 risvegliato: trovati i dieci dollari, parte per il paese. L\u00ec, dimostra di essere lui il vero latore della lettera e il contadino si spaventa perch\u00e9 la figlia va in giro con uno sconosciuto di cui nessuno sa niente e che si \u00e8 introdotto con la frode nella loro comunit\u00e0. Perry porta Molly a casa sua: l\u00ec, la ragazza trova un pastore pronto a sposarli. Il padre, al suo inseguimento, deve riconoscere quando entra nella ricca dimora di Perry, che sua figlia non poteva essere pi\u00f9 fortunata di cos\u00ec.\nProduzione.\nIl film fu prodotto dalla Biograph Company e venne girato a Coytesville, nel New Jersey.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 7 luglio 1910."}
{"id": "3213202", "revid": "182193", "url": "https://it.wikipedia.org/wiki?curid=3213202", "title": "Kee Bird", "text": "Il Kee Bird, soprannome assegnato al bombardiere Boeing B-29-95-BW Superfortress della United States Army Air Forces (USAAF) immatricolato col numero \"45-21768\" ed assegnato al 46th Reconnaissance Squadron (46\u00ba Squadrone di Ricognizione), era un aereo militare che, dopo un atterraggio di emergenza nel nordovest della Groenlandia nel corso di una missione segreta di spionaggio durante la Guerra fredda, il 21 febbraio 1947, fu abbandonato dopo il salvataggio dell'equipaggio. L\u00ec rimase fino al 1994, quando una spedizione tent\u00f2 di recuperarlo, provocandone per\u00f2 la distruzione. Oggi i suoi rottami si trovano in questa posizione: \nRetroscena della missione.\nNei primi anni della Guerra fredda, le unit\u00e0 dello Strategic Air Command basate presso il Ladd Army Airfield, vicino a Fairbanks, in Alaska, vennero incaricate di compiere missioni di foto-ricognizione e mappatura.\nNei tardi anni 1940, le informazioni sulle potenzialit\u00e0 belliche e sugli intenti militari dell'Unione Sovietica erano scarse. Prima che fosse sviluppato il ricognitore d'alta quota Lockheed U-2 e i vari satelliti spia, i limiti tecnologici e le obiezioni di vari governi esteri limitavano le missioni statunitensi ai soli confini esterni dell'URSS. Il Ladd Field, data la vicinanza fisica con la costa sovietica orientale, era dunque uno degli avamposti pi\u00f9 importanti per lo svolgimento di queste missioni.\nIl Kee Bird, numero di serie 13662, fu costruito dalle officine Boeing a Wichita, in Kansas, tra la fine di agosto e i primi di settembre del 1945, e fu uno degli ultimi B-29 realizzati. Fu inizialmente basato presso il Grand Island Army Airfield, in Nebraska, e fu immatricolato dall'USAAF come \"45-21768\"; ai primi del 1946 venne assegnato al 46th Reconnaissance Squadron, insieme ad altri 18 velivoli del medesimo modello. In particolare, il Kee Bird fu equipaggiato con uno speciale impianto fotografico per la ricognizione, consistente in tre macchine fotografiche modello K-17B, due K-22 e una K-18, pi\u00f9 le predisposizioni per portarne altre. Cos\u00ec riallestito, ma senza asportare l'armamento standard da bombardiere, fu designato col codice F-13, ove la F- stava per \"photo reconnaissance series\".\nNella temperie che vedeva inasprirsi le tensioni con l'URSS, il SAC inizi\u00f2 a valutare la possibilit\u00e0 di attaccare la Russia attraverso il Circolo Polare Artico. Allo scopo fu varato il programma di ricognizioni denominato \"Project Nanook\", nel quadro del quale il 46\u00ba squadrone fu incaricato di mappare il nord della Groenlandia e di individuare eventuali attivit\u00e0 militari sovietiche in quel territorio disabitato. Il reparto fu basato presso il Ladd Field, vicino a Fairbanks, nel giugno 1946 e inizi\u00f2 ad operare nel mese seguente. I voli furono sfruttati per testare le possibilit\u00e0 di navigazione aerea attraverso il Polo Nord, sorvegliare e mappare l'Artico, effettuare monitoraggio atmosferico, testare uomini e mezzi nelle dure condizioni del Polo e effettuare missioni di ricognizione fotografica.\nL'ultimo volo.\nIl 20 febbraio 1947, il luogotenente Vern H. Arnett, comandante del Kee Bird, decoll\u00f2 per una missione considerata di routine, con 11 uomini di equipaggio. La missione era la settima effettuata dal B-29 e, come le precedenti, era classificata \"Top Secret\". L'aereo imbarcava carburante per un'autonomia pari a 26 ore, grazie all'aggiunta di un serbatoio supplementare ricavato nella stiva bombe, non utilizzata. La missione aveva una durata stimata tra le 12 e le 20 ore.\nCome le precedenti, anche questa missione era effettuata in rigoroso silenzio radio, per evitare intercettazioni nemiche. Tuttavia, alle 7:56 (ora locale) del 21 febbraio 1947, la stazione radio di punta Barrow capt\u00f2 un messaggio dal Kee Bird, che dava conto di avere il timone parzialmente bloccato da formazioni di ghiaccio, dovute allo scarso irradiamento solare. Due minuti dopo il comandante Arnett rifer\u00ec di aver incontrato una brutta perturbazione ad un'altitudine di 24.000 piedi, precisando altres\u00ec di essere in volo \"sulla terraferma, ma senza sapere dove\".\nTra le 9:50 e le 9:58 (ora locale) giunsero altri messaggi: il Kee Bird riferiva di avere un'autonomia residua di 4 minuti e che un atterraggio d'emergenza era altamente probabile. Il comandante non specific\u00f2 la posizione del velivolo; raccogliendo tutte le informazioni disponibili, si credette erroneamente che l'aereo potesse precipitare sulle coste settentrionali dell'Alaska.\nIn realt\u00e0 il luogotenente Arnett, ormai a corto di carburante, aveva deciso di far atterrare il B-29 su un piccolo lago ghiacciato nel nord della Groenlandia. Come venne successivamente appurato, il Kee Bird aveva sorvolato il Polo Nord, per poi effettuare una virata di 70\u00b0 a sud-est e un'altra di 120\u00b0 a sud-ovest. In questo frangente il pilota, disorientato dall'uniformit\u00e0 del pack ghiacciato, nel tentativo di fare rientro al Ladd Field aveva preso la direzione opposta.\nL'atterraggio fu piuttosto duro: l'aereo sub\u00ec danni ai carrelli e alle eliche. L'equipaggio ne usc\u00ec completamente sano e salvo, ma con viveri per sole due settimane circa.\nIl salvataggio.\nIl 21 febbraio il Ladd Field avvi\u00f2 le operazioni di ricerca e soccorso, affidate a due B-29 (matricole \"45-21871\" e \"45-21761\"), un Boeing B-17 Flying Fortress ed un anfibio Consolidated OA-10A Catalina. Venne altres\u00ec requisito allo scopo un Douglas C-74 Globemaster, che si trovava momentaneamente all'aeroporto per alcuni collaudi in clima freddo. Tutti gli aerei militari a lungo raggio locati in Alaska furono allertati e altri nove B-29 in dotazione al 28th Bomb Group presso l'Elmendorf Field risposero all'appello il 22 febbraio 1947. Questi aerei per\u00f2 non avevano serbatoi supplementari e non potevano raggiungere la Groenlandia, pertanto furono congedati.\nIl B-17, con a bordo personale del 5th Emergency Rescue Squadron, raggiunse punta Barrow per raccogliere informazioni dal personale della stazione radio. Le ricerche vere e proprie furono affidate ai B-29: il \"45-21871\" fu inviato a sorvolare la baia di MacKenzie, fino a 50 miglia dalla costa. Mentre era in volo sul settore, arriv\u00f2 una comunicazione dalla stazione radio di Point Barrow, che affermava di essere in contatto con il Kee Bird e che avrebbe comunicato a breve la posizione. Dieci minuti dopo venne data anche questa informazione: l'aereo si trovava nella Terra di Daugaard-Jensen, in Groenlandia, a una latitudine di 80 gradi nord e una longitudine di 61 gradi ovest, circa 280 miglia a nord della base USAF di Thule.\nIl B-29, visto che aveva carburante a sufficienza, si diresse in quella zona. Le coste groenlandesi furono raggiunte alle 23:45 (ora dell'Alaska); frattanto era per\u00f2 calata l'oscurit\u00e0, sicch\u00e9, non potendo avvistare presenza umana a terra, alle ore 01:30 del 22 febbraio 1947 il comando della missione ordin\u00f2 al velivolo di rientrare al Ladd Field.\nPoco prima per\u00f2, alle 23:10 del 21 febbraio 1947, un altro B-29, il \"45-21761\" (soprannominato \"Boeings Boner\") era decollato con un equipaggiamento specifico per il volo notturno, dirigendosi subito verso la Groenlandia. Guidati dai marconisti del Kee Bird, che osservavano gli astri per triangolare la propria posizione, gli uomini del velivolo di soccorso riuscirono a determinare la posizione approssimativa dei dispersi. Il settore fu raggiunto alle 07:45 e il relitto del velivolo fu localizzato alle 08:30. I soccorritori sorvolarono il Kee Bird per otto volte, gettando viveri e generi di conforto; l'equipaggio incidentato chiese e ottenne che gli fosse lanciato del carbone per scaldarsi e cucinare, cosa che fu subito fatta. I soccorritori istruirono i naufraghi affinch\u00e9 distruggessero il Radar, l'impianto LORAN, l'IFF, e mettessero in salvo tutti i documenti sensibili quali pellicole e mappe, per evitare che il nemico potesse appropriarsene. Fatto ci\u00f2, il B-29 ritorn\u00f2 al Ladd Field.\nAlle ore 19:00 del 22 febbraio 1947 la direzione dell'Air Transport Command ricevette una comunicazione dello Strategic Air Command, che rendeva noto come un B-29 si fosse schiantato in Groenlandia e fosse necessario inviare aiuto.\nIl comando allert\u00f2 due C-54D Skymaster (marche \"42-72640\" e \"42-72643\") affinch\u00e9 partissero subito dal Westover Field in Massachusetts alla volta della base di Thule. Il 42-72640, con a bordo razzi di assistenza al decollo, fu mandato al Goose Bay Airfield, nel Labrador, ad imbarcare materiali utili, e successivamente raggiunse Thule. Non appena furono disponibili, al pilota furono fornite le frequenze radio del Kee Bird. L'aereo effettu\u00f2 un sorvolo della scena dell'incidente, paracadutando generi di conforto.\nL'altro C-54, dopo aver caricato attrezzature a Westover e a Goose Bay, raggiunse Thule due giorni dopo.\nIl luogotenente Cavnar, pilota del C-54 \"42-72640\", rientr\u00f2 a Thule alle ore 01:31 del 24 febbraio. Frattanto un velivolo C-47 provvisto di pattini per neve fu inviato dal Ladd Field alla base Crystal II, nella Baia di Frobisher, pronto per unirsi alle operazioni. Il giorno dopo si scopr\u00ec che, a causa di un errore di 1 grado di longitudine nel localizzare l'aereo, lo stesso si trovava proprio nel punto in cui i soccorritori avevano deciso di atterrare. Fu proprio il pilota del Kee Bird a svelare l'errore, quando annunci\u00f2 alla radio che il relitto si trovava sul lago gelato. Ulteriori informazioni fornite dai naufraghi svelarono che lo specchio d'acqua gelato era ricoperto anche da una coltre di neve di spessore variabile tra 5 e 25\u00a0cm. Siccome era palese che il ghiaccio sopportava il peso non irrilevante del B-29, non sarebbe stato un problema farvi atterrare il ben pi\u00f9 leggero C-54. Inoltre il C-54 aveva la capacit\u00e0 di decollare anche su una superficie coperta da 25\u00a0cm di neve; restava pertanto da capire come effettuare l'avvicinamento.\nFu contattato per questo Edward Goodale, grande conoscitore dell'Artico, capo dell'ufficio meteorologico federale presso la base di Thule, che si imbarc\u00f2 sul C-54 per supportare l'equipaggio. Fu lui a far caricare a bordo alcune pale per aprire una \"pista\" sul lago ove era sceso il Kee Bird. Il decollo fu programmato per le 9:30 ora locale, giusto al termine della notte artica.\nIl velivolo 42-72640, equipaggiato con razzi di assistenza al decollo, part\u00ec da Thule alle 14:10. Al 42-72643 fu impartito l'ordine di scortare in volo l'altro velivolo.\nIl B-29 fu facilmente individuato, anche perch\u00e9 l'equipaggio aveva acceso un grande fal\u00f2 di segnalazione con alcuni bidoni di olio motore e pezzi di gomma. Il luogotenente Cavnar fece due passaggi sopra il Kee Bird e poi atterr\u00f2 senza problemi alle 15:43. Successivamente rull\u00f2 alcune volte avanti e indietro per ripulire la superficie ghiacciata del lago dalla neve. Fatto ci\u00f2, l'aereo fu alleggerito al massimo, eliminando tutti gli oggetti non essenziali.\nIl comandante del B-29 aveva gi\u00e0 distrutto i materiali riservati e le attrezzature, come gli era stato richiesto. Intanto il capitano Setterich, pilota del secondo C-54 (\"42-72643\") girava attorno al relitto scattando foto e osservando la scena.\nTutto l'equipaggio del Kee Bird fu fatto imbarcare sul C-54 che decoll\u00f2 alle 16:25 con l'aiuto dei razzi. In volo il luogotenente Pope visit\u00f2 i sopravvissuti, sui quali curiosamente non diagnostic\u00f2 alcun congelamento, ma solo alcuni lievi casi di ipotermia. Alle 18:40 il C-54 atterr\u00f2 a Thule e i sopravvissuti furono accolti con un'abbondante cena. Alle 22:00 i due C-54 ripartirono per il Westover Field, in Massachusetts con i superstiti a bordo, arrivando alle 12:43 dell'indomani. Il Kee Bird fu abbandonato e depennato da tutti gli elenchi aeronautici ufficiali.\nIl tentativo di recupero.\nPer quasi 50 anni il Kee Bird, rimasto praticamente intatto, rimase sul luogo dell'incidente, finch\u00e9, nel luglio del 1994, un team di appassionati guidati da Darryl Greenamyer cre\u00f2 la Kee Bird Limited Liability Co., una societ\u00e0 avente l'obiettivo di restaurarlo e recuperarlo. L'USAF, che aveva gi\u00e0 rinunciato a fare ci\u00f2, appoggi\u00f2 il progetto, reclamando per\u00f2 la propriet\u00e0 del velivolo. Il progetto era di riparare l'aereo sul posto, farlo volare fino alla base di Thule e, dopo ulteriori riparazioni, riportarlo negli Stati Uniti.\nUsando un De Havilland Caribou del 1962 come aereo d'appoggio, il team part\u00ec da Thule, trasportando pezzi di ricambi e materiali Kee Bird. Nei mesi estivi, il team trasport\u00f2 sul posto quattro nuovi motori, quattro nuove eliche, un montacarichi, nuovi pneumatici e un piccolo bulldozer. Motori, eliche e gomme furono rimpiazzati con successo insieme alle superfici di controllo (timoni, flap...). Mentre ci si avvicinava all'inverno l'ingegnere capo Rick Kriege si ammal\u00f2 e fu ricoverato in un ospedale in Canada, dove mor\u00ec due settimane dopo per i postumi di una trombosi. L'aereo tuttavia era gi\u00e0 quasi pronto per volare, ma il peggioramento delle condizioni meteorologiche costrinse Greenamyer e i suoi assistenti a ripartire.\nNel maggio 1995 Greenamyer ritorn\u00f2 sul posto con i suoi uomini. Entro il 21 maggio 1995 tutto era pronto per il decollo. Usando il bulldozer venne scavata una specie di \"pista\". I motori furono avviati senza problemi e Darryl Greenamyer, messosi ai comandi del velivolo, inizi\u00f2 il rullaggio sul lago gelato. Salvo alcuni problemi allo sterzo del carrello anteriore tutto sembrava andare per il meglio, quando la pompa ausiliaria del carburante si guast\u00f2 e inizi\u00f2 a perdere carburante nel retro della fusoliera, dove erano collocati numerosi contatti elettrici. Scoppi\u00f2 un incendio, che si propag\u00f2 in poco tempo a tutto l'aereo. L'equipaggio salt\u00f2 subito a terra senza conseguenze, ma il meccanico, Bob Vanderveen, che stava controllando i motori da un finestrino in fondo alla fusoliera, accus\u00f2 intossicazione da fumo.\nI tentativi di domare le fiamme furono vani e l'aereo fu gravemente danneggiato. Il progetto di recupero fu abbandonato e ci si aspettava che l'aereo a primavera, con lo scioglimento dei ghiacci, sarebbe finito sul fondo del lago.\nTuttavia, a inizio 2008, i rottami del velivolo erano ancora l\u00ec, su un accumulo di terra.\nIn TV.\nIl tentativo di recupero fu integralmente filmato e mandato in onda negli Stati Uniti nel 1996, col titolo \"B-29 Frozen in Time\". Lo stesso documentario fu trasmesso in Italia nel 2009 durante una puntata del programma Ulisse - Il piacere della scoperta, su Rai 3."}
{"id": "3213205", "revid": "1494169", "url": "https://it.wikipedia.org/wiki?curid=3213205", "title": "Al centro dell'uragano", "text": ""}
{"id": "3213207", "revid": "466539", "url": "https://it.wikipedia.org/wiki?curid=3213207", "title": "Ivan Aleksandrovi\u010d Il'in", "text": "Biografia.\nFu un sostenitore dell'Armata Bianca durante la guerra civile russa, rimanendo anche al termine del conflitto molto critico nei confronti del governo comunista in Unione Sovietica. Antisovietico e anticomunista, fu un esponente della tradizione del pensiero religioso russo influenzato dall'idealismo tedesco. Espulso da Lenin nel 1922, dovette riparare in Germania."}
{"id": "3213208", "revid": "106908", "url": "https://it.wikipedia.org/wiki?curid=3213208", "title": "Il'in", "text": ""}
{"id": "3213210", "revid": "228587", "url": "https://it.wikipedia.org/wiki?curid=3213210", "title": "Jolene (Live Under Blackpool Lights)", "text": "Jolene (Live Under Blackpool Lights) fu pubblicato come singolo dal vivo dal gruppo rock statunitense The White Stripes. Il singolo raggiunse la 16\u00aa posizione nella classifica dei singoli del Regno Unito nel novembre del 2004. The White Stripes avevano gi\u00e0 pubblicato in precedenza una versione in studio di \"Jolene\", come Lato B per il loro singolo di 2.000 copie \"Hello Operator\", dall'album \"De Stijl\".\nIl singolo \"Jolene (Live Under Blackpool Lights)\" \u00e8 tratto dal DVD live uscito il 7 dicembre 2004 Under Blackpool Lights.\n\"Jolene\" \u00e8 una cover della cantautrice statunitense Dolly Parton."}
{"id": "3213212", "revid": "767487", "url": "https://it.wikipedia.org/wiki?curid=3213212", "title": "Johann Adam Bergk", "text": ""}
{"id": "3213213", "revid": "36338107", "url": "https://it.wikipedia.org/wiki?curid=3213213", "title": "Nikolaj \u017dukovskij", "text": ""}
{"id": "3213214", "revid": "36338112", "url": "https://it.wikipedia.org/wiki?curid=3213214", "title": "Ivan Il'in", "text": ""}
{"id": "3213220", "revid": "767487", "url": "https://it.wikipedia.org/wiki?curid=3213220", "title": "Serious Sixteen", "text": "Serious Sixteen \u00e8 un cortometraggio muto del 1910 diretto da David W. Griffith.\nFu il primo degli ottantasei film che Mabel Van Buren avrebbe girato nella sua carriera.\nProduzione.\nIl film fu prodotto dalla Biograph Company, venne girato al Delaware Water Gap, nel New Jersey.\nDistribuzione.\nDistribuito dalla Biograph Company, il film - un cortometraggio in 163 metri - usc\u00ec nelle sale cinematografiche statunitensi il 21 luglio 1910. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"As the Bells Rang Out!\"."}
{"id": "3213221", "revid": "287204", "url": "https://it.wikipedia.org/wiki?curid=3213221", "title": "Robert Hiltzik", "text": "\u00c8 noto per aver diretto e sceneggiato il film horror \"Sleepaway Camp\" nel 1983. Vent'anni dopo, scoprendo da un sito internet che il suo film era diventato un \"cult\" e scoprendo che altri registi ne avevano diretto diversi sequel, sceneggi\u00f2 e diresse il film \"Return to Sleepaway Camp\", che usc\u00ec nelle sale statunitensi nel 2008.\nAttualmente vive con la moglie Michele Tatosian, produttrice di \"Sleepaway Camp\", e con le loro figlie Samantha, Emily e Lindsey e svolge anche il lavoro di legale.\nAttualmente sta lavorando al film \"Sleepaway Camp Reunion\", il cui rilascio \u00e8 previsto per il 2011."}
{"id": "3213228", "revid": "36338253", "url": "https://it.wikipedia.org/wiki?curid=3213228", "title": "Piotr Chaadaev", "text": ""}
{"id": "3213230", "revid": "36338283", "url": "https://it.wikipedia.org/wiki?curid=3213230", "title": "Pjotr \u010caadaev", "text": ""}
{"id": "3213231", "revid": "1566286", "url": "https://it.wikipedia.org/wiki?curid=3213231", "title": "Alexander Gould", "text": "Biografia.\nHa debuttato al cinema nel 1998, ad appena 4 anni, nel film \"City of Angels - La citt\u00e0 degli angeli\".\nNel 2017 si \u00e8 laureato in Filosofia alla Brandeis University, di Waltham, Massachusetts.\nDoppiatori italiani.\nDa doppiatore \u00e8 sostituito da:"}
{"id": "3213232", "revid": "36338301", "url": "https://it.wikipedia.org/wiki?curid=3213232", "title": "Alexander Sumarokov", "text": ""}
{"id": "3213233", "revid": "72396", "url": "https://it.wikipedia.org/wiki?curid=3213233", "title": "Colonne sonore di K-On!", "text": "Lista delle colonne sonore della serie televisiva anime di \"K-On!\"."}
{"id": "3213234", "revid": "123130585", "url": "https://it.wikipedia.org/wiki?curid=3213234", "title": "Le Point", "text": "Le Point \u00e8 un settimanale francese. \u00c8 il principale periodico generalista ed \u00e8 di area centro (considerato di sensibilit\u00e0 liberal)."}
{"id": "3213235", "revid": "1543377", "url": "https://it.wikipedia.org/wiki?curid=3213235", "title": "Francis Tyler", "text": "Biografia.\nAi V Giochi olimpici invernali (edizione disputatasi nel 1948 a Sankt Moritz, Svizzera) vinse la medaglia d'oro nel Bob a quattro con i connazionali Patrick Martin, Edward Rimkus e William D'Amico partecipando per la nazionale statunitense II, superando la nazionale belga a l'altra statunitense (medaglia d'argento e medaglia di bronzo).\nIl tempo totalizzato fu di 5:20,1, con un breve distacco dagli altri due tempi: 5:21,3 e 5:21,5"}
{"id": "3213238", "revid": "287204", "url": "https://it.wikipedia.org/wiki?curid=3213238", "title": "Classe Formidabile", "text": "La classe \"Formidabile\", della Regia Marina, era costituita da due pirocorvette corazzate, il \"Formidabile\" e la nave gemella \"Terribile\", costruite tra il 1860 ed 1l 1862.\nCaratteristiche.\nCorvette in legno, ordinate al cantiere francese \"Forges et Chantiers de la M\u00e9diterran\u00e9e\" di Tolone, erano rivestite da piastre di ferro, montavano tre alberi armati con vele auriche.\nStoria.\nVarate entrambe nel 1861, furono le prime unit\u00e0 corazzate della Regia Marina.\nIl 20 luglio 1866 parteciparono, inquadrate nella Terza Divisione guidata dal capitano di vascello Augusto Riboty, alla battaglia di Lissa. Avendo, il giorno prima, attaccato con successo i Forti del porto di San Giorgio dell'isola di Lissa, il \"Formidabile\" fu danneggiato dalla reazione nemica e la mattina del 20, quando la flotta austriaca attacc\u00f2, si stava dirigendo verso Ancona per riparazioni, mentre il \"Terribile\" si attard\u00f2 presso Comisa, dove era avvenuto lo sbarco italiano, e non pot\u00e9 raggiungere la flotta in tempo. Per l'azione contro i forti di S. Giorgio, il capitano di fregata Simone Pacoret de Saint Bon, capitano del \"Formidabile\", ricevette la medaglia d'oro al valore militare.\nNel 1878 l'armamento fu modificato, sostituendo quello preesistente con 8 cannoni a retrocarica da 200\u00a0mm. Dal 1887 furono adibite a nave scuola cannonieri e l'armamento fu ridotto a 6 cannoni da 105mm."}
{"id": "3213242", "revid": "36338409", "url": "https://it.wikipedia.org/wiki?curid=3213242", "title": "Alexander Dmitriev-Mamonov", "text": ""}
{"id": "3213243", "revid": "287204", "url": "https://it.wikipedia.org/wiki?curid=3213243", "title": "Crotalus aquilus", "text": "Il Crotalus aquilus \u00e8 una specie di serpente velenosa trovata negli altopiani del Messico centrale. Attualmente non sono state riconosciute sottospecie.\nDescrizione.\nQuesta specie arriva fino a 67,8\u00a0cm di lunghezza, a volte meno di 50\u00a0cm di lunghezza.\nSi nutre di roditori e altri piccoli mammiferi, uccelli, pesci, anfibi e altri rettili.\nDistribuzione geografica.\nVive negli altopiani del Messico centrale negli Stati di Guanajuato, Hidalgo, M\u00e9xico, Michoac\u00e1n e San Luis Potos\u00ed.\nHabitat.\nQuesti serpenti si trovano in habitat erbosi e generalmente rocciosi, aperti a nord della Cordigliera vulcanica trasversale. Si trovano anche nelle foreste di pini e di querce.\nStato di conservazione.\nQuesta specie \u00e8 classificata come a rischio minimo (LC) sull'IUCN lista rossa delle specie minacciate. La popolazione sta calando. L'anno in cui \u00e8 stato valutato \u00e8 il 2007."}
{"id": "3213244", "revid": "253269", "url": "https://it.wikipedia.org/wiki?curid=3213244", "title": "Austin Pendleton", "text": "Biografia.\nFiglio di un uomo d'affari e dell'attrice Frances Manchester Pendleton, si \u00e8 formato presso l'HB Studio di New York.\n\u00c8 sposato dal 1970 con l'attrice Katina Cummings da cui ha avuto una figlia, Audrey Christine.\nDoppiatori italiani.\nDa doppiatore \u00e8 sostituito da"}
{"id": "3213254", "revid": "1543377", "url": "https://it.wikipedia.org/wiki?curid=3213254", "title": "My Doorbell", "text": "My Doorbell \u00e8 la terza traccia del gruppo rock statunitense The White Stripes. Dal loro album Get Behind Me Satan del 2005 e il secondo singolo ad essere estratto dall'album. Il brano ha ottenuto nel 2006 una nomination ai Grammy Awards per la migliore performance pop di un duo o gruppo per la loro voce.\nVideo Musicale.\nIl video di questo singolo \u00e8 stato diretto da i fratelli Malloy, girato in bianco e nero, ritrae Jack White e Meg White esibirsi di fronte a una folla di bambini entusiasmati dal vedere la band."}
{"id": "3213255", "revid": "767487", "url": "https://it.wikipedia.org/wiki?curid=3213255", "title": "As the Bells Rang Out!", "text": "As the Bells Rang Out! \u00e8 un cortometraggio muto del 1910 diretto da David W. Griffith. Prodotto e distribuito dalla Biograph Company, il film usc\u00ec nelle sale cinematografiche statunitensi il 21 luglio 1910.\nProduzione.\nIl film fu prodotto dalla Biograph Company. Venne girato il 18 agosto 1910.\nDistribuzione.\nDistribuito dalla Biograph Company, usc\u00ec nelle sale cinematografiche statunitensi il 21 luglio 1910. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Serious Sixteen\". Copia della pellicola viene conservata negli archivi della Library of Congress."}
{"id": "3213258", "revid": "2044019", "url": "https://it.wikipedia.org/wiki?curid=3213258", "title": "Vicki Lewis", "text": "Nel 1994 ha avuto una relazione con Nick Nolte, conosciuto sul set de \"Una figlia in carriera\", ma la loro relazione fin\u00ec nel 2003 quando Nick l'aveva lasciata per Clytie Lane. Ha recitato in diversi musical a Broadway, tra cui \"Chicago\" e \"Mack and Mabel.\"\nDal 2008 \u00e8 sposata col tecnico del suono Philip G. Allen.\nDoppiatrici italiane.\nDa doppiatrice \u00e8 sostituita da:"}
{"id": "3213261", "revid": "1543377", "url": "https://it.wikipedia.org/wiki?curid=3213261", "title": "Oley", "text": "Oley \u00e8 una township degli Stati Uniti d'America, nella contea di Berks nello Stato della Pennsylvania. Secondo il censimento del 2000 la popolazione \u00e8 di 3.583 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,66%), seguita da quella asiatica (0,28%) dati del 2000."}
{"id": "3213264", "revid": "547034", "url": "https://it.wikipedia.org/wiki?curid=3213264", "title": "Staffatrice", "text": "La staffatrice automatica \u00e8 una macchina utilizzata in edilizia per la produzione di staffe, elementi trasversali delle comuni armature in ferro per cemento armato.\nDescrizione.\nLe moderne staffatrici automatiche lavorano generalmente ferro in bobine o \"coils\", nei diametri compresi generalmente tra 6 e 16 mm.\nQueste macchine comprendono i seguenti organi : organo di raddrizzatura per rendere rettilineo il ferro proveniente da bobine; organo di traino per avanzare il ferro; organo di misurazione al fine di misurare la lunghezza dei vari lati delle staffe; organo di piegatura che effettua le pieghe necessarie per ottenere la forma desiderata ed infine un organo di taglio.\nIl controllo di queste macchine \u00e8 affidato a un controllo numerico o PLC industriale e l'ingresso dei dati \u00e8 facilitato da un monitor. Per l'azionamento degli organi della staffatrice automatica si possono utilizzare particolari motori elettrici (comunemente \"servomotore\"), oppure dispositivi idraulici quali motori e cilindri idraulici.\nFunzionamento.\nUna volta programmati i dati relativi alla staffa da realizzare, la staffatrice automatica avanza il ferro attraverso l'organo di raddrizzatura, generalmente costituito da una serie di ruote contrapposte. Queste ruote sono regolabili in relazione al diametro del ferro da lavorare.\nL'avanzamento del ferro \u00e8 ottenuto tramite una o pi\u00f9 ruote di traino, mantenute in forte aderenza sul tondino di ferro generalmente tramite cilindri pressurizzati da aria compressa o olio.\nIl ferro, spinto dalle ruote di traino, mette in movimento una o pi\u00f9 ruote di misurazione, collegate ad un encoder, al fine di controllare l'esatta lunghezza dei lati della staffa.\nUna volta avanzato il ferro della lunghezza desiderata, esso viene automaticamente piegato da un organo di piega, generalmente costituito da un mandrino centrale e da un perno periferico, montati su un braccio o disco. Il mandrino centrale \u00e8 sostituibile in funzione del raggio di piegatura desiderato che varia con il diametro del ferro in lavorazione.\nLa sequenza di avanzamenti e piegature determina la dimensione e la forma della staffa; una volta terminata essa viene tagliata, cio\u00e8 separata dal tondino in lavorazione. L'organo di taglio \u00e8 generalmente localizzato nelle immediate vicinanze dell'organo di piega.\nDati tecnici.\nLe moderne staffatrici automatiche sono macchine molto veloci e presentano mediamente le seguenti caratteristiche :\nIl ciclo di produzione di una comune staffa rettangolare di sviluppo complessivo di 1500 mm con 5 pieghe necessita circa 3 secondi e pertanto la produttivit\u00e0 teorica per minuto \u00e8 di 40 staffe (utilizzando 2 ferri simultaneamente).\nTali altissime prestazioni consentono di abbattere il costo di produzione delle staffe per cemento armato ed hanno favorito la diffusione delle staffatrici automatiche in luogo della vecchia modalit\u00e0 manuale di produzione."}
{"id": "3213268", "revid": "688967", "url": "https://it.wikipedia.org/wiki?curid=3213268", "title": "Non conosco nessun Patrizio", "text": "Non conosco nessun Patrizio \u00e8 un album pubblicato il 28 settembre 2010 dalla cantante italiana Milva e che contiene 9 cover di pezzi di Franco Battiato pi\u00f9 una track inedita che gli d\u00e0 il titolo.\nCon questo album l'artista annuncia il suo addio alle scene, almeno per quanto riguarda le esibizioni dal vivo, dopo mezzo secolo di palcoscenico vissuto in tutto il mondo. Con la scomparsa dell'artista, avvenuta il 23 aprile 2021, \"Non conosco nessun Patrizio\" risulter\u00e0 essere il suo ultimo lavoro pubblicato in vita.\nL'album, che \u00e8 il terzo frutto della collaborazione fra i due artisti (dopo \"Milva e dintorni\" e \"Svegliando l'amante che dorme\"), offre una reinterpretazione delle canzoni composte da Franco Battiato e Giusto Pio, con l'inedito che d\u00e0 il nome all'album firmato per il testo dal filosofo Manlio Sgalambro."}
