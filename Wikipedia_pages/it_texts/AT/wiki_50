{"id": "3219482", "revid": "1543377", "url": "https://it.wikipedia.org/wiki?curid=3219482", "title": "Architecture &amp; Morality", "text": "Architecture &amp; Morality \u00e8 il terzo album degli Orchestral Manoeuvres in the Dark, pubblicato nel 1981.\nIl disco.\nL'album comprende nove brani inediti, nel solco dei precedenti lavori per sonorit\u00e0 e stile, tranne \"The New Stone Age\", in cui le tastiere cedono sorprendentemente il passo alla chitarra elettrica. Altra novit\u00e0 fu l'esordio di Paul Humphreys come cantante solista in \"Souvenir\". Il brano \"Georgia\" ebbe un'origine travagliata: scritto e scartato (pubblicato solo nel 1988 col titolo \"Gravity Never Failed\") fu interamente sostituito da un altro brano che tuttavia ne conserv\u00f2 il titolo.\nTre singoli furono tratti dall'album: \"Souvenir\", melodico e sognante, \"Joan of Arc\" e \"Joan of Arc (Maid of Orleans)\" (pi\u00f9 noto semplicemente come \"Maid of Orleans\"), questi ultimi entrambi ispirati a Giovanna d'Arco. In origine era previsto solo il primo brano; il 30 maggio 1981, nel giorno del 550\u00ba anniversario del rogo di Giovanna d'Arco, Andrew McCluskey scrisse di getto il secondo pezzo, la cui parte musicale gioca su sonorit\u00e0 ed echi prolungati, mentre il testo \u00e8 composto da due sole, incisive, strofe.\nIl video ufficiale di \"Joan of Arc (Maid of Orleans)\" si apre con un paesaggio innevato, immagine del passato, cui si contrappone il presente di una partita a scacchi in una stanza illuminata dalla luce di un camino. Nel momento in cui McCluskey inizia a cantare appare per incanto la figura di Giovanna d'Arco (interpretata dall'attrice teatrale Julia Tobin) dall'altra parte della scacchiera di Paul Humphreys. In una complessa serie di rimandi simbolici, il video si conclude con la figura di Giovanna d'Arco che cavalca nuovamente, nella neve, oltre i vetri della stanza.\nTutti i tre singoli, adattati per un'esecuzione sinfonica, furono rivisitati ed eseguiti il 20 giugno 2009 insieme alla Royal Liverpool Philharmonic Orchestra e raccolti, unitamente ad altri successi, in uno speciale DVD.\nEsecuzioni dal vivo.\nLa pubblicazione dell'album fu seguito da un tour del Regno Unito e l'Irlanda a partire da novembre 1981 continuando in Europa, compresi tre concerti a Roma, Torino e Reggio Emilia, e negli Stati Uniti fino alla fine di 1982. Il concerto al Theatre Royal Drury Lane di Londra fu ripreso anche in video, trasmesso dalla BBC nel 1982 e successivamente pubblicato in VHS . La registrazione fu anche pubblicata in DVD nel insieme ad un'edizione speciale dall'album in CD nel 2007 .\nA maggio e giugno dello stesso anno il gruppo, riformato dopo la scissione del 1989, comincia un breve tour eseguendo l'album intero dal vivo nella prima parte di ogni concerto. Le performance sono state registrate e successivamente pubblicate nel CD e DVD \"Architecture &amp; Morality &amp; More\" nel 2008 .\nIl 9 marzo 2016 il gruppo tiene un concerto al Royal Albert Hall di Londra con una performance dal vivo di tutti i brani de \"Architecture &amp; Morality\" preceduta da un'esecuzione dal vivo dell'album del 1983 Dazzle Ships. Le registrazioni del concerto sono state pubblicate il giorno successivo al concerto in CD e in vinile.\nTracce.\nLato A\nLato B\nBonus track edizione 2003"}
{"id": "3219484", "revid": "799790", "url": "https://it.wikipedia.org/wiki?curid=3219484", "title": "Yoshitaka Amano", "text": "Amano inizia la propria carriera lavorando come animatore, ma arrivando alla popolarit\u00e0 soltanto grazie alle illustrazioni realizzate per il film d'animazione nipponica \"Vampire Hunter D\", oltre che per il suo lavoro di character designer, illustratore e disegnatore del logo per la popolare serie di videogiochi \"Final Fantasy\" sviluppata dalla Square Enix (in precedenza Square Soft).\nLe sue influenze artistiche includono fumetti occidentali, Leonardo da Vinci, art nouveau e le incisioni su legno della tradizione giapponese. Ha ottenuto molti riconoscimenti per il suo lavoro, incluso un Premio Seiun e un Bram Stoker Award per la sua collaborazione con Neil Gaiman nella realizzazione di \"\". A inizio 2010 ha fondato lo Studio Deva Loka, una compagnia di produzione cinematografica."}
{"id": "3219487", "revid": "287204", "url": "https://it.wikipedia.org/wiki?curid=3219487", "title": "James De Carle Sowerby", "text": "Ha continuato l'attivit\u00e0 di suo padre, James Sowerby, ed assieme a suo fratello George Brettingham Sowerby ha pubblicato il secondo volume del \"Mineral Conchology of Great Britain\", iniziato da suo padre.\nAssieme al cugino, fond\u00f2 la \"Royal Botanic Society and Gardens\", restandone segretario per trent'anni."}
{"id": "3219490", "revid": "96758", "url": "https://it.wikipedia.org/wiki?curid=3219490", "title": "Ondskan", "text": ""}
{"id": "3219507", "revid": "46291", "url": "https://it.wikipedia.org/wiki?curid=3219507", "title": "Rhamnus frangula", "text": "La Frangola (Rhamnus frangula Frangula alnus) \u00e8 una pianta arborea, appartenente alla famiglia delle Ramnacee, originaria dell'Europa e dell'Asia.\nDistribuzione e habitat.\nPredilige terreni umidi e sabbiosi, nei boschi di pianura o di montagna, lungo le rive dei fiumi o delle paludi, nei terreni asciutti assume un portamento pi\u00f9 compatto.\nMorfologia.\nPortamento.\nArbusto alto fino a 4\u20135 m (in media 2\u20133 m) generalmente con pochi rami alterni sviluppati per lo pi\u00f9 alle estremit\u00e0.\nFoglie.\nLe foglie sono alterne caduche, con un picciolo pi\u00f9 lungo delle stipole che sono lunghe 4\u20137\u00a0cm, lamina ovato ellittica, ottusa o pi\u00f9 spesso acuminata, con 8 nervi per lato e margine intero. Adulte sono glabre da giovani leggermente pelose come i giovanissimi rami e gemme. Le stipole brevi e strette cadono prestissimo.\nFiori.\nI fiori sono piccoli raccolti in fascetti ascellari di 2-6, ermafroditi piccoli 3\u20134\u00a0mm, perigini, con ricettacolo glabro imbutiforme e 5 sepali glabri e biancastri. I petali sono 5 anch'essi bianchicci e concavi pi\u00f9 piccoli dei sepali. Ogni petalo ha 5 stami. ovario a 3 logge con stilo unico. Nei terreni umidi i rami si accrescono tutta l'estate e portano fiori all'ascella di ogni foglia, quindi nel periodo estivo si possono trovare su ogni ramo dalla estremit\u00e0 boccioli, fiori, frutti verdi poi rossi poi neri. Nei luoghi asciutti la pianta fiorisce solo a primavera.\nFrutti.\nIl frutto maturo \u00e8 una piccola drupa nero-bluastra di 6\u20137\u00a0mm, sferica, un po' pi\u00f9 larga che lunga, con un seme per loggia di colore giallo, quasi rotondo, appiattito, con un tegumento coriaceo.\nCorteccia.\nLa corteccia \u00e8 grigio violacea o grigio piombo, con numerose lenticelle bianco grigiastre rotonde nei rami giovani e allungate trasversalmente nei vecchi.\nSpecie simili.\nPu\u00f2 essere confusa con:\nIn generale, le cortecce di tutti questi \"Rhamnus\" hanno il sughero rossiccio ma con tonalit\u00e0 pi\u00f9 tendenti al giallo o al rosso mattone e si possono ritenere pi\u00f9 che surrogati della vera Frangora.\nPrincipi attivi.\nLa corteccia contiene antrachinoni, glicofrangullina, frangullina, ramnoxantina, ramnocerina, acido arachinico, altre sostanze amare, si ritiene possibile la presenza di una tossina la ramnotossina.\nUsi.\nIl carbone ottenuto dalla Frangola \u00e8 quello a pi\u00f9 rapida combustione che si conosca.\nPer questo, viene utilizzato, soprattutto in Svizzera e nei paesi dell'Est Europa, per produrre polvere da sparo.\nNel bolognese venivano utilizzati i rametti per produrre cannucce per pipa. In fitoterapia viene utilizzata la corteccia essiccata a scopi lassativi e contro le infiammazioni intestinali.\nLa linfa pu\u00f2 essere utilizzata come collutorio contro afte o stomatiti. La corteccia fresca o non ben essiccata, come pure le bacche, se ingerite in grossa quantit\u00e0, hanno effetti collaterali quali vomito, coliche e altri leggeri sintomi da avvelenamento."}
{"id": "3219508", "revid": "110157", "url": "https://it.wikipedia.org/wiki?curid=3219508", "title": "Dorothea Maria Graff", "text": "Biografia.\nEra la figlia secondogenita del pittore Johann Andreas Graff (1637-1701) e della pittrice Anna Maria Sibylla Merian (1647-1717)\nFu sua madrina la pittrice di Norimberga Dorothea Maria Auerin, un'allieva di sua madre. Tra il 1678 e d il 1699, Dorothea visse con la sua famiglia a Norimberga, Francoforte sul Meno, Wieuwerd ed Amsterdam.\nMerian e le sue due figlie aprirono uno studio e si dedicarono alla pittura di piante, uccelli ed insetti e crearono opere d'arte basate sui migliori acquerelli del \"Libro dei bruchi\". Questo libro, costituito da due volumi, conteneva una serie di acquerelli di Anna Maria Sibylla Merian rappresentanti falene e farfalle in tutti gli stadi della loro metamorfosi, a partire dalle uova, fino ai bruchi ed infine agli adulti.\nNel 1699 part\u00ec con la madre alla volta del Suriname alla ricerca di piante ed insetti tropicali. Probabilmente apprese dalla madre non solo l'arte del disegno e della pittura, ma anche impar\u00f2 come effettuare la ricerca e la preparazione degli insetti. Insieme alla madre ricerc\u00f2, coltiv\u00f2 e allev\u00f2, disegn\u00f2 e descrisse piante ed insetti indigeni.\nTuttavia Merian nel suo \"Metamorphosys\" non cita la figlia, ma ringrazia i suoi informatori indiani ed africani.\nNel settembre 1701, Dorothea e la madre ritornarono ad Amsterdam, Dopo alcuni mesi la Graff si spos\u00f2 con il chirurgo Philip Hendriks di Heidelberg, che aveva uno studio ad Amsterdam. Dal matrimonio nacque un figlio che mor\u00ec in tenera et\u00e0.\nDopo la morte del marito nel 1711, Dorothea inizi\u00f2 a chiamarsi anche Merian. Quando sua madre nel 1714, in conseguenza di un colpo apoplettico, rimase paralizzata, si prese cura di lei.\nNel 1715 si rispos\u00f2 con il pittore svizzero Georg Gsell (1673-1740), da cui ebbe tre figli ed una figlia.\nNel 1717 pubblic\u00f2 il terzo volume del libro \"Der rupsen begin, voedsel en wonderbaare verandering...\" (ovvero \"Il libro dei bruchi\"), l'ultimo libro della madre recentemente scomparsa. Sotto il titolo del frontespizio compare il nome di Dorothea Maria Henricie come editore e l'accenno all'appendice relativa agli insetti ad opera della sorella Johanna Herolt-Graff (appendice che non sar\u00e0 mai pubblicata nel \"Libro dei bruchi\").\nLo zar Pietro il Grande, che soggiorn\u00f2 nei Paesi Bassi negli anni 1716-1717, venne a conoscenza delle opere delle Merian e chiese che la coppia Gsell-Merian venisse al suo servizio. Prima di partire, Dorothea vendette tutti i disegni, le stampe e i testi dei libri di sua madre all'editore di Amsterdam Johannes Oosterwijk. Nell'ottobre 1717 giunsero a San Pietroburgo dove Georg fu nominato pittore di corte e Dorothea si occup\u00f2 di educazione artistica presso l'Accademia delle Scienze e fu amministratrice della collezione di storia naturale. Esegu\u00ec anche dipinti di fiori ed uccelli per il gabinetto delle curiosit\u00e0 dello zar.\nNel 1736 ritorn\u00f2 ad Amsterdam per acquistare un certo numero di opere della madre per l'Accademia.\nSecondo lo storico dell'arte russo Somov, Dorothea fu \"la principale divulgatrice della pittura europea\" in Russia."}
{"id": "3219512", "revid": "124269241", "url": "https://it.wikipedia.org/wiki?curid=3219512", "title": "Remington Arms", "text": "La Remington Arms \u00e8 un'azienda statunitense produttrice di armi da fuoco e munizioni, fondata nel 1816 da Eliphalet Remington a Ilion, come \"E. Remington and Sons\".\nEssa \u00e8 la pi\u00f9 antica societ\u00e0 negli Stati Uniti a produrre ancora il suo prodotto di origine ed il pi\u00f9 antico produttore ininterrotto in America del Nord, nonch\u00e9 il maggior produttore statunitense di fucili da caccia, e i suoi prodotti sono distribuiti in oltre 60 Stati del mondo. Fa parte del Freedom Group, di propriet\u00e0 di Cerberus Capital Management.\nStoria.\nXIX secolo.\nLa Remington venne fondata nel 1816. Eliphalet Remington credeva di poter costruire un fucile migliore di quello che avrebbe potuto trovare sul mercato. Le comunit\u00e0 agricole della regione erano famose per le loro diverse abilit\u00e0 ed autosufficienza e nella stagione invernale praticavano l'artigianato che forniva prodotti per l'auto-impiego e anche per la vendita. Eliphalet padre era un fabbro e voleva espandere il suo commercio nella produzione di canne da fucile. I residenti locali costruivano spesso i loro fucili proprio per risparmiare sui costi ma erano costretti ad acquistare le canne. Eliphalet mand\u00f2 il figlio da un produttore di canne ben noto, in una grande citt\u00e0, per l'acquisto di una canna, con l'incarico di osservare la tecnica di produzione della stessa. In quel tempo il metodo era quello di scaldare e avvolgere delle strisce piatte di acciaio attorno a un'asta di metallo del calibro desiderato. Riscaldando e martellando le strisce a spirale attorno all'asta centrale, la canna di metallo si fondeva in un cilindro solido, a quel punto veniva estratta l'asta che aveva funto da anima, e infine si temprava la canna. Quando il giovane torn\u00f2 a casa, la sua famiglia realizz\u00f2 una produzione di canne da fucile presso la bottega di fabbro del padre, sita a Ilion Gorge, vicino a New York.\nInizi\u00f2 la progettazione e la costruzione di un fucile a pietra focaia per se stesso. Nell'autunno dello stesso anno partecip\u00f2 a una gara di tiro, anche se fin\u00ec al secondo posto il suo fucile impression\u00f2 gli altri tiratori. Prima che Eliphalet avesse lasciato il campo di tiro aveva ricevuto cos\u00ec tanti ordini da altri concorrenti che decise ufficialmente di entrare nel commercio di armi da fuoco. Nel 1828 trasfer\u00ec la fabbrica nella vicina Ilion, nello stesso sito in cui \u00e8 ubicato l'attuale impianto della Remington.\nNel 1865 Philo Remington cre\u00f2 una societ\u00e0 per azioni e nel 1873 inizi\u00f2 una nuova avventura con la produzione di macchine da scrivere di marca Remington che cedette poi nel 1886. La societ\u00e0 divenne Remington Rand e il settore delle armi da fuoco \"Remington Arms Company\". Nel 1888 la Remington venne acquistata da \"Marcus Hartley e Partners\", una grande catena di articoli sportivi che possedeva anche la \"Union Metallic Cartridge Company\" a Bridgeport. Il sito di Bridgeport divenne un impianto per la produzione di munizioni Remington.\nXX secolo.\nNel 1912 la Remington e la \"Union Metallic Cartridge\" vennero fusi in un'unica societ\u00e0 denominata \"Remington UMC\". Ancora oggi Remington produce munizioni marca \"UMC\". Nel 1915 lo stabilimento di Ilion \u00e8 stato ampliato e con questa estensione \u00e8 diventato sostanzialmente lo stesso impianto esistente al giorno d'oggi. Durante la prima guerra mondiale, Remington produsse armi sotto contratto per diverse potenze alleate. Remington produsse fucili M1907-15 Berthier per Francia, Pattern 1914 Enfield per il Regno Unito e il modello 1891 Mosin -Nagant per l'Impero russo. Mentre la guerra andava intensificandosi, la produzione di Remington crebbe sempre di pi\u00f9.\nQuando gli Stati Uniti entrarono in guerra, Remington si ciment\u00f2 nello sforzo bellico. Fra i notevoli contributi di Remington figur\u00f2 lo sviluppo e la produzione degli Stati Uniti del fucile M1917 Enfield, una versione semplificata del modello britannico del 1914 e lo sviluppo del dispositivo Pedersen. Verso la fine della guerra, il crollo del governo imperiale russo ebbe un grave impatto sulle finanze della Remington. La Russia aveva ordinato enormi quantit\u00e0 di armi e munizioni, ma si trov\u00f2 a corto di risorse per pagare gli ordini. Ritard\u00f2 pertanto i pagamenti, puntando su presunti difetti dei prodotti Remington. Quando i bolscevichi presero il potere con la Rivoluzione russa, non riconobbero il contratto. Remington venne lasciata con enormi scorte di armi e munizioni e senza prospettive per il pagamento. L'intervento del governo degli Stati Uniti fu necessario per salvare la societ\u00e0 dalla bancarotta. Notando la crescita esplosiva del business all'inizio della guerra ed il precipitoso declino alla fine della stessa, Remington prese la decisione consapevole di promuovere e valorizzare la sua linea di prodotti sportivi. Pertanto privilegi\u00f2 i prodotti per la caccia come attivit\u00e0 pi\u00f9 stabile che la aiutasse a sopravvivere agli alti e bassi del futuro.\nDurante la grande depressione, Remington venne acquistata dalla DuPont Corporation, che aveva fatto la sua fortuna con miglioramenti alla polvere da sparo. Un anno dopo, la Remington acquis\u00ec la \"Peters Cartridge Company \"; ancora oggi molti marchi di fabbrica Remington riportano la sigla \"R-P\" ad indicare \"Remington-Peters\".\nNel 1940 l'esercito statunitense era preoccupato per la sua capacit\u00e0 di approvvigionamento di munizioni e chiese alla Remington di collaborare ad un piano di espansione nazionale. Con l'aiuto di DuPont, Remington costru\u00ec le fabbriche di munizioni di \"Lake City Arsenal\" e \"Denver Ordnance\" ea altri tre impianti pi\u00f9 tardi. Sebbene gli impianti appartenessero al governo degli Stati Uniti, alla Remington era stato chiesto di sorvegliare il loro funzionamento. Tra le armi Remington prodotte per il governo durante la seconda guerra mondiale vi fu il famoso fucile Springfield M1903.\nNel corso degli anni 1950 e 1960, Remington si diversific\u00f2 in altri prodotti, oltre alle armi, con l'acquisto del centro commerciale \"Tool Company\" nel 1956. Uno di questi prodotti fu la motosega. Nel 1962 la Remington introdusse il Modello 700. Il fucile \u00e8 diventato una delle armi da fuoco di maggior successo della Remington e rapidamente si prest\u00f2 a sviluppi di molte sub-varianti, tra cui il Remington 700 BDL, il Remington 700PSS per polizia ed il militare M24 SWS che \u00e8 stato il fucile di riferimento della US Army tra 1988-2010 e serve ancora tra il 1988 ed il 2010 ed \u00e8 attualmente in uso presso le forze armate di tutto il mondo, come nelle IDF. Altri produttori di armi da fuoco progettano e fabbricano fucili da cecchino basati sull'affidabile e preciso Remington modello 700. Oggi questo modello \u00e8 sostituito dal XM2010.\nNel 1986 la Remington ha chiuso l'impianto di munizioni di Bridgeport realizzando un impianto nuovo di zecca a Lonoke. Questo sito \u00e8 stato scelto come centro geografico del mercato delle munizioni sportive. Un anno dopo, Remington costru\u00ec un nuovo impianto di piattelli ad Athens. Nel 1993 Remington venne ceduta, dalla DuPont, alla Clayton, Dubilier &amp; Rice (\"CD&amp;R\"'). L'ultimo modello di pistola prodotto dalla Remington Arms, lo \"XP-100 Remington\", ha cessato la produzione nel 1998.\nXXI secolo.\nNel giugno 2007 il fondo di investimento privato Cerberus Capital Management acquis\u00ec Remington Arms per la somma di 370 milioni di dollari, inclusi 252 milioni di debiti. Ci\u00f2 a seguito del fatto che la Remington aveva debiti per milioni di dollari e non aveva registrato profitti nel periodo 2003-2005. Nel dicembre 2007 Remington Arms acquist\u00f2 la marca di fucili Marlin Firearms.\nA partire dal 2009 le vendite di munizioni ha continuato a rimanere elevata per la carenza di munizioni dell'esercito degli Stati Uniti. L'amministratore delegato di Remington, Ted Torbeck, ha rilasciato una dichiarazione, al giornale \"Chambersburg Public Opinion\" del 30-11-2009, nella quale ha detto: \"Dopo le elezioni presidenziali americane, la domanda di munizioni \u00e8 aumentata per le preoccupazioni che la nuova amministrazione far\u00e0 ulteriormente limitare l'uso o l'acquisto di armi da fuoco e munizioni e imporr\u00e0 imposte addizionali su questi prodotti. Da quel momento noi abbiamo risposto con l'aumento della produzione, che prevede ulteriori ore di lavoro straordinario dei dipendenti ed istituisce turni di produzione aggiuntivi, ampliando la nostra catena di vendita. Nessuna di queste azioni ha richiesto un investimento di capitale significativo.\" Nell'ottobre 2009 \"Remington Military products\" ha acquisito la fabbrica di silenziatori, \"Advanced Armament Corporation\". Dopo un'assenza di 12 anni dal mercato delle pistole, Remington ha annunciato nell'aprile 2010 il modello 1911 R1, la cui disponibilit\u00e0, attraverso i rivenditori indipendenti, dovrebbe aversi all'inizio di giugno 2010.\nIl 23 novembre 2015 l'agenzia di Rating Moody Investors Service declassa, da B2 a un Caa1, il rating aziendale di Remington Outdoor Company a seguito di una perdita per i primi nove mesi del 2015 di 39,4 milioni di dollari; suggerendo cos\u00ec il rischio di default per la societ\u00e0.\nProdotti principali.\nBasati sul listino presente sul sito aziendale."}
{"id": "3219514", "revid": "729019", "url": "https://it.wikipedia.org/wiki?curid=3219514", "title": "Controffensiva di \u017dytomyr", "text": "La Controffensiva di \u017dytomyr (conosciuta nella storiografia sovietica come \u041a\u0438\u0435\u0432\u0441\u043a\u0430\u044f \u043e\u0431\u043e\u0440\u043e\u043d\u0438\u0442\u0435\u043b\u044c\u043d\u0430\u044f \u043e\u043f\u0435\u0440\u0430\u0446\u0438\u044f, \"Kievskaja oboronitel'naja operacija\", \"operazione difensiva di Kiev\") fu uno degli ultimi grandi attacchi coronati da successo della Wehrmacht sul Fronte orientale durante la seconda guerra mondiale. Sferrata a partire dall'11 novembre 1943, l'offensiva, diretta nelle intenzioni del Comando tedesco e del feldmaresciallo von Manstein a riconquistare Kiev, liberata il 6 novembre dalle forze sovietiche, ottenne inizialmente alcuni importanti successi.\nLe numerose Panzer-Division impegnate, provenienti in gran parte dalle riserve tedesche o trasferite da altri fronti per il contrattacco, colsero di sorpresa le unit\u00e0 corazzate dell'Armata Rossa in avanzata e riuscirono a riconquistare una parte del terreno perduto. I sovietici subirono forti perdite e dovettero ripiegare, abbandonando \u017dytomyr e Korosten'; ma a dicembre, l'Alto comando sovietico fece affluire notevoli riserve e, pur a prezzo di gravi perdite, riusc\u00ec a bloccare l'offensiva tedesca, mantenendo il possesso di Kiev e organizzando una nuova offensiva invernale che avrebbe avuto inizio gi\u00e0 il 24 dicembre 1943.\nLa controffensiva tedesca di \u017dytomyr, tuttavia, mostr\u00f2 ancora una volta l'abilit\u00e0 delle \"Panzertruppen\", quando ben equipaggiate e concentrate, e mise in difficolt\u00e0 l'Armata Rossa; l'attacco tedesco, sferrato contemporaneamente alla conferenza di Teheran, non manc\u00f2 di impressionare anche i Tre Grandi e Stalin rifer\u00ec sugli insuccessi delle sue truppe per evidenziare con i suoi alleati l'intatta pericolosit\u00e0 della Wehrmacht e l'ardua missione affidata ai suoi eserciti.\nLiberazione di Kiev.\nDopo le aspre battaglie dell'estate 1943 a Kursk, Char'kov e Taganrog, l'Armata Rossa aveva costretto, con continui attacchi in tutti i settori principali del fronte orientale, il Gruppo d'armate Sud del feldmaresciallo Erich von Manstein a intraprendere, nonostante i dubbi di Adolf Hitler, una difficile ritirata generale fino al Dnepr con lo scopo di costituire una solida linea difensiva con la protezione delle rive del fiume. La manovra di ritirata, caratterizzata da capillari distruzioni di citt\u00e0, villaggi, infrastrutture e dalla deportazione delle popolazioni per intralciare l'inseguimento del nemico, non raggiunse il suo risultato. Le truppe sovietiche seguirono da vicino i tedeschi in ritirata e attaccarono subito la linea del Dnepr conquistando una serie di piccole teste di ponte a Zapori\u017e\u017eja, a Bukryn ed a Ljute\u017e. Dopo un fallimento iniziale, il generale Nikolaj Vatutin, comandante del 1\u00b0 Fronte Ucraino, pot\u00e9 progettare un nuovo attacco con l'obiettivo di liberare la capitale ucraina Kiev.\nIl 6 novembre, al termine di duri combattimenti, il 1\u00b0 Fronte Ucraino del generale Vatutin liber\u00f2 Kiev, ottenendo una grande vittoria strategica e propagandistica. Dopo avere eseguito un'abile manovra a sorpresa, concentrando di nascosto le sue forze corazzate nella testa di ponte di Ljute\u017e, il generale Vatutin aveva superato le difese della 4\u00aa \"Panzerarmee\" ed aggirato e conquistato Kiev con le forze della 3\u00aa Armata corazzata della Guardia del generale Pavel Rybalko, della 38\u00aa Armata del generale Kirill Moskalenko e del 5\u00ba Corpo carri della Guardia del generale Andrej Krav\u010denko. Contemporaneamente si era spinto anche verso ovest con la 13\u00aa e la 60\u00aa Armata. La situazione del Gruppo d'armate sud del feldmaresciallo von Manstein era ancor pi\u00f9 grave perch\u00e9 le sue forze erano attaccate anche pi\u00f9 a sud, nell'ansa del Dnepr; inoltre le riserve corazzate, dopo mesi di battaglie e ritirate, erano ridotte a soli 257 carri e 220 cannoni d'assalto.\nLa 4\u00aa \"Panzerarmee\", passata al comando del generale Erhard Raus dopo la destituzione da parte di Hitler del generale Hermann Hoth a causa della perdita di Kiev, si trovava in una situazione molto critica; disarticolata in tre tronconi era ormai incapace di frenare le colonne avanzate sovietiche che marciavano verso ovest sbucando dalla testa di ponte della capitale ucraina. Il 59\u00ba Corpo d'armata, con la 291\u00aa Divisione fanteria ed il \"Distaccamento C\", era stato respinto verso nord-ovest e cercava di proteggere la citt\u00e0 di Korosten'; il 7\u00ba ed il 13\u00ba Corpo d'armata, con la 8. Panzer-Division e la 20\u00aa Panzergrenadier-Division, molto provati dalle precedenti battaglie, si ritiravano in direzione di \u017dytomyr; a sud dello sfondamento del 1\u00b0 Fronte Ucraino del generale Vatutin era in combattimento il 24\u00ba \"Panzerkorps\" con la 7. Panzer-Division e la 19. Panzer-Division, indebolite e molto carenti di mezzi corazzati.\nDalla met\u00e0 di ottobre Hitler e l'OKW avevano considerato ormai superato il pericolo di un'apertura del secondo fronte in Europa occidentale da parte degli Alleati anglosassoni e quindi decisero finalmente di trasferire sostanziali rinforzi meccanizzati sul fronte orientale per permettere al feldmaresciallo von Manstein di contrattaccare. Cinque divisioni corazzate vennero preparate per il trasporto all'est: prime a partire sarebbero state la 14. Panzer-Division (dalla Francia) e la 24. Panzer-Division (dall'Italia settentrionale), e poi la 1. Panzer-Division (dalla Grecia), la 25. Panzer-Division (dalla Francia) e la 1. SS-Panzer-Division \"Leibstandarte SS Adolf Hitler\" (dall'Italia); in un secondo momento venne anche previsto che una sesta divisione corazzata, la 16. Panzer-Division, dall'Italia meridionale si sarebbe diretta ad oriente. Rimaneva il problema delle scelte strategico-operative sull'impiego di queste cospicue e moderne forze di riserva, se fossero riuscite ad arrivare in tempo utile per evitare il crollo del settore meridionale del fronte.\nContrattacco del feldmaresciallo von Manstein.\nBattaglia a Fastiv.\nNella prima settimana di novembre il feldmaresciallo von Manstein ottenne finalmente i rinforzi corazzati richiesti e in arrivo dall'ovest ma, nonostante si fosse recato personalmente al quartier generale di Rastenburg il 7 novembre, non riusc\u00ec a convincere Hitler ad adottare il suo piano di controffensiva generale verso Kiev, raggruppando tutte le sue riserve e con l'aiuto anche delle due divisioni corazzate del 40\u00ba \"Panzerkorps\" impegnate pi\u00f9 a sud nella grande ansa del Dnepr. Il feldmaresciallo giunse fino al punto di proporre di abbandonare l'ansa del Dnepr per rinforzare in modo decisivo le sue forze sull'ala settentrionale; Hitler al contrario non si mostr\u00f2 molto preoccupato per la situazione a ovest di Kiev, manifest\u00f2 la sua delusione per la scarsa tenacia dei suoi generali, enfatizz\u00f2 l'importanza di mantenere il possesso della Crimea (\"portaerei terrestre\" che proteggeva i pozzi di petrolio romeni) e delle miniere di manganese di Nikopol', e ipotizz\u00f2 un contrattacco in queste regioni.\nDopo un'accesa discussione con il feldmaresciallo von Manstein che venne sostenuto dal generale Heinz Guderian, il F\u00fchrer ordin\u00f2 alla fine, dopo aver fatto vaghe promesse di ulteriori rinforzi provenienti dal Gruppo d'armate Centro, che la 24. Panzer-Division e la 14. Panzer-Division (provenienti dall'Italia e dalla Francia), fossero messe a disposizione della 1\u00aa \"Panzerarmee\" del generale Eberhard von Mackensen per mantenere il possesso della testa di ponte di Nikopol' e respingere l'avanzata nemica su Krivoj Rog. Il feldmaresciallo von Manstein avrebbe ricevuto a scaglioni altre tre divisioni corazzate provenienti dall'Italia (1. SS-Panzer-Division \"Leibstandarte Adolf Hitler\"), dalla Grecia (1. Panzer-Division) e dall'ovest (25. Panzer-Division) per la controffensiva a ovest di Kiev con la 4\u00aa \"Panzerarmee\" del generale Raus.\nIl compito pi\u00f9 immediato era quello di arrestare l'avanzata sovietica in direzione sud-ovest ed impedire la caduta dell'importante centro ferroviario di Fastiv; a questo scopo il feldmaresciallo invi\u00f2 il 6 novembre la 25. Panzer-Division, appena arrivata e totalmente inesperta del fronte orientale. La situazione nel settore di Fastiv era critica; i carri armati sovietici della 91\u00aa Brigata corazzata del colonnello Ivan Jakubovskij, seguiti da quelli del 7\u00ba Corpo carri della Guardia, formazione di sinistra della 3\u00aa Armata corazzata della Guardia del generale Rybalko, avevano gi\u00e0 occupato la citt\u00e0 e quindi i reparti tedeschi della 25. Panzer-Division, appena arrivati, si trovarono subito in difficolt\u00e0. La divisione venne impiegata in modo frammentario, i mezzi corazzati giunsero in ritardo a causa di errori organizzativi e i granatieri subirono gravi perdite. La 55\u00aa Brigata corazzata della Guardia del colonnello David Dragunski e la 91\u00aa Brigata corazzata del colonnello Jakubovskij ottennero un rilevante successo, mantennero il possesso di Fastiv e respinsero il tentativo della divisione corazzata tedesca che, nonostante disponesse anche di un battaglione di carri Panzer VI Tiger I, dovette ripiegare a sud dove venne rinforzata da un gruppo da combattimento della 2. SS-Panzer-Division \"Das Reich\" e da formazioni della 10\u00aa Panzergrenadier-Division e della 198\u00aa Divisione fanteria. I reparti della 25. Panzer-Division ed il suo comandante, generale von Schell, furono oggetto di forti critiche da parte dell'alto comando tedesco per il fallimento a Fastiv.\nIl generale Rybalko intervenne nella battaglia, rafforz\u00f2 la brigata del colonnello Dragunski a Fastiv con la 54\u00aa Brigata corazzata della Guardia e port\u00f2 avanti sulla sua destra il 9\u00ba Corpo meccanizzato; inoltre anche il generale Vatutin e lo Stavka si allarmarono per la minaccia tedesca sul fianco sinistro, ordinarono al generale Rybalko di resistere a tutti i costi a Fastiv e fecero avanzare a supporto la 38\u00aa Armata del generale Moskalenko. Dopo tre giorni di duri scontri i reparti tedeschi sospesero il primo attacco e non riuscirono ad impadronirsi del nodo ferroviario di Fastiv, mentre il colonnello Dragunski riprese l'8 novembre ad avanzare.\nIl feldmaresciallo von Manstein decise quindi di rinunciare a riconquistare Fastiv e in un primo momento fece intervenire le sue tre Panzer-Division fresche (1. Panzer-Division, 25. Panzer-Division e 1. SS \"Leibstandarte Adolf Hitler\"), ancora non completamente concentrate, per attaccare sul fianco il cuneo sovietico che, protetto dal nodo di comunicazioni di Fastiv, stava avanzando verso ovest in direzione di \u017dytomyr e Korosten'. Il 12 novembre 1943 il 48\u00ba \"Panzerkorps\", passato al comando dell'abile generale Hermann Balck coadiuvato dal capo di stato maggiore colonnello Friedrich von Mellenthin, sferr\u00f2 l'attacco sul fianco difeso dalla 38\u00aa Armata a nord-ovest di Fastiv ma, avendo a disposizione solo una parte delle sue forze, non ottenne grandi successi mentre pi\u00f9 a nord stava precipitando la situazione del 59\u00ba Corpo d'armata attaccato dalla 60\u00aa Armata sovietica che marciava rapidamente verso Korosten'. Il feldmaresciallo von Manstein decise quindi di fermare questi attacchi troppo frammentari, di riorganizzare le sue forze e riconsiderare i suoi piani.\nRiconquista di \u017dytomyr.\nSorse a questo punto una controversia sull'obiettivo e sulle modalit\u00e0 operative della nuova controffensiva; il generale Balck, comandante del 48\u00ba \"Panzerkorps\", ipotizz\u00f2 un grande attacco concentrato per tagliare alla base il saliente sovietico a ovest del Dnepr e puntare direttamente su Kiev, mentre il generale Raus, comandante della 4\u00aa \"Panzerarmee\", propose un piano pi\u00f9 prudente per attaccare prima \u017dytomyr da sud e poi successivamente girare verso est in direzione della capitale ucraina. Il feldmaresciallo von Manstein, cosciente dell'insufficienza delle sue forze e soprattutto delle difficolt\u00e0 climatiche che alternavano gelo e disgelo rendendo il terreno poco praticabile, prefer\u00ec adottare il piano pi\u00f9 limitato del generale Raus di pi\u00f9 facile esecuzione e di immediata attuabilit\u00e0. Il feldmaresciallo quindi concentr\u00f2 sei divisioni corazzate nel 48\u00ba \"Panzerkorps\" che si raggrupp\u00f2 a ovest di Fastiv per attaccare da sud in direzione di \u017dytomyr e tagliare la punta del saliente sovietico dove si trovavano i reparti del 1\u00ba Corpo di cavalleria della Guardia del generale Baranov che il 12 novembre erano entrati nella citt\u00e0 ucraina impossessandosi di grandi quantit\u00e0 di rifornimenti, dopo aver respinto il 13\u00ba Corpo d'armata tedesco del generale Mattenklott.\nIl generale Vatutin aveva continuato ad avanzare contemporaneamente verso ovest con la 3\u00aa Armata corazzata della Guardia del generale Rybalko, verso nord-ovest con la 60\u00aa Armata del generale Ivan \u010cernjachovskij e la 13\u00aa Armata del generale Puchov, verso sud-ovest con la 38\u00aa Armata del generale Moskalenko; allarmati dai primi contrattacchi tedeschi su Fastiv e dalla dispersione delle forze del 1\u00b0 Fronte Ucraino su un'area troppo vasta, i comandi dello Stavka sollecitarono il generale Vatutin a trattenere le sue forze a ovest ed a rinforzare la 38\u00aa Armata sul fianco meridionale. Il generale Vatutin quindi inizi\u00f2 a portare avanti la 40\u00aa e la 27\u00aa Armata per rafforzare il suo fianco sinistro, mentre ferm\u00f2 il 1\u00ba Corpo di cavalleria della Guardia a \u017dytomyr; invece i generali \u010cernjachovskij e Puchov ricevettero ordine di continuare ad avanzare. Il 17 novembre la 60\u00aa Armata liber\u00f2 Korosten' dopo aver respinto il 59\u00ba Corpo d'armata e il 18 novembre la 13\u00aa Armata occup\u00f2 Ovru\u010d.\nNel frattempo era gi\u00e0 in corso dal 14 novembre la controffensiva del feldmaresciallo von Manstein con le sei Panzer-Division (1., 7., 8., 19., 25. e 1. SS \"Leibstandarte Adolf Hitler\") finalmente concentrate nel 48\u00ba \"Panzerkorps\" al comando del generale Balck. L'attacco dei panzer questa volta ebbe successo e super\u00f2 la resistenza delle unit\u00e0 della 38\u00aa Armata sovietica; protette sul fianco destro dalla 25. Panzer-Division e poi dall'arrivo della 19. Panzer-Division, la 1. Panzer-Division del generale Walter Kr\u00fcger e la 1. SS \"Leibstandarte Adolf Hitler\" del generale Theodor Wisch, avanzarono rapidamente verso nord, in un clima moderatamente freddo ma senza molta neve. In pochi giorni le due Panzer-Division raggiunsero la strada maestra \u017dytomyr-Kiev, isolando le forze sovietiche che occupavano \u017dytomyr; i contrattacchi affrettati del generale Rybalko con il 9\u00ba Corpo meccanizzato e il 6\u00ba Corpo carri della Guardia vennero respinti dai carri armati tedeschi, e quindi la 1. Panzer-Division pot\u00e9 deviare verso ovest e sud-ovest per attaccare \u017dytomyr da dietro. Contemporaneamente sul fianco sinistro del 48\u00ba \"Panzerkorps\" il generale Balck port\u00f2 avanti la 7. Panzer-Division del generale Hasso von Manteuffel e la 8. Panzer-Division che raggiunsero la periferia meridionale di \u017dytomyr.\n\u017dytomyr, occupata dal 1\u00ba Corpo di cavalleria della Guardia del generale Baranov, venne attaccata la notte del 19 novembre da sud dai carri armati del gruppo corazzato del colonnello Adelbert Schulz della 7. Panzer-Division del generale von Manteuffel che, con la partecipazione da est di alcuni reparti della 1. Panzer-Division, riconquist\u00f2 la citt\u00e0. I reparti sovietici, in parte disorganizzati dopo essersi impadroniti delle grandi scorte di liquori presenti nei depositi, combatterono duramente ma le due Panzer-Division ebbero la meglio e misero in rotta la cavalleria meccanizzata entro il 20 novembre.\nAvanzata delle Panzer-Division.\nIl 20 novembre la 1. SS \"Leibstandarte Adolf Hitler\" avanz\u00f2, mentre \u017dytomyr veniva riconquistata dalle \"Panzertruppen\", verso nord-est in direzione di Brusyliv, e nei giorni seguenti il feldmaresciallo von Manstein organizz\u00f2 una manovra tenaglia dai due lati della strada maestra \u017dytomyr-Kiev per sfruttare la situazione e dirigere verso la capitale ucraina. Mentre sulla destra le Waffen-SS della \"Leibstandarte\" marciavano su Brusyliv, protette sul fianco dalla 19. Panzer-Division e da una parte della 25. Panzer-Division (molto indebolita dopo gli scontri a Fastiv), la 1. Panzer-Division inizi\u00f2 ad avanzare lungo la strada maestra verso est, seguita dietro dalla 7. Panzer-Division. Il 23 novembre 1943 il 48\u00ba \"Panzerkorps\" del generale Balck conquist\u00f2 Brusyliv e fino al 30 novembre si susseguirono violenti scontri di carri contro il 9\u00ba Corpo meccanizzato e il 6\u00ba Corpo carri della Guardia che il generale Rybalko impegn\u00f2 per frenare la marcia tedesca in direzione di Kiev. I panzer tedeschi dimostrarono la loro consueta abilit\u00e0 tattica ed i tre corpi mobili della 3\u00aa Armata corazzata della Guardia rischiarono di essere accerchiati e sfuggirono solo dopo aver subito 3.000 perdite ed aver abbandonato 153 carri armati, 70 cannoni campali e 250 cannoni anticarro. Dopo questa riuscita fase di movimento, le manovre dei mezzi corazzati tedeschi, a causa del disgelo, furono pesantemente intralciate dal terreno impraticabile e le divisioni corazzate si trovarono in gravi difficolt\u00e0 logistiche; alla fine del mese il feldmaresciallo von Manstein decise quindi di interrompere l'offensiva per riorganizzare le sue forze in attesa del consolidamento del terreno. Contemporaneamente pi\u00f9 a nord il 59\u00ba Corpo d'armata era riuscito a riprendere l'iniziativa e, sfruttando l'indebolimento della 60\u00aa Armata sovietica del generale \u010cernjachovskij dopo la sconfitta a \u017dytomyr, il 1\u00ba dicembre riconquist\u00f2 Korosten'.\nFin dal 28 novembre lo Stavka, allarmato dai pericolosi sviluppi dell'imprevista controffensiva tedesca, prescrisse al generale Vatutin di passare sulla difensiva ed indebolire le forze nemiche organizzando un solido sbarramento anticarro a protezione della testa di ponte di Kiev. Furono quindi fatti affluire con urgenza i primi reparti di rinforzo: la 1\u00aa Armata della Guardia al comando del generale Andrej Gre\u010dko, prese posizione al centro della linee tra la 60\u00aa Armata a nord e la 38\u00aa Armata a sud, mentre la 3\u00aa Armata corazzata della Guardia pass\u00f2 in riserva per ricostituire le sue forze. In realt\u00e0 l'alto comando sovietico stava gi\u00e0 predisponendo piani dettagliati per riprendere al pi\u00f9 presto l'offensiva invernale dalle teste di ponte sul Dnepr. Ai primi di dicembre il maresciallo Georgij \u017dukov arriv\u00f2 sul posto per affiancare il generale Vatutin come rappresentante dello Stavka e organizzare il nuovo attacco che prevedeva una spinta principale in direzione di Berdi\u010dyv e Koziatyn a sud-ovest di Fastiv, mentre le forze del fianco destro del 1\u00b0 Fronte Ucraino avrebbero riconquistato Korosten'. Durante il mese di dicembre affluirono importanti rinforzi per il generale Vatutin: oltre alla 1\u00aa Armata della Guardia, arrivarono la 18\u00aa Armata, il 25\u00ba Corpo carri, il 4\u00ba Corpo carri della Guardia e soprattutto la 1\u00aa Armata corazzata della Guardia del generale Michail Katukov; in questo mod\u00f2 il 1\u00b0 Fronte Ucraino pot\u00e9 schierare sette armate di fucilieri e due armate corazzate, con 452.000 soldati, 1.100 carri armati, 750 aerei e 6.000 cannoni.\nIgnaro di questi sviluppi e dell'organizzazione di una nuova massa offensiva dell'Armata Rossa, il feldmaresciallo von Manstein il 6 dicembre riprese l'attacco verso est, sfruttando l'abbassamento delle temperature e il consolidamento del terreno. Il 48\u00ba \"Panzerkorps\", costituito dalla \"Leibstandarte Adolf Hitler\", la 1., 7. e 19. Panzer-Division, marci\u00f2 lungo il corso del fiume Teteriv e fece buoni progressi nonostante la crescente resistenza sovietica della 38\u00aa Armata e della 1\u00aa Armata della Guardia; dopo il 10 dicembre l'avanzata tedesca divenne pi\u00f9 difficile e solo il 16 dicembre il generale Balck riusc\u00ec a conquistare Radomy\u0161l. A questo punto il feldmaresciallo von Manstein tent\u00f2 di organizzare una vasta manovra aggirante facendo risalire una parte del 48\u00ba \"Panzerkorps\" verso nord per puntare da settentrione su \u010cepovi\u010di e Malin ed accerchiare la 60\u00aa Armata sovietica che fronteggiava il 59\u00ba Corpo d'armata. La 1. Panzer-Division e la \"Leibstandarte\" marciarono a nord seguiti dalla 7. Panzer-Division, ma in pochi giorni la manovra si concluse con un fallimento: l'avanzata si svilupp\u00f2 lentamente per il forte contrasto nemico, \u010cepovi\u010di e Malin non vennero conquistate e le divisioni corazzate, ormai indebolite dopo un oltre un mese di scontri, si trovarono di fronte a una serie di formazioni sovietiche di riserva, tra cui il 25\u00ba Corpo carri, in fase di raggruppamento per sferrare la nuova offensiva prevista da \u017dukov e Vatutin. Il 21 dicembre il feldmaresciallo von Manstein di fronte al potente concentramento avversario, sospese la sua controffensiva ed ordin\u00f2 di passare sulla difensiva, mentre pi\u00f9 a sud il generale Vatutin stava completando il suo schieramento e gi\u00e0 il 24 dicembre avrebbe sferrato la sua offensiva generale in direzione di Brusyliv, Kozjatin e \u017dytomyr.\nSviluppi strategici in Ucraina.\nLa controffensiva del feldmaresciallo von Manstein si concluse quindi con una serie di rilevanti successi tattici ma con un sostanziale fallimento strategico; nonostante l'abilit\u00e0 delle Panzer-Division, guidate da comandanti esperti e capaci come i generali Balck, Manteuffel, Raus ed i colonnelli Mellenthin e Schulz, i tedeschi non riuscirono a riconquistare Kiev n\u00e9 a schiacciare la grande testa di ponte a ovest del Dnepr, mentre invece logorarono una serie di reparti corazzati in piena efficienza appena arrivati sul fronte orientale provenienti dall'ovest. Le perdite inflitte ai sovietici nel corso della controffensiva furono notevoli e molti reparti nemici uscirono decimati dagli scontri; il comando tedesco calcol\u00f2 le perdite nemiche in 20.000 morti, 5.000 prigionieri, 600 carri armati distrutti e 1.200 cannoni. La capacit\u00e0 di resistenza dell'Armata Rossa e l'arrivo di forti riserve di fucilieri e mezzi corazzati permise tuttavia al comando sovietico di esaurire la spinta tedesca e contemporaneamente organizzare una nuova offensiva generale che sarebbe iniziata il 24 dicembre e si sarebbe progressivamente estesa da nord a sud sgretolando le difese della Wehrmacht in Ucraina.\nIn realt\u00e0 fin dal 20 novembre il feldmaresciallo von Manstein era divenuto cosciente della situazione sempre pi\u00f9 precaria del fronte orientale; nonostante l'arrivo di sei Panzer-Division dall'ovest, il loro impiego frammentario non aveva consentito di raggiungere risultati decisivi ed anche la riconquista di Kiev appariva praticamente impossibile. Inoltre il feldmaresciallo comunic\u00f2 chiaramente a Hitler che senza decisioni radicali e ritirate strategiche la posizione del suo gruppo d'armate sul Dnepr rimaneva molto critica; il crollo sarebbe stato inevitabile a causa della netta superiorit\u00e0 numerica e materiale dei sovietici. Hitler rimase sordo a questi suggerimenti, al contrario critic\u00f2 il pessimismo dei suoi generali, continu\u00f2 a prescrivere la difesa ad oltranza ed impieg\u00f2 le divisioni di riserva appena in arrivo in parte a sud (14. e 24. Panzer-Division), per proteggere l'ansa del Dnepr, e a nord per rafforzare il Gruppo d'armate Centro (16. Panzer-Division). In questo modo il Gruppo d'armate Sud rimase esposto alla nuova offensiva del generale Vatutin a ovest di Kiev.\nLa controffensiva del feldmaresciallo von Manstein provoc\u00f2 tuttavia gravi preoccupazioni anche ai sovietici, costretti a fronteggiare un'imprevista concentrazione di Panzer-Division fresche appena arrivate; l'avanzata ad ovest di Kiev venne bruscamente fermata e l'Armata Rossa dovette riorganizzare tutto il suo dispositivo e trasferire grandi riserve al 1\u00b0 Fronte Ucraino del generale Vatutin per stabilizzare la situazione e riprendere l'offensiva. Le dure battaglie a ovest di Kiev e la controffensiva tedesca diedero modo a Stalin, impegnato proprio in quelli stessi giorni nei negoziati con i suoi alleati anglosassoni a Teheran, di evidenziare il difficile compito dell'Unione Sovietica impegnata a combattere una guerra quasi solitaria contro gran parte della Wehrmacht nel gigantesco fronte orientale.\nDurante l'incontro riservato con il presidente Roosevelt e poi nella seduta plenaria della conferenza, Stalin illustr\u00f2 in termini realistici ed efficaci le grandi difficolt\u00e0 affrontate dei soldati sovietici contro un nemico che, pur costretto ad una lenta ritirata, era ancora in grado di sferrare pericolosi contraccolpi per riconquistare il terreno perduto. Inoltre il dittatore sovietico sottoline\u00f2 come numerose divisioni corazzate tedesche di riserva erano state trasferite sul suo fronte a causa dell'inattivit\u00e0 degli anglo-americani all'ovest ed in Italia. Stalin pot\u00e9 insistere durante tutta la conferenza per un impegno maggiore degli alleati occidentali e per una decisione definitiva a favore del secondo fronte per alleviare in modo sostanziale il peso sopportato dall'Armata Rossa, trovando corrispondenza e supporto dal presidente Roosevelt e dal generale George Marshall, decisi a sferrare l'offensiva all'ovest e ad abbandonare le tattiche dilatorie e \"periferiche\" dei britannici."}
{"id": "3219516", "revid": "1543377", "url": "https://it.wikipedia.org/wiki?curid=3219516", "title": "Associazione nazionale educazione fisica", "text": "L'Associazione nazionale educazione fisica nota anche con l'acronimo ANEF, (ente morale nel 1955), \u00e8 la prima associazione di categoria nata nell'immediato dopoguerra per volont\u00e0 dei docenti di educazione fisica consapevoli della necessit\u00e0 di ricondurre l'educazione fisica nella scuola.\nA questa fece seguito l'Associazione degli studenti e diplomati in educazione fisica (ANDES-ISEF), sorta per la difesa del titolo rispetto a coloro che, sprovvisti, avevano costituito la FNIEF. Qualche tempo dopo vennero costituite l'Unione nazionale insegnanti di educazione fisica (UNIEF) e poi la FIEFS, la Federazione italiana educatori fisici. Attualmente l'ANEF risulta integrata all'interno della FIEFS assieme all'ANIEFAT (Associazione nazionale insegnanti educazione fisica amatori tennis) ed allo CSEF (Centro studi educazione fisica).\nStoria dell'ANEF.\nNell'immediato periodo post bellico a causa della scarsit\u00e0 di palestre (che permane sino agli anni '50), l'educazione fisica viene praticata in condizioni di fortuna. \u00c8 in questo clima di forte desiderio di ricostruzione che gli insegnanti di educazione fisica costituiscono l'associazione nazionale di educazione fisica, riuscendo ad ottenere dal ministero della pubblica istruzione un ruolo transitorio speciale, con trattamento giuridico ed economico uguale a quello degli insegnanti delle scuole medie. Grazie all'impegno dell'ANEF sorge a Roma il primo Isef presso il foro italico su iniziativa del prof. Gotta e di altri docenti dell'ANEF. Le lezioni per la preparazione dei docenti continuarono comunque ad essere insufficienti ed il sistema di reclutamento piuttosto vago.\nNel medesimo periodo l'ANEF si oppone, e di fatto impedisce, che venga costituita presso l'Universit\u00e0 degli Studi di Trieste una scuola superiore di educazione fisica.\nNel corso del 1952, proprio in un congresso promosso dall'ANEF, Pio XII, pronunciava un discorso sugli scopi della ginnastica, definendoli non meno importanti degli scopi morali..\nPer diverso periodo l'ANEF si \u00e8 incaricata della pubblicazione dei \"Quaderni tecnico-scientifici dell'ANEF\", strumento tecnico-divulgativo nel settore dell'educazione fisica e delle scienze motorie.\nL'ANEF oggi.\nOggigiorno l'ANEF \u00e8 tecnicamente parte fondante della FIEFS (Federazione italiana educatori fisici e sportivi), con la quale condivide spirito, iniziative e parte delle infrastrutture organizzative, oltre che dell'organo ufficiale di divulgazione: la rivista \"Educazione Fisica e Sport nella Scuola\", fondata da Serafino Mazzarocchi nel 1947."}
{"id": "3219518", "revid": "124808816", "url": "https://it.wikipedia.org/wiki?curid=3219518", "title": "Medaglia di Sant'Olav", "text": "La medaglia di Sant'Olav (in norvegese \"St. Olavsmedaljen\") \u00e8 un'onorificenza istituita nel marzo 1939 per premiare gli individui che abbiano diffuso la conoscenza della Norvegia e la promozione del collegamento tra i norvegesi residenti all'estero e il paese d'origine.\nConcessione.\nLa medaglia viene concessa dal re su proposta dalla cancelleria dell'Ordine reale norvegese di Sant'Olav e dell'Ordine reale norvegese al merito.\nViene concessa in un unico grado: \nViene concessa a cittadini norvegesi e stranieri che abbiano diffuso la conoscenza della Norvegia e la promozione del collegamento tra i norvegesi residenti all'estero e il paese d'origine. Pu\u00f2 venire concessa anche a cittadini che si siano particolarmente distinti nelle arti, nella cultura, nel lavoro e nello sport..\nInsegne.\nLa medaglia realizzata in argento \u00e8 tonda con l'immagine del Re di Norvegia e il suo motto sul lato anteriore e la croce di Olav sul retro.\nIl nastro \u00e8 rosso con il bordo bianco diviso in due parti uguali da una riga blu.\nVa indossata sul lato sinistro del petto."}
{"id": "3219526", "revid": "93856913", "url": "https://it.wikipedia.org/wiki?curid=3219526", "title": "Melem-Ana", "text": "La \"Lista dei re sumeri\" lo pone dopo Mesh-He e gli assegna 6 anni di regno, si crede dal 2552 a.C. alla morte. Gli sarebbe successo Lugal-Kitun. La sua storicit\u00e0 non \u00e8 per\u00f2 del tutto accertata."}
{"id": "3219528", "revid": "1543377", "url": "https://it.wikipedia.org/wiki?curid=3219528", "title": "Atlas.ti", "text": "ATLAS.ti \u00e8 un software utilizzato prevalentemente, ma non esclusivamente, per la ricerca qualitativa o per l'analisi di dati qualitativi.\nStoria dello Sviluppo.\nUn prototipo di ATLAS.ti fu sviluppato da Thomas Muhr alla Technical University di Berlino, nell'ambito del progetto ATLAS (1989\u20131992). Una prima versione commerciale di ATLAS.ti venne lanciata sul mercato nel 1993 dall'azienda \"Scientific Software Development,\" successivamente rinominata ATLAS.ti Scientific Software Development GmbH.\nUtilizzo.\nATLAS.ti viene utilizzato dai ricercatori in una variet\u00e0 molto ampia di campi, tra cui: antropologia, arte, architettura, comunicazione, criminologia, economia, psicologia, scienza dell'educazione, ingegneria, etnografia, amministrazione e management, sociologia."}
{"id": "3219530", "revid": "1573940", "url": "https://it.wikipedia.org/wiki?curid=3219530", "title": "Caecilia leucocephala", "text": "Caecilia leucocephala \u00e8 un anfibio della famiglia Caeciliidae.\nDistribuzione e habitat.\nLa specie \u00e8 stata osservata in Ecuador, Colombia e Panama, dove occupa vari habitat umidi, tropicali o subtropicali."}
{"id": "3219531", "revid": "76963", "url": "https://it.wikipedia.org/wiki?curid=3219531", "title": "Aden Gillett", "text": "Nato John Aden Gillett ad Aden nello Yemen, citt\u00e0 da cui ha preso il nome, \u00e8 attualmente sposato con l'attrice Sara Stewart, con la quale ha due figli.Ha recitato spesso a teatro, in ruoli quali Mr. Banks in \"Mary Poppins\" o Benedick in \"Molto rumore per nulla\". Per quanto riguarda il cinema, \u00e8 apparso in \"The Winslow Boy\" e \"The Borrowers\", mentre in televisione ha interpretato Robin Hood nella serie televisiva del 1997 \"Ivanhoe\" (1997) e Peter Townsend, l'amore proibito della principessa Margaret, in \"The Queen's Sister\" del 2005. Infine, \u00e8 apparso nello sketch show \"Harry Enfield's Television Programme\"."}
{"id": "3219534", "revid": "1573940", "url": "https://it.wikipedia.org/wiki?curid=3219534", "title": "Caecilia volcani", "text": "Caecilia volcani \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica a Panama, dove occupa vari habitat umidi, tropicali o subtropicali."}
{"id": "3219536", "revid": "729019", "url": "https://it.wikipedia.org/wiki?curid=3219536", "title": "Dominique Othenin-Girard", "text": ""}
{"id": "3219537", "revid": "838137", "url": "https://it.wikipedia.org/wiki?curid=3219537", "title": "Lokomotiv Bak\u0131 Voleybol Klubu", "text": "La Lokomotiv Bak\u0131 Voleybol Klubu \u00e8 una societ\u00e0 pallavolistica femminile azera con sede a Baku: milita nel campionato di Superliqa.\nStoria della societ\u00e0.\nLa Lokomotiv Bak\u0131 Voleybol Klubu nasce nel 1998, prendendo parte alla Superliqa, fin dalla sua prima edizione, dove si classifica al secondo posto, sconfitto in finale dall'Az\u0259rreyl Voleybol Klubu. Nelle due stagioni successive si classifica al terzo posto.\nNella stagione 2007-08 ed in quella successiva il Lokomotiv Bak\u0131 torna a classificarsi al terzo posto, piazzamento che gli consente di partecipare alla Challenge Cup 2009-10. Nella stagione 2009-10 disputa la seconda finale della sua storia, perdendo contro il Rabit\u0259 Bak\u0131 Voleybol Klubu; in Challenge Cup giunge fino al terzo turno, per poi essere eliminato dalle polacche del Gwardia Wroc\u0142aw.\nNel 2012 vince il suo primo trofeo, ossia la Challenge Cup."}
{"id": "3219538", "revid": "61051", "url": "https://it.wikipedia.org/wiki?curid=3219538", "title": "Mitsubishi Ki-200", "text": ""}
{"id": "3219541", "revid": "682087", "url": "https://it.wikipedia.org/wiki?curid=3219541", "title": "Famiglia Arquette", "text": ""}
{"id": "3219542", "revid": "62221", "url": "https://it.wikipedia.org/wiki?curid=3219542", "title": "Famiglia Carradine", "text": ""}
{"id": "3219543", "revid": "76963", "url": "https://it.wikipedia.org/wiki?curid=3219543", "title": "Samuel Goldwyn Jr.", "text": "Biografia.\nNato a Los Angeles nel 1926, figlio del noto produttore cinematografico Samuel Goldwyn e dell'attrice Frances Howard, alla fine del 1940 ebbe una relazione con l'attrice Laurette Luez. Padre di sei figli, tra cui anche Tony e John Goldwyn, che furono attivi nel cinema come il padre, fu sposato due volte: una prima volta con l'attrice Jennifer Howard dal 16 agosto 1950 al 7 febbraio 1968, quando divorziarono. Dalla Howard ebbe quattro figli. Il 23 agosto 1969 si spos\u00f2 con Peggy Elliot, dalla quale ebbe due figli, salvo poi contrarre il divorzio nel 2005."}
{"id": "3219555", "revid": "466539", "url": "https://it.wikipedia.org/wiki?curid=3219555", "title": "Solomon Michajlovi\u010d Micho\u0117ls", "text": "Biografia.\nAttivit\u00e0 teatrale.\nNacque \"Shloyme Vovsi\" a Dvinsk (l'odierna Daugavpils) in Lettonia e studi\u00f2 legge a San Pietroburgo fino al 1918, quando si un\u00ec al laboratorio teatrale ebraico di lingua yiddish di Aleksandr Granovskij. Due anni dopo la compagnia si trasfer\u00ec a Mosca dove fond\u00f2 il Teatro Nazionale Ebraico (noto anche con l'acronimo russo GOSET), di cui divenne direttore nel 1928. Ben presto Micho\u0117ls si rivel\u00f2 anche come l'attore pi\u00f9 talentuoso del GOSET e ottenne fama internazionale per le sue interpretazioni di opere dei maggiori autori yiddish, in particolare Sholem Aleichem e Mendele Mocher Sforim. Il suo ruolo pi\u00f9 noto, quello che lo fece passare alla storia, fu per\u00f2 quello di Re Lear nell'omonimo dramma di Shakespeare, di cui forn\u00ec un'interpretazione particolarmente drammatica.\nAttivit\u00e0 politica e morte.\nNonostante fosse amico di membri dell'intellighenzia perseguitati dal regime, tra i quali il regista Vsevolod Mejerchol'd e lo scrittore Isaac Babel, nel 1942 venne scelto per presiedere il Comitato ebraico antifascista, il cui fine era di accattivare simpatie alla causa sovietica in Occidente ed in particolare presso le comunit\u00e0 ebraiche. In questa veste ebbe occasione nel 1943 di visitare gli Stati Uniti, dove venne accolto con grandissimi onori e riusc\u00ec subito ad entrare nel cuore della sinistra americana. La missione si rivel\u00f2 uno dei maggiori successi della propaganda sovietica e fu fruttuosa anche dal punto di vista economico, dato che Micho\u0117ls riusc\u00ec a collezionare numerose donazioni.\nAl termine della guerra Micho\u0117ls fu insignito del Premio Stalin e cominci\u00f2 a maturare la convinzione di poter riuscire a sfruttare il proprio prestigio per favorire la causa degli ebrei russi. Scrisse allora una lettera a Stalin in cui chiese che agli ebrei fossero assegnati dei territori in Georgia. Il dittatore vide per\u00f2 in tale richiesta un rischio di secessione, ed inizi\u00f2 a vedere un pericolo nell'enorme carisma di Micho\u0117ls in seno alla comunit\u00e0 ebraica. Nel 1948 gli fece ordinare di recarsi a Minsk per giudicare alcune opere eseguite nel locale Teatro ebraico di Stato e, una volta l\u00ec, Micho\u0117ls venne assassinato e venne inscenato un incidente d'auto per giustificare la sua morte. Nemmeno da morto ebbe per\u00f2 pace: nel 1953 venne accusato di essere la mente dietro il presunto complotto dei medici, caso poi sgonfiatosi in seguito alla morte di Stalin."}
{"id": "3219557", "revid": "1573940", "url": "https://it.wikipedia.org/wiki?curid=3219557", "title": "Drosophila (Dudaica)", "text": "Drosophila (Dudaica) , \u00e8 un sottogenere di insetti del genere \"Drosophila\" (Diptera: Drosophilidae), comprendente due sole specie della regione orientale. \nQuesto sottogenere fu istituito da Strand nel 1943 come nuovo nome in sostituzione di \"Macropalpus\" , a causa dell'omonimia con altri generi appartenenti ad altre famiglie di Ditteri o di altri ordini. Il tipo di riferimento \u00e8 \"Drosophila senilis\" . Duda istitu\u00ec il nuovo genere \"Macropalpus\" per includervi l'unica specie \"Macropalpus senilis\", rinominata da Strand circa vent'anni dopo.\nSpecie.\nIl TaxoDros include in questo sottogenere le seguenti due specie:\nLa sistematica del sottogenere \u00e8 tuttavia differente secondo la fonte: il BioSystematic Database of World Diptera, infatti, riporta \"Dudaica\" come gruppo monotipico comprendente la sola specie originariamente descritta da Duda. Per \"D. malayana\", riporta invece il nome valido \"Drosophila malayana\", assumendo implicitamente la collocazione di questa specie come \"incertae sedis\" nel genere \"Drosophila\".\n\"Drosophila (Dudaica) malayana\" fu descritta da Takada (1976), che la classific\u00f2 originariamente nel genere \"Zygotricha\" con il nome \"Zygotricha malayana\", insieme ad altre due nuove specie, una melanesiana e una malese. La descrizione di \"Drosophila malayana\" si basa su due esemplari maschili raccolti nella foresta pluviale tropicale presso Kuala Lumpur (Malaysia). Dopo Takada, Gupta (1993), in un manoscritto, segnal\u00f2 la presenza di questa specie anche nel territorio indiano.\n\"Drosophila (Dudaica) senilis\" fu descritta da Duda (1926) facendo riferimento a tre esemplari maschili e sette femminili raccolti nell'isola di Sumatra (Indonesia), nel sito di Bukittinggi, meglio noto come Fort de Kock. Fra gli anni ottanta e gli anni duemila, diversi Autori hanno documentato l'esistenza di un areale pi\u00f9 vasto, per questa specie, segnalandone la presenza anche in India, Vietnam e Filippine."}
{"id": "3219559", "revid": "1573940", "url": "https://it.wikipedia.org/wiki?curid=3219559", "title": "Drosophila (Phloridosa)", "text": "Drosophila (Phloridosa) , \u00e8 un sottogenere di insetti del genere \"Drosophila\" (Diptera: Drosophilidae), comprendente specie quasi esclusivamente americane. \nQuesto sottogenere fu istituito da Sturtevant nel 1942 ampliando la suddivisione tassonomica di \"Drosophila\" proposta nel 1939. Il tipo di riferimento \u00e8 \"Drosophila floricola\" , ridotto successivamente a sinonimo minore di \"Drosophila lutzii\" , da Vilela &amp; B\u00e4chli nel 1990.\nSpecie.\nB\u00e4chli include in questo sottogenere le seguenti otto specie:\nQuesta impostazione tassonomica non trova pieno riscontro nel BioSystematic Database of World Diptera, il quale riporta \"Drosophila merzi\" con il nome valido \"Drosophila (Drosophila) merzi\", assumendo implicitamente la classificazione nel sottogenere \"Drosophila\".\nDistribuzione.\n\"Phloridosa\" \u00e8 un sottogenere prevalentemente neartico e neotropicale. Fa eccezione \"D. nigrovesca\", segnalata da alcuni Autori nell'ecozona orientale, in Cina e a Taiwan.\n\"D. merzi\" \u00e8 esclusivamente neartica, \"D. lutzii\" \u00e8 invece neartica e neotropicale. Tutte le altre specie, ad eccezione dell'asiatica \"D. nigrovesca\", sono invece endemiche della regione neotropicale."}
{"id": "3219560", "revid": "767487", "url": "https://it.wikipedia.org/wiki?curid=3219560", "title": "Il grande Belzoni", "text": "Il grande Belzoni \u00e8 un Extended Play di rock progressivo del gruppo italiano Arti e Mestieri, pubblicato su CD nel 2009. \u00c8 una medley di 4 pezzi che originariamente doveva essere inserita in un concept album di 17 brani interamente dedicati alla vita dell'esploratore Giovanni Battista Belzoni. A tutto luglio 2016, tale progetto non era ancora stato realizzato.\nLa musica \u00e8 stata composta da Beppe Crovella, il tastierista del gruppo, ed i testi sono stati scritti da Marco Zatterin, giornalista e scrittore appassionato di rock. L'opera \u00e8 ispirata alla biografia dell'esploratore ed egittologo padovano \"Il gigante del Nilo. Storia e avventure del Grande Belzoni\" scritta dallo stesso Zatterin."}
{"id": "3219561", "revid": "1573940", "url": "https://it.wikipedia.org/wiki?curid=3219561", "title": "Drosophila (Psilodorha)", "text": "Drosophila (Psilodorha) , \u00e8 un sottogenere di insetti del genere \"Drosophila\" (Diptera: Drosophilidae), comprendente due sole specie esclusive dell'ecozona orientale. \n\"Psilodorha\" \u00e8 stato istituito e descritto da Okada nel 1968 al fine di includervi la nuova specie \"Drosophila ancora\".\nDescrizione.\nGli elementi diagnostici del genere \"Psilodorha\" interessano principalmente la morfologia della chetotassi in diversi e degli organi genitali esterni del maschio.\nIn particolare, \"Psilodorha\" presenta sul secondo antennomero una lunga setola che supera l'apice del terzo antennomero, torace provvisto di setole prescutellari ben sviluppate, peli acrosticali allineati in pi\u00f9 di dieci file, setole dorsocentrali anteriori e posteriori ravvicinate, femori anteriori provvisti di due file di setole sul lato anteriore, terzo tratto della costa frangiato per tutta la sua lunghezza. Fra gli altri caratteri diagnostici si cita anche la fronte ampia e, nel maschio, la fusione dei parameri con l'ipandrio.\nSecondo Okada, \"Psilodorha\" \u00e8 morfologicamente affine al genere \"Microdrosophila\", ma si distingue da questo per la presenza delle setole prescutellari ben sviluppate.\nSpecie.\nOkada descrisse e incluse nel sottogenere \"Psilodorha\" la sola specie \"Drosophila ancora\" . Alcuni anni pi\u00f9 tardi due entomologi taiwanesi aggiungono al sottogenere un'altra drosofila asiatica, \"D. toyohii\" , il cui nome \u00e8 dedicato al ditterologo giapponese, per il consistente contributo fornito alla tassonomia dei Drosophilidae.\nI caratteri che differenziano le due specie consistono nella conformazione dell'arista e della chetotassi specifica dei peli acrosticali.\nDistribuzione.\n\"Psilodorha\" ha un areale piuttosto ristretto, circoscritto ad alcuni siti settentrionali della regione orientale. \"D. ancora\" \u00e8 segnalata in Cina (Hainan) e Giappone (Ry\u016bky\u016b), mentre \"D. toyohii\" sarebbe endemica di Taiwan."}
{"id": "3219562", "revid": "1543377", "url": "https://it.wikipedia.org/wiki?curid=3219562", "title": "Drosophila (Siphlodora)", "text": "Drosophila (Siphlodora) , \u00e8 un sottogenere di insetti del genere \"Drosophila\" (Diptera: Drosophilidae), comprendente due sole specie esclusive del continente americano.\nSistematica.\n\"Siphlodora\" \u00e8 stato definito da Patterson e Mainland nel 1944. I due Autori descrissero una nuova specie, \"D. subsigmoides\", e la classificarono nel nuovo sottogenere \"Siphlodora\" insieme a \"D. flexa\" e \"D. sigmoides\", descritte nell'Ottocento da Loew. In seguito, la specie descritta da Patterson &amp; Mainland fu ridotta a sinonimo minore di \"D. flexa\" da Wheeler (1957).\nL'attuale tassonomia del sottogenere prevede perci\u00f2 la suddivisione in due specie:\nL'olotipo del sottogenere \u00e8 rappresentato da \"D. sigmoides\".\nDescrizione.\nGli elementi diagnostici per il sottogenere \"Siphlodora\" sono stati definiti da Patterson &amp; Mailand (1944) e successivamente ampliati da Vilea &amp; B\u00e4chli (2000).\nI \"Siphlodora\" hanno corpo bruno-giallastro, antenne con arista provvista di otto rami, peli acrosticali allineati su sei file, setole prescutellari ben sviluppate, addome bruno opaco, ottavo sternite dell'addome con ampio ovopositore, ricettacolo ventrale pi\u00f9 o meno arricciato, uova provviste di due filamenti. L'elemento diagnostico pi\u00f9 evidente, secondo Vilea &amp; B\u00e4chli, si riscontra nella nervatura alare, con la forma a S della vena trasversa medio-cubitale, carattere pi\u00f9 accentuato nei maschi.\nLe due specie si differenziano fondamentalmente, oltre che per l'habitat e l'areale, per l'aspetto dell'ala. In particolare, l'ala di \"D. sigmoides\" presenta una leggera pigmentazione scura nella met\u00e0 anteriore, mentre quella di \"D. flexa\" \u00e8 pi\u00f9 uniformemente chiara. Differenze si hanno inoltre nelle pigmentazioni pi\u00f9 scure della membrana in prossimit\u00e0 dell'apice dei rami della radio e della media (R2+3 e R4+5 e M1): in \"D. flexa\", queste pigmentazioni sono ampie e di forma rotondeggiante, in particolare le due anteriori, mentre in \"D. sigmoides\" sono pi\u00f9 strette e di forma triangolare.\nBiologia.\nGli adulti dei \"Siphlodora\" sono poco attratti dalle trappole innescate con frutta, a differenza della generalit\u00e0 delle drosofile. La biologia delle due specie \u00e8 associata a due diverse graminacee ma con evidenti analogie nell'etologia.\n\"D. flexa\" \u00e8 strettamente associata al mais. Uova e pupari si rinvengono nelle spighette delle infiorescenze maschili (pennacchi). Rara \u00e8 invece la presenza di queste drosofile negli stimmi delle spighe femminili. Analogo comportamento si riscontra in \"D. sigmoides\", che \u00e8 invece associata alla specie \"Tripsacum dactyloides\", le cui infiorescenze, a differenza di \"Z. mays\", sono composte da fiori ermafroditi. I siti di ovideposizione e di ritrovamento dei pupari, messi in relazione con la biologia fiorale delle piante ospiti, fanno ritenere che il polline di queste graminacee costituisca la base alimentare per lo sviluppo larvale.\nLe conoscenze finora acquisite si limitano a deduzioni dall'analisi dei campioni e ad un riesame della letteratura prodotta in precedenza. Non si hanno informazioni in merito al ciclo e restano aperti alcuni dubbi: in particolare, la stretta relazione della biologia di queste drosofile con il ciclo fenologico delle due graminacee, per quanto sia ormai inconfutabile, non spiega il comportamento di queste specie nel corso del resto dell'anno, in assenza del polline dei loro ospiti. Vilela &amp; B\u00e4chli indicano, come possibili adattamenti, la polifagia o lo svernamento, tuttavia tali ipotesi richiedono ulteriori studi per poter essere formulate. Un aspetto interessante \u00e8 l'assenza di drosofile del sottogenere \"Siphlodora\" nelle coltivazioni di mais degli Stati Uniti: a causa, probabilmente, delle esigenze termiche di \"D. flexa\", la specie neotropicale non riesce a colonizzare questi ambienti, mentre, per ragioni non conosciute, \"D. sigmoides\" non ha alcuna relazione con il mais.\nUna prospettiva formulata da Vilea &amp; B\u00e4chli, infine, \u00e8 che l'approfondimento dello studio di \"D. flexa\" e dei suoi ospiti vegetali potrebbe fornire informazioni utili alla ricostruzione storica della domesticazione del mais.\nDistribuzione.\nLe due specie occupano areali distinti ma quasi contigui del continente americano. \"D. flexa\" \u00e8 una specie tipicamente termofila, adattata ad ambienti tropicali ed \u00e8 assente alle alte latitudini e ad alta quota, \"D. sigmoides\" \u00e8 invece una specie termofila adattata ad ambienti temperati caldi o subtropicali.\nL'olotipo \"D. flexa\", descritto da Loew (1866), \u00e8 un esemplare maschile proveniente da Cuba, ma a seguito della segnalazione in novanta siti, circa, \u00e8 accertato che la specie ha un'ampia distribuzione neotropicale ed \u00e8 diffusa in Messico, nell'America Centrale, nei Caraibi e nel Sudamerica fino all'Argentina. La specie non \u00e8 segnalata in Cile e Per\u00f9, ma secondo Vilela &amp; B\u00e4chli (2000) \u00e8 possibile che possa essere presente anche sulle Ande almeno a bassa quota, data l'ampia diffusione delle coltivazioni di mais. Piuttosto confuso \u00e8 il limite settentrionale dell'areale di questa specie: le aree montane del Messico si collocano infatti al confine fra le due ecozone ed ecosistemi differenti presenti in questa regione si posizionano alternativamente nel Neartico e nel Neotropico. \"D. flexa\" potrebbe perci\u00f2 essere presente anche nella regione neartica, come segnalato nel BioSystematic Database of World Diptera, tuttavia non vi sono elementi che possano accertare indubbiamente questa tesi. In accordo con Wheeler (1957), Vilea &amp; B\u00e4chli (2000) convengono nella definizione convenzionale di specie esclusivamente neotropicale.\n\"D. sigmoides\" ha invece una distribuzione neartica ed \u00e8 presente solo negli Stati Uniti d'America. Il suo areale si estende dal Texas fino alle regioni atlantiche (Alabama, Carolina del Sud)."}
{"id": "3219566", "revid": "1543377", "url": "https://it.wikipedia.org/wiki?curid=3219566", "title": "Samsung Vodafone 360 M1", "text": "Il Samsung Vodafone 360 M1, pi\u00f9 noto semplicemente come M1 (modello: GT-I6410) \u00e8 uno smartphone touch screen prodotto da Samsung con sistema operativo Linux-based LiMo Versione: R2.0.1, che consente di connettersi a internet in diversi modi e contiene anche un modulo gps integrato.\nLanciato da Samsung con Vodafone. \nUscita.\n\u00c8 stato annunciato nel giugno 2009 e viene lanciato:\nConnettivit\u00e0.\nIl Samsung Vodafone 360 M1 \u00e8 dotato di connessione, GPRS, UMTS ed HSDPA.\nFotocamera.\nLa fotocamera \u00e8 da 3.2 Mp dotata di autofocus.\nTouchscreen.\nMonta un touchscreen da 3,2\" di tipo capacitivo."}
{"id": "3219567", "revid": "767487", "url": "https://it.wikipedia.org/wiki?curid=3219567", "title": "Medaglia al merito civile norvegese", "text": "La medaglia al valore civile era una onorificenza istituita con regio decreto il 10 aprile 1819 e soppressa nel 2004.\nEra la massima onorificenza civile norvegese.\nVeniva concessa in due classi:"}
{"id": "3219584", "revid": "1007293", "url": "https://it.wikipedia.org/wiki?curid=3219584", "title": "Nagoya Oceans", "text": "Il una squadra giapponese di calcio a 5 di Nagoya, prefettura di Aichi, che milita in F. League.\nStoria.\nFondata nel 2006 con il nome Taiyo Pharmaceutical/BANFF, cambia nome nel 2007 in Nagoya Oceans prima di partecipare per la prima volta alla F. League, la massima serie del campionato giapponese di calcio 5.\nHa vinto per sette edizioni consecutive il campionato, dalla stagione 2007-2008 alla stagione 2013-2014. \nNella stagione 2010/2011 riesce nell'impresa di vincere la AFC Futsal Club Championship. Nella stagione 2013/2014, vince la seconda AFC Futsal Club Championship, battendo in finale per 5-4 la formazione Thailandese del Chonburi.\nColori e simbolo.\nColori.\nI colori della maglia dei Nagoya Oceans sono il rosso e il nero.\nSimboli ufficiali.\nSimbolo.\nIl simbolo dei Nagoya Oceans, \u00e8 il leone rampante.\nStrutture.\nPalazzetto.\nI Nagoya Oceans giocano le loro partite casalinghe al Taiyo Yakuhin Ocean Arena, che contiene circa 5000 posti."}
{"id": "3219588", "revid": "1543377", "url": "https://it.wikipedia.org/wiki?curid=3219588", "title": "Michele Damasceno", "text": "Biografia.\nEsponente di spicco della scuola cretese e quasi contemporaneo del conterraneo El Greco, pur influenzato dalla pittura veneziana di Tintoretto e Paolo Veronese ed emigrato anche lui in Italia per un lungo periodo, rimase pi\u00f9 legato alle radici stilistiche greco-bizantine.\nFu autore insieme a Emmanuel Tzanes delle icone della Chiesa di San Giorgio dei Greci a Venezia, a cui lavor\u00f2 dal 1574 al 1582. Particolarmente pregiata \u00e8 l'icona del Cristo Sommo Sacerdote. Oper\u00f2 a Messina dal 1569 al 1573. In seguito ritorn\u00f2 a Creta e comp\u00ec diversi lavori nelle isole ioniche."}
{"id": "3219601", "revid": "36430312", "url": "https://it.wikipedia.org/wiki?curid=3219601", "title": "Prezzo di listino", "text": ""}
{"id": "3219606", "revid": "6923", "url": "https://it.wikipedia.org/wiki?curid=3219606", "title": "Vladimir Abramovi\u010d \u0116tu\u0161", "text": ""}
{"id": "3219612", "revid": "1305772", "url": "https://it.wikipedia.org/wiki?curid=3219612", "title": "Villa Pompea", "text": "Villa Pompea"}
{"id": "3219613", "revid": "1186766", "url": "https://it.wikipedia.org/wiki?curid=3219613", "title": "Repetto", "text": ""}
{"id": "3219618", "revid": "1305772", "url": "https://it.wikipedia.org/wiki?curid=3219618", "title": "Missionari del Sacro Cuore", "text": "Missionari del Sacro Cuore"}
{"id": "3219619", "revid": "486946", "url": "https://it.wikipedia.org/wiki?curid=3219619", "title": "Julio Chevalier", "text": ""}
{"id": "3219621", "revid": "36430861", "url": "https://it.wikipedia.org/wiki?curid=3219621", "title": "Campagne di Russia", "text": ""}
{"id": "3219622", "revid": "599013", "url": "https://it.wikipedia.org/wiki?curid=3219622", "title": "Tridente (disambigua)", "text": ""}
{"id": "3219624", "revid": "36430883", "url": "https://it.wikipedia.org/wiki?curid=3219624", "title": "Gomme da masticare", "text": ""}
{"id": "3219634", "revid": "1086846", "url": "https://it.wikipedia.org/wiki?curid=3219634", "title": "L\u00e1szl\u00f3 Disztl", "text": ""}
{"id": "3219637", "revid": "767487", "url": "https://it.wikipedia.org/wiki?curid=3219637", "title": "Zolt\u00e1n P\u00e9ter", "text": ""}
{"id": "3219638", "revid": "767487", "url": "https://it.wikipedia.org/wiki?curid=3219638", "title": "P\u00e9ter Hannich", "text": ""}
{"id": "3219650", "revid": "834", "url": "https://it.wikipedia.org/wiki?curid=3219650", "title": "Municipalit\u00e0 delle Marshall", "text": ""}
{"id": "3219656", "revid": "36431762", "url": "https://it.wikipedia.org/wiki?curid=3219656", "title": "Battaglia di Schio", "text": ""}
{"id": "3219658", "revid": "36431766", "url": "https://it.wikipedia.org/wiki?curid=3219658", "title": "Battaglia di Creazzo", "text": ""}
{"id": "3219659", "revid": "287204", "url": "https://it.wikipedia.org/wiki?curid=3219659", "title": "Battaglia di Vicenza", "text": ""}
{"id": "3219664", "revid": "287204", "url": "https://it.wikipedia.org/wiki?curid=3219664", "title": "Nazionale di pallacanestro della Thailandia", "text": "La nazionale di pallacanestro della Thailandia \u00e8 la rappresentativa cestistica della Thailandia ed \u00e8 posta sotto l'egida della Federazione cestistica della Thailandia."}
{"id": "3219666", "revid": "729019", "url": "https://it.wikipedia.org/wiki?curid=3219666", "title": "Walter Bedell Smith", "text": "Capo di stato maggiore e principale collaboratore militare del generale Dwight Eisenhower, ebbe un ruolo importantissimo nella conduzione delle operazioni durante la campagna alleata del 1944-1945 sul Fronte occidentale.\nDopo la fine della guerra, fu Direttore della CIA nel periodo 1950-1953.\nBiografia.\nInizi\u00f2 la carriera militare durante la prima guerra mondiale.\nTra il 1925 ed il 1929 lavor\u00f2 presso l'ufficio informazioni dell'esercito e all'ufficio del bilancio federale. Nominato capitano nel 1929, fu inviato nelle Filippine. Al rientro in patria segu\u00ec un corso nella scuola di fanteria di Fort Benning ed un altro presso la scuola del comando superiore di stato maggiore a Fort Leavenworth. Nel 1939 ottenne la promozione a maggiore e fu addetto all'ufficio di stato maggiore dell'esercito. Fu nominato colonnello nel 1941 e maggiore generale nel 1942.\nDopo essere stato per alcuni mesi segretario per gli Stati Uniti nella commissione mista dei capi di stato maggiore alleati a Washington, venne trasferito in Europa con l'incarico di capo di stato maggiore del comandante in capo alleato, generale Dwight David Eisenhower. Durante la seconda parte della guerra mondiale fu praticamente il direttore amministrativo delle operazioni militari alleate in Europa, guadagnandosi da parte di Churchill il soprannome di \"bulldog\" per la sua tenacia ed, inoltre, la lode incondizionata di Eisenhower, che lo defin\u00ec \"il migliore capo di stato maggiore che un comandante in capo abbia mai avuto\".\nFu presente alla firma dell'armistizio italiano avvenuta a Cassibile il 3 settembre 1943; fu tra i massimi organizzatori dello sbarco in Normandia del giugno 1944 ed infine presiedette la cerimonia della firma a Reims della capitolazione tedesca il 15 maggio 1945.\nNel dopoguerra sostitu\u00ec Averell Harriman quale ambasciatore statunitense a Mosca, dove rimase fino al 1948. Rientrato negli Stati Uniti, prese il comando della prima armata e nel 1950 divenne direttore dell'ufficio controllo delle informazioni militari e poco dopo Direttore della CIA fino al 1953.\nQuando nel 1952 Eisenhower divenne presidente degli Stati Uniti, Bedel Smith nel febbraio 1953 assunse la carica di sottosegretario di Stato. Fu il rappresentante americano alla conferenza di Ginevra del 1954 in cui venne concluso un accordo temporaneo per mettere fine alla guerra d'Indocina.\n\u00c8 morto nella capitale americana nel 1961."}
{"id": "3219671", "revid": "300067", "url": "https://it.wikipedia.org/wiki?curid=3219671", "title": "Nazionale di pallacanestro di Singapore", "text": "La nazionale di pallacanestro di Singapore \u00e8 la rappresentativa cestistica di Singapore ed \u00e8 posta sotto l'egida della Federazione cestistica di Singapore."}
{"id": "3219673", "revid": "132266", "url": "https://it.wikipedia.org/wiki?curid=3219673", "title": "Commissario forestale", "text": ""}
{"id": "3219675", "revid": "287204", "url": "https://it.wikipedia.org/wiki?curid=3219675", "title": "Nazionale di pallacanestro del Pakistan", "text": "La nazionale di pallacanestro del Pakistan \u00e8 la rappresentativa cestistica del Pakistan ed \u00e8 posta sotto l'egida della Federazione cestistica del Pakistan."}
{"id": "3219678", "revid": "599013", "url": "https://it.wikipedia.org/wiki?curid=3219678", "title": "J\u00f3zsef Nagy (calciatore 1960)", "text": ""}
{"id": "3219679", "revid": "300067", "url": "https://it.wikipedia.org/wiki?curid=3219679", "title": "Nazionale di pallacanestro di Macao", "text": "La nazionale di pallacanestro di Macao \u00e8 la rappresentativa cestistica di Macao ed \u00e8 posta sotto l'egida della Federazione cestistica di Macao."}
{"id": "3219680", "revid": "767487", "url": "https://it.wikipedia.org/wiki?curid=3219680", "title": "Cahar", "text": "I Cahar (mongolo: \u0426\u0430\u0445\u0430\u0440; in russo \u0427\u0430\u0445\u0430\u0440\u044b, \"\u010cahary\"; cinese \u5bdf\u54c8\u5c14) sono una trib\u00f9 mongola che parla il dialetto cahar, una variante del mongolo parlato nella Mongolia Interna, fonologicamente vicino al khalkha. \nUna parte della Mongolia interna, con capoluogo Zhangjiakou, che ora fa parte dello Hebei, per un periodo, nella prima met\u00e0 del XX secolo, \u00e8 stata una provincia della Cina e si chiamava provincia Cahar.\nStoria.\nI cahar si trovavano intorno a Jingzhao (\u4eac\u5146; che cambi\u00f2 poi il nome in Xi'an) che era un possedimento di Kublai Khan. Si spostarono poi dallo Shaanxi verso il sud-est della Mongolia nel XV secolo. I cahar divennero un \"tumen\" sotto Batm\u00f4nh Dajan khan e furono poi guidati dai suoi successori; divennero quindi personale appannaggio dei khagan.\nOppressi da Altan Khan, i cahar, guidati da Darajs\u00f9n H\u00f9d\u0117n khan (\u0414\u0430\u0440\u0430\u0439\u0441\u04af\u043d \u0425\u04af\u0434\u044d\u043d \u0445\u0430\u0430\u043d, 1547-1557), si spostarono verso est sul fiume Liao He a met\u00e0 del XVI secolo. Agli inizi del XVII secolo Ligd\u0117n khan (\u041b\u0438\u0433\u0434\u044d\u043d \u0445\u0430\u0430\u043d, 1604\u20131634) fece una spedizione ad ovest a causa della pressione dei manci\u00f9; quando mor\u00ec nel Gansu, dirigendosi verso il Tibet, suo figlio \u0116d\u017eej (\u042d\u0434\u0436\u0435\u0439 \u0445\u0430a\u043d) si consegn\u00f2 ai manci\u00f9 nel 1635.\nLa famiglia reale cahar mantenne buone relazioni con la famiglia imperiale manci\u00f9 fino alla morte di una figlia di Huang Taiji che aveva sposato un principe cahar. Quando scoppi\u00f2 la \"Rivolta dei Tre Feudatari\" nel 1673, il principe cahar insorse contro la dinastia Qing ma fu presto annientato, di conseguenza i cahar furono riorganizzati sotto le \"Otto Bandiere\"; essi non facevano parte di una federazione (\"\u010duulgan\"), ma erano sotto il diretto controllo dell'imperatore. Dopo la caduta del khanato dzungar nel 1758, l'autorit\u00e0 Qing risistem\u00f2 parte di essi dalle zone intorno a Hohhot e Xanadu alla regione del fiume Ili dove si mescolarono con gli zungari e i torgud. \nQuando la Mongolia esterna dichiar\u00f2 la sua indipendenza dai Qing nel 1911, 100 famiglie, sotto l'ex-vicegovernatore Sumya, fuggirono dalla Zungaria, attraverso il confine della Russia, verso la Mongolia. Furono insediati dai khalkha all'ovest di Kjahta."}
{"id": "3219686", "revid": "287204", "url": "https://it.wikipedia.org/wiki?curid=3219686", "title": "Eparchia di Chelm", "text": ""}
{"id": "3219687", "revid": "300067", "url": "https://it.wikipedia.org/wiki?curid=3219687", "title": "Nazionale di pallacanestro del Kirghizistan", "text": "La nazionale di pallacanestro del Kirghizistan \u00e8 la rappresentativa cestistica del Kirghizistan ed \u00e8 posta sotto l'egida della Federazione cestistica del Kirghizistan."}
{"id": "3219689", "revid": "36426", "url": "https://it.wikipedia.org/wiki?curid=3219689", "title": "Cappellina dei Corpi Santi", "text": ""}
{"id": "3219690", "revid": "287204", "url": "https://it.wikipedia.org/wiki?curid=3219690", "title": "Nazionale di pallacanestro della Corea del Nord", "text": "La nazionale di pallacanestro del Corea della Nord \u00e8 la rappresentativa cestistica della Corea del Nord ed \u00e8 posta sotto l'egida della Federazione cestistica della Corea del Nord."}
{"id": "3219693", "revid": "1100311", "url": "https://it.wikipedia.org/wiki?curid=3219693", "title": "Gy\u0151z\u0151 Burcsa", "text": ""}
{"id": "3219694", "revid": "93556", "url": "https://it.wikipedia.org/wiki?curid=3219694", "title": "Mouloudia Olympique de Constantine", "text": "Il Mouloudia Olympique de Constantine (), noto anche come MOC, \u00e8 una societ\u00e0 calcistica algerina con sede nella citt\u00e0 di Costantina. Fondato nel 1939, milita nella Ligue 2, la seconda divisione del campionato algerino di calcio.\nI suoi colori sociali sono il bianco e il blu.\nHa vinto un campionato algerino."}
{"id": "3219695", "revid": "300067", "url": "https://it.wikipedia.org/wiki?curid=3219695", "title": "Nazionale di pallacanestro del Bangladesh", "text": "La nazionale di pallacanestro del Bangladesh (\u09ac\u09be\u0982\u09b2\u09be\u09a6\u09c7\u09b6 \u099c\u09be\u09a4\u09c0\u09af\u09bc \u09ac\u09be\u09b8\u09cd\u0995\u09c7\u099f\u09ac\u09b2 \u09a6\u09b2) \u00e8 la rappresentativa cestistica del Bangladesh ed \u00e8 posta sotto l'egida della Federazione cestistica del Bangladesh."}
{"id": "3219696", "revid": "72396", "url": "https://it.wikipedia.org/wiki?curid=3219696", "title": "Francesco Antonio Coratoli", "text": "Biografia.\nNato a Monteleone di Calabria, odierna Vibo Valentia, studi\u00f2 con Francesco Zoda. Ha studiato arte pittorica a Roma. Le sue opere comprendono una \"Incoronazione della Vergine\" e \"Matrimonio di San Giuseppe\" per la \"Chiesa di Santa Maria degli Angeli\" di Vibo Valentia, \"Lo Sposalizio della Vergine\" nella \"Chiesa di San Giuseppe\" a Vibo Valentia e ad alcune pitture murarie nella \"Chiesa di Santa Maria La Nova\", sempre a Vibo Valentia.\nHa progettato anche la costruzione della Chiesa di Santa Maria Maggiore e San Leoluca a Vibo Valentia."}
{"id": "3219697", "revid": "287204", "url": "https://it.wikipedia.org/wiki?curid=3219697", "title": "Nazionale di pallacanestro del Bahrein", "text": "La nazionale di pallacanestro del Bahrein \u00e8 la rappresentativa cestistica del Bahrein ed \u00e8 posta sotto l'egida della Federazione cestistica del Bahrein."}
{"id": "3219699", "revid": "339392", "url": "https://it.wikipedia.org/wiki?curid=3219699", "title": "A-posteriori", "text": ""}
{"id": "3219701", "revid": "640389", "url": "https://it.wikipedia.org/wiki?curid=3219701", "title": "Nazionale di pallacanestro dell'Afghanistan", "text": "La nazionale di pallacanestro dell'Afghanistan \u00e8 la rappresentativa cestistica dell'Afghanistan ed \u00e8 posta sotto l'egida della Federazione cestistica dell'Afghanistan."}
{"id": "3219703", "revid": "599013", "url": "https://it.wikipedia.org/wiki?curid=3219703", "title": "J\u00f3zsef Szendrei", "text": ""}
{"id": "3219709", "revid": "287204", "url": "https://it.wikipedia.org/wiki?curid=3219709", "title": "Cymbidiella", "text": "Cymbidiella \u00e8 un genere di piante della famiglia delle Orchidacee, endemico del Madagascar.\nDescrizione.\nComprende specie terrestri (\"C. flabellata\") o epifite (\"C. falcigera\" e \"C. pardalina\"), provviste di un rizoma allungato e robusto.Possiedono pseudobulbi da ovoidali a fusiformi, dall'apice dei quali si diparte una rosetta di foglie pieghettate.L'infiorescenza pu\u00f2 essere semplice o ramificata, con fiori grandi, di colore dal giallo al verde e con labello verde o rosso con maculature nero-violacee; il gimnostemio \u00e8 arcuato e contiene 4 pollinii, uniti ad un ampio retinacolo.\nDistribuzione e habitat.\nIl genere \"Cymbidiella\" \u00e8 endemico del Madagascar.\nIl suo areale si estende lungo il versante orientale dell'isola e comprende diversi habitat, dalla foresta pluviale alle paludi costiere, dalle foreste rivierine alle macchie di \"Philippia\".\nTassonomia.\nIl genere \"Cymbidiella\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae)\nComprende 3 specie:"}
{"id": "3219711", "revid": "1013865", "url": "https://it.wikipedia.org/wiki?curid=3219711", "title": "Haya Harareet", "text": "\u00c8 conosciuta principalmente per aver interpretato il ruolo di Esther nel film colossal \"Ben-Hur\" (1959), di cui fino al 3 febbraio 2021 \u00e8 stata l'ultimo membro vivente del cast principale.\nBiografia.\nAl debutto cinematografico si segnal\u00f2 al Festival di Cannes 1955 per la sua interpretazione nel film israeliano \"Collina 24 non risponde\" (nell'originale in ebraico \"Giv'a 24 Eina Ona\", \"Hill 24 Doesn't Answer\" sul mercato anglosassone).\nLa sua notoriet\u00e0 internazionale deriv\u00f2 dalla partecipazione al film \"Ben-Hur\", girato accanto a Charlton Heston nel 1959. La sua carriera, tuttavia, non ebbe un successivo sviluppo e termin\u00f2 dopo aver girato pochi film fra cui \"Il complice segreto\" (1961) di Basil Dearden, a fianco di Stewart Granger, e \"Antinea, l'amante della citt\u00e0 sepolta\" (1961).\nFra le altre sue interpretazioni si segnalano quella della dottoressa Madolyn Bruckner in \"La pelle che scotta\" (1962) e la partecipazione, al fianco di Virna Lisi, al film \"La donna del giorno\" (1956) di Francesco Maselli, distribuito anche con il titolo \"The Doll that Took the Town\".\nHaya Harareet - che co-sceneggi\u00f2 \"Tutte le sere alle nove\" (1967), film con Dirk Bogarde tratto dal romanzo omonimo di Julian Gloag - fu presentatrice ai Premi Oscar 1960 nella categoria effetti speciali e apparve nei panni di se stessa nel \"making of\" sul film \"Ben Hur\", intitolato \"Ben-Hur: The Making of an Epic\" (1993).\nSi ritir\u00f2 dalle scene nel 1964, soltanto nove anni dopo il debutto. Sposata al regista cinematografico britannico Jack Clayton, morto nel 1995, si stabil\u00ec in Inghilterra, nel Buckinghamshire, dove mor\u00ec il 3 febbraio 2021, a 89 anni."}
{"id": "3219715", "revid": "1573940", "url": "https://it.wikipedia.org/wiki?curid=3219715", "title": "Caecilia inca", "text": "Caecilia inca \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Per\u00f9, dove occupa vari habitat umidi, tropicali o subtropicali."}
{"id": "3219717", "revid": "1305772", "url": "https://it.wikipedia.org/wiki?curid=3219717", "title": "Camposilvano", "text": ""}
{"id": "3219720", "revid": "767487", "url": "https://it.wikipedia.org/wiki?curid=3219720", "title": "Gy\u00f6rgy Bogn\u00e1r", "text": ""}
{"id": "3219722", "revid": "1573940", "url": "https://it.wikipedia.org/wiki?curid=3219722", "title": "Caecilia mertensi", "text": "Caecilia mertensi \u00e8 un anfibio della famiglia Caeciliidae.\nDistribuzione e habitat.\nLa specie \u00e8 nota solo dal suo olotipo, la cui provenienza non \u00e8 chiara."}
{"id": "3219723", "revid": "1573940", "url": "https://it.wikipedia.org/wiki?curid=3219723", "title": "Caecilia tenuissima", "text": "Caecilia tenuissima \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Colombia e in Ecuador, dove occupa vari habitat umidi, tropicali o subtropicali."}
{"id": "3219728", "revid": "21880", "url": "https://it.wikipedia.org/wiki?curid=3219728", "title": "Acrolophia", "text": "Acrolophia \u00e8 un genere di piante della famiglia delle Orchidacee, endemico del Sudafrica.\nTassonomia.\nIl genere \"Acrolophia\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae)\nComprende 7 specie:"}
{"id": "3219730", "revid": "71155", "url": "https://it.wikipedia.org/wiki?curid=3219730", "title": "Cheech &amp; Chong", "text": "Cheech &amp; Chong \u00e8 un duo comico composto da Richard \"Cheech\" Marin e Tommy Chong, che ebbe un periodo di notoriet\u00e0 a cavallo tra gli anni settanta e gli anni ottanta per le loro \"stand-up comedy\", una sorta di performance dal vivo in cui si interagisce con il pubblico, ambientata nell'epoca degli hippy e dell'amore libero, e della \"cultura della droga\", con frequenti rimandi alle loro preferenze per la marijuana."}
{"id": "3219731", "revid": "767487", "url": "https://it.wikipedia.org/wiki?curid=3219731", "title": "Gertrude Barrows Bennett", "text": "Fu la prima donna a ottenere negli Stati Uniti una certa notoriet\u00e0 come scrittrice dei generi fantasy e fantascienza. Pubblic\u00f2 i suoi scritti con lo pseudonimo di Francis Stevens ed \u00e8 considerata l'ideatrice del genere dark fantasy. Una delle sue opere pi\u00f9 famose \u00e8 \"Claimed\", che H. P. Lovecraft defin\u00ec come \"uno dei romanzi fantasy pi\u00f9 strani e coinvolgenti che potrete mai leggere\".\nBiografia.\nGertrude Mabel Barrows nacque a Minneapolis nel 1883. Frequent\u00f2 le scuole superiori nella speranza di diventare un'illustratrice, invece inizi\u00f2 a lavorare come stenografa, mestiere che saltuariamente continu\u00f2 a svolgere per il resto della sua vita.\nNel 1909 spos\u00f2 Stewart Bennett, un giornalista ed esploratore inglese, e si trasfer\u00ec a Filadelfia (Pennsylvania). Un anno dopo il marito mor\u00ec durante una delle sue spedizioni, lasciandola sola e con una figlia da crescere. Quando suo padre mor\u00ec al termine della prima guerra mondiale, Barrows Bennett si prese cura anche della madre invalida. \u00c8 in questo periodo che inizi\u00f2 a scrivere racconti e romanzi.\nNel 1920 venne a mancare anche la madre, cos\u00ec Barrows Bennett si trasfer\u00ec in California, dove mor\u00ec nel 1948.\nCarriera letteraria.\nBarrows Bennett scrisse il suo primo racconto breve a 17 anni: si trattava di una storia di fantascienza intitolata \"The Curious Experience of Thomas Dunbar\". Sped\u00ec questo suo lavoro alla rivista pulp \"Argosy\", che la pubblic\u00f2 nel marzo del 1904.\nQuando dovette prendersi cura della madre invalida, riprese a scrivere come mezzo per mantenere la famiglia: nel 1917 il periodico \"All-Story Weekly\" pubblic\u00f2 il suo racconto \"The Nightmare\", che narrava di una misteriosa isola sulla quale l'evoluzione aveva preso una strada diversa rispetto al resto del pianeta; quest'opera ricorda da vicino \"La terra dimenticata dal tempo\" di Edgar Rice Burroughs, dato alle stampe circa un anno dopo. Barrows Bennett non voleva che il proprio nome venisse associato a \"The Nightmare\", cos\u00ec chiese e ottenne di utilizzare uno pseudonimo: lei propose \"Jean Vail\", ma l'editore la convinse a optare per \"Francis Stevens\".\nNegli anni successivi, Barrows Bennett scrisse molti racconti e romanzi come \"L'isola\" (\"Friend Island\", 1918), ambientato nel XXII secolo in una Terra dominata dalle donne, e \"Serapion\" (1920), che narrava di un uomo posseduto da un'entit\u00e0 soprannaturale.\nNel 1918, \"Argosy\" pubblic\u00f2 a puntate il suo primo e forse migliore romanzo, \"The Citadel of Fear\"; la trama ci porta in una citt\u00e0 azteca dimenticata e riscoperta durante la prima guerra mondiale. Nel 1952, nell'introduzione di una ristampa di questo scritto, venne rivelato il vero nome della scrittrice Francis Stevens.\nNel 1919 pubblic\u00f2 il suo unico romanzo di fantascienza, \"Le teste del cerbero\" (\"The Heads of Cerberus\"): si tratta di un'opera distopica in cui chiunque inali una polvere grigia contenuta in una fiala viene trasportato avanti nel tempo fino al 2118, in una Filadelfia dominata da un regime totalitario."}
{"id": "3219732", "revid": "486946", "url": "https://it.wikipedia.org/wiki?curid=3219732", "title": "Nazionale di Fed Cup della Thailandia", "text": ""}
{"id": "3219734", "revid": "486946", "url": "https://it.wikipedia.org/wiki?curid=3219734", "title": "Nazionale di Coppa Davis della Thailandia", "text": ""}
{"id": "3219736", "revid": "287204", "url": "https://it.wikipedia.org/wiki?curid=3219736", "title": "Unione delle citt\u00e0 e dei governi locali", "text": "L'unione delle citt\u00e0 e dei governi locali (in inglese \"United Cities and Local Governments\", UCLG) \u00e8 un'organizzazione internazionale con sede a Barcellona (Spagna) che si propone di riunire le citt\u00e0, i governi locali e le associazioni municipali di tutto il mondo. \u00c8 stata fondata nel 2004 dall'unione di \"International Union of Local Authorities\" (IULA) e \"World Federation of United Cities\" (FMCU). La UCLG \u00e8 la pi\u00f9 grande organizzazione mondiale di amministrazioni locali e raccoglie oltre 1000 membri da oltre 120 paesi ONU e rappresenta pi\u00f9 della met\u00e0 della popolazione mondiale.\nEsistono alcune aree continentali di riferimento:\ned inoltre ha alcune sezioni per le grandi metropoli."}
{"id": "3219737", "revid": "16066", "url": "https://it.wikipedia.org/wiki?curid=3219737", "title": "United Cities and Local Governments", "text": ""}
{"id": "3219738", "revid": "767487", "url": "https://it.wikipedia.org/wiki?curid=3219738", "title": "K\u00e1lm\u00e1n Kov\u00e1cs", "text": ""}
{"id": "3219739", "revid": "486946", "url": "https://it.wikipedia.org/wiki?curid=3219739", "title": "UCLG", "text": ""}
{"id": "3219747", "revid": "599013", "url": "https://it.wikipedia.org/wiki?curid=3219747", "title": "Gyula Hajsz\u00e1n", "text": ""}
{"id": "3219750", "revid": "4711", "url": "https://it.wikipedia.org/wiki?curid=3219750", "title": "Nazionale di pallacanestro del Congo-Brazzaville", "text": ""}
{"id": "3219752", "revid": "438678", "url": "https://it.wikipedia.org/wiki?curid=3219752", "title": "Northern Aggression", "text": "Northern Aggression \u00e8 un album di Steve Wynn &amp; the Miracle 3 pubblicato nel 2010.\n\"Resolution\" \u00e8 il primo estratto dell'album che pu\u00f2 essere scaricato gratuitamente e legalmente dal sito ufficiale.\nIn \"We Don't Talk About It\" \u00e8 possibile risentire le chitarre acide tipiche, mentre \"No One Ever Drowns\" \u00e8 caratterizzata dal ritornello ripetuto in maniera paranoica.\n\"Consider the Source\", 'The Death of Donny B\" cover di un brano degli anni sessanta e \"St. Millwood\" sono pezzi lenti, mentre 'Ribbons and Chains\" ricorda i pezzi rock presenti su \"My Midnight\"."}
{"id": "3219758", "revid": "599013", "url": "https://it.wikipedia.org/wiki?curid=3219758", "title": "J\u00f3zsef Andrusch", "text": ""}
{"id": "3219761", "revid": "102404826", "url": "https://it.wikipedia.org/wiki?curid=3219761", "title": "Matja\u017e Klop\u010di\u010d", "text": "Biografia.\nFiglio del poeta sloveno Mile Klop\u010di\u010d e nipote dello storico ed attivit\u00e0 comunista France Klop\u010di\u010d, ha diretto 28 film tra il 1959 ed il 2005."}
{"id": "3219778", "revid": "1310927", "url": "https://it.wikipedia.org/wiki?curid=3219778", "title": "Gy\u00f6rgy Mezey", "text": ""}
{"id": "3219786", "revid": "697352", "url": "https://it.wikipedia.org/wiki?curid=3219786", "title": "Migdonia", "text": ""}
{"id": "3219788", "revid": "486946", "url": "https://it.wikipedia.org/wiki?curid=3219788", "title": "Tuthmosis IV", "text": ""}
{"id": "3219790", "revid": "1573940", "url": "https://it.wikipedia.org/wiki?curid=3219790", "title": "Declic", "text": "Declic \u00e8 un software per la geometria, rivolto all'insegnamento della geometria nella scuola primaria e secondaria. Il software sviluppato in francese \u00e8 stato successivamente reso disponibile in italiano e parzialmente in inglese.\n\u00c8 un sistema di geometria dinamica. Si possono costruire punti, vettori, segmenti, rette, coniche e funzioni, modificandole in tempo reale. Permette di costruire in modo interattivo gli oggetti della geometria euclidea. Gli oggetti utilizzabili comprendono dai semplici punti, rette e segmenti fino a coniche, cubiche e luoghi. \u00c8 possibile costruire anche elementi di geometria differenziale (ad esempio le evolute), verificare determinate propriet\u00e0 grazie a test (di parallelismo, di appartenenza di un punto ad un poligono), e trasformare gli oggetti costruiti."}
{"id": "3219792", "revid": "729019", "url": "https://it.wikipedia.org/wiki?curid=3219792", "title": "Aeroporto Statale di Aurora", "text": "L'Aeroporto Aurora State, gi\u00e0 Wes Lematta Field, \u00e8 un aeroporto statunitense posizionato 2 miglia a nord-ovest del centro di Aurora, nella contea di Marion, nello stato federale dell'Oregon.\n\u00c8 propriet\u00e0 del Dipartimento dell'Aviazione dell'Oregon."}
{"id": "3219794", "revid": "729019", "url": "https://it.wikipedia.org/wiki?curid=3219794", "title": "Comitato militare dell'Unione europea", "text": "Il Comitato militare dell'Unione europea (\"European Union Military Committee\" - EUMC) \u00e8 un dipartimento di ufficiali delle forze armate europee sotto il controllo dell'Alto rappresentante per la politica estera e di sicurezza comune ed il Comitato della Politica e della Sicurezza (PSC) per la politica estera e di sicurezza comune dell'Unione europea. L'EUMC fornisce consulenza militare al PSC ed all'Alto Rappresentante. Ha inoltre compiti di supervisione dello Stato maggiore dell'Unione europea. Viene guidato da un \"Chairman\" scelto tra i capi di Stato maggiore della Difesa dei paesi membri.\nStoria.\nL'EUMC \u00e8 stato formalmente istituito nel dicembre del 2000 durante Consiglio europeo di Nizza, ed \u00e8 uno dei molteplici organismi collegati alle esigenze di difesa e sicurezza creati in conseguenza dell'Helsinki Headline Goal del dicembre 1999. L'EUMC \u00e8 composto dai capi di Stato Maggiore della Difesa degli stati membri dell'Unione Europea che sono regolarmente rappresentati da addetti militari permanenti a Bruxelles, i quali sono spesso ufficiali generali a due o tre stelle. Un comitato militare simile esiste gi\u00e0 nell'ambito della NATO, ed i paesi che sono membri sia dell'Unione europea, che della NATO hanno in molti casi scelto la stessa persona come rappresentante del paese in entrambe le organizzazioni.\nOrganizzazione.\nL'EUMC \u00e8 presieduto da un generale dell'esercito, un ammiraglio, o un generale dell'aeronautica a quattro stelle (grado NATO OF-9) che viene indicato dai capi di Stato Maggiore della Difesa dei paesi membri e nominato dal Consiglio dell'Unione europea.\nIl presidente \u00e8 il portavoce dell'EUMC per un periodo di tre anni, e partecipa sia alle riunioni del PSC secondo necessit\u00e0, che a quelle del Consiglio che abbiano implicazioni nel campo della difesa e sicurezza. Il presidente attuale \u00e8 il generale Claudio Graziano, gi\u00e0 Capo di Stato Maggiore della Difesa in Italia, in carica dal 6 novembre 2018."}
{"id": "3219798", "revid": "767487", "url": "https://it.wikipedia.org/wiki?curid=3219798", "title": "Elenco dei trenta latitanti pi\u00f9 pericolosi d'Italia", "text": ""}
{"id": "3219809", "revid": "300067", "url": "https://it.wikipedia.org/wiki?curid=3219809", "title": "Nazionale di pallacanestro della Palestina", "text": "La nazionale di pallacanestro della Palestina \u00e8 la rappresentativa cestistica della Palestina ed \u00e8 posta sotto l'egida della Federazione cestistica della Palestina.\nInizialmente ha partecipato ai FIBA AfroBasket."}
{"id": "3219810", "revid": "547034", "url": "https://it.wikipedia.org/wiki?curid=3219810", "title": "Fede (Raffaello)", "text": "La Fede \u00e8 un dipinto di Raffaello a olio su tavola (16x44 cm), databile al 1507 e conservato nella Pinacoteca vaticana a Roma. Con altre due tavolette nello stesso museo fa parte della predella della smembrata \"Pala Baglioni\". \nStoria.\nLa pala d'altare, che si trovava chiesa di San Francesco al Prato, era stata commissionata Atalanta Baglioni, in memoria del figlio Grifonetto, assassinato per vendetta durante alcune lotte intestine alla famiglia per il dominio di Perugia nel 1500. \nLe tavolette della predella, a differenza della pala centrale con la \"Deposizione\", non vennero sottratte per il cardinale Scipione Borghese, ma anzi furono i francesi a portarle via dopo la soppressione dell'istituto religioso nel 1797. Nel 1816 si riusc\u00ec a farle ritornare in Italia al legittimo possessore, in questo caso il papa, quale capo della Chiesa, ma, come molte altre opere umbre e marchigiane di pregio, Pio VII decise di tenerle nella Pinacoteca vaticana piuttosto che rimandarle nei luoghi di origine. Tutte e tre le tavolette sono concordemente riferite al Sanzio. \nDescrizione e stile.\nLe tavolette della predella sono tre e raffigurano le \"Virt\u00f9 teologali\" a monocromo entro tondi tra angioletti o putti reggitarga. Il medaglione centrale \u00e8 pensato come una nicchia, in cui le figurette proiettano l'ombra. La \"Fede\" in particolare \u00e8 affiancata da due putti a tutta figura con targhe che recano le iscrizioni \"C P X\" (Christ\u00f2s in greco) e \"INRI\". Essi godono di quella dolcezza dei fanciulli di Raffaello. La \"Fede\" mostra il tipico attributo del calice e l'ostia, che mostra compiendo una torsione verso sinistra, che ricorda la collocazione originaria a destra. Ha un'acconciatura elaborata e un vestito all'antica, che crea pieghe che accentuano il rilievo scultoreo della figura."}
{"id": "3219812", "revid": "729019", "url": "https://it.wikipedia.org/wiki?curid=3219812", "title": "Mitsubishi SpaceJet", "text": "Il Mitsubishi SpaceJet, precedentemente conosciuto come Mitsubishi Regional Jet (MRJ), \u00e8 un aereo di linea regionale, biturbina monoplano ad ala bassa, da 70-96 posti, sviluppato dall'azienda aeronautica giapponese Mitsubishi Aircraft Corporation (MITAC), nata dalla collaborazione tra le industrie Mitsubishi Heavy Industries e Toyota Motor Corporation.\nStoria del progetto.\nIl MRJ \u00e8 il primo aereo commerciale a montare due motori Pratt &amp; Whitney PW1217G. Un mockup a grandezza reale \u00e8 stato presentato al 47\u00ba Paris Air Show nel giugno 2007 quando la societ\u00e0 produttrice ha deciso di offrire formalmente l'aereo per la vendita ai potenziali clienti prevedendone l'inizio della produzione nel 2012. La versione definitiva del MRJ far\u00e0 maggior uso di alluminio rispetto a quanto previsto nel prototipo iniziale, dove si era progettato di adottare compositi in fibra di carbonio in molti componenti strutturali, tra cui ali e cassone alare.\nIl 15 settembre 2010, Mitsubishi Aircraft Corporation ha annunciato di aver concluso la fase di progettazione e di voler procedere con il processo di produzione..\nIl primo volo, inizialmente ipotizzato nel secondo trimestre del 2012, con la previsione delle prime consegne nel primo trimestre del 2014, si \u00e8 svolto in realt\u00e0 tre anni pi\u00f9 tardi, l'11 novembre 2015, presso il campo di volo della Mitsubishi a Nagoya; le prime consegne erano previste per il 2020. La riorganizzazione dei cablaggi in cabina ha causato un ulteriore ritardo nelle consegne, previste non prima di marzo 2021.\nA giugno 2019 il progetto \u00e8 stato rinominato in Mitsubishi SpaceJet, l'MRJ90 \u00e8 stato denominato M90, la versione MRJ70 \u00e8 stata abbandonata e sostituita dalla versione M100, realizzata appositamente per soddisfare le specifiche del mercato delle compagnie regionali degli Stati Uniti. A causa della pandemia di COVID-19 Mitsubishi ha affermato di volere rivedere lo sviluppo di quest'ultima versione per focalizzarsi sulla messa in servizio degli M90.\nVarianti.\nQuattro versioni sono programmate sulla base di due diverse lunghezze delle fusoliere. Il MRJ70 avr\u00e0 una capacit\u00e0 di 70 passeggeri e il MRJ90 avr\u00e0 una capacit\u00e0 di 86-96 passeggeri. Il MRJ70 \u00e8 stato cancellato nel 2019.\nIl 9 marzo 2011, la Mitsubishi ha dichiarato che la progettazione di una variante da 100 posti, chiamata inizialmente \"MRJ100X\", inizier\u00e0 solamente con la conclusione dei lavori sulle versioni a capacit\u00e0 minore (MRJ70 e MRJ90). In seguito al rebrand del 2019 questa versione \u00e8 stata denominata M200.\nNel 2019 \u00e8 stata annunciata la versione M100, versione di lunghezza intermedia tra il MRJ70 e il M90 da 76-84 posti con peso massimo al decollo e autonomia ridotti per soddisfare le esigenze del mercato americano.\nOrdini.\nAltre compagnie aeree ad avere ordinato esemplari di MRJ che hanno cancellato gli ordini sono ANI Group Holdings (memorandum d'intesa per 5 esemplari cancellato nel 2013), Eastern Air Lines (20 MRJ90 pi\u00f9 altri 20 di opzione, fallita nel 2017), Air Mandalay (6 MRJ90 pi\u00f9 altri 4 di opzione, fallita nel 2018) e Trans States Holdings (ordine cancellato nel 2019 in quanto la versione M90 non soddisfa i requisiti del mercato americano)."}
{"id": "3219816", "revid": "212348", "url": "https://it.wikipedia.org/wiki?curid=3219816", "title": "Draft NFL 2004", "text": "Il Draft NFL 2004 \u00e8 il classico avvenimento annuale organizzato dalla NFL che si \u00e8 tenuto il 24 e il 25 aprile 2004. L'ordine del draft era costituito semplicemente invertendo l'ordine di come si \u00e8 conclusa la stagione regolare 2003, quindi dalla squadra che aveva ottenuto meno vittorie a quella con pi\u00f9 vittorie; tranne per le ultime due scelte (31 e 32) che sono state assegnate rispettivamente alla perdente e alla vincente del Super Bowl XXXVIII. In caso di parit\u00e0 di vittorie si guardava come prima cosa la difficolt\u00e0 del calendario che le squadre con lo stesso numero di vittorie si erano affrontate. In caso di ulteriore parit\u00e0 si guardavano il numero delle vittorie raggiunte all'interno della propria division o conference. Se la parit\u00e0 persisteva la decisione veniva presa con il lancio della monetina."}
{"id": "3219818", "revid": "287204", "url": "https://it.wikipedia.org/wiki?curid=3219818", "title": "Simon Episcopius", "text": "Il nome era la latinizzazione del suo nome olandese Simon Bischop.\nBiografia.\nNato ad Amsterdam nel 1583, a sedici anni si iscrisse all'Universit\u00e0 di Leida dove studi\u00f2 teologia sotto la guida di Jacob Arminio, di cui divenne seguace. Nel 1610, l'anno in cui gli Arminiani presentarono la famosa Rimostranza agli Stati d'Olanda, Episcopius inizi\u00f2 ad esercitare come pastore a Bleyswick, un piccolo villaggio nei pressi di Rotterdam; l'anno seguente sostenne la causa dei Rimostranti nella conferenza tenuta a L'Aia.\nNel 1612, Episcopius succedette a Franz Gomarus come professore di teologia a Leida, una nomina che suscit\u00f2 dura avversit\u00e0 fra i Calvinisti e, a causa dell'influenza che Episcopius esercit\u00f2 nella diffusione delle idee arminiane, port\u00f2 alla convocazione del Sinodo di Dordrecht nel 1618.\nEpiscopio venne scelto quale portavoce fra i tredici Rimostranti dinanzi al sinodo, ma gli venne negata una udienza per la quale non aveva presentato al Sinodo il relativo ordine di discussione \u2013 il che avrebbe significato per lui la prima stesura delle argomentazioni a favore delle opinioni dei Rimostranti. Nel 1619 al termine dei lavori del Sinodo, Episcopio e gli altri dodici delegati Arminiani vennero destituiti dai loro incarichi ed espulsi dal paese.\nEpiscopio in un primo momento si ritir\u00f2 ad Anversa per poi trasferirsi in Francia, dove visse per un certo periodo a Parigi e per un altro a Rouen. Dedic\u00f2 gran parte del suo tempo a compilare scritti a sostegno della causa Arminiana. Dopo la morte (1625) di Maurizio di Nassau, principe di Orange, la violenza della polemica Arminiana cominci\u00f2 a scemare e Episcopius ottenne il permesso nel 1626 di rientrare in patria. Fu nominato predicatore nella chiesa Rimostrante di Rotterdam e successivamente diresse il seminario dei Rimostranti ad Amsterdam fino alla fine dei suoi giorni.\nEpiscopius pu\u00f2 essere considerato in gran parte quale fondatore della teologia Arminiana, dal momento che svilupp\u00f2 e organizz\u00f2 in modo sistematico i principi che Arminio aveva enunciato in modo provvisorio. Oltre a contestare tutti i punti essenziali del Calvinismo, Episcopio in modo particolare critic\u00f2 la tendenza dei Calvinisti a porre l'accento sull'astratto dogma e sostenne che il Cristianesimo era in se stesso pi\u00f9 pratico che teorico \u2013 quindi una forza morale non derivante da un sistema di credenze intellettuali e una ortodossia non implicante necessariamente la conoscenza e l'adesione ad un sistema dottrinale che includa l'intera gamma delle verit\u00e0 cristiane, bens\u00ec solo la conoscenza e l'accettazione di quel tanto del Cristianesimo necessario per realizzare un effettivo cambiamento nel cuore e nella vita.\nOpere.\nLe principali opere di Episcopio sono \"Confessio declaratio sententiae pastorum gui in foederato Belgio Remonstrantes vocantur super praecipuis artscuf is religionis Christianae\" (1621), \"Apologia per confessione\" (1629), \"Verus theologus remonstrans\", \"Institutiones theologicae\".\nUna biografia di Episcopius \u00e8 stata scritta da Philipp van Limborch, un'altra \u00e8 stata compilata da \u00c9tienne de Courcelles (Curcellaeus) (1586-1659) che succedette a Episcopius nella direzione del seminario dei Rimostranti."}
{"id": "3219819", "revid": "547034", "url": "https://it.wikipedia.org/wiki?curid=3219819", "title": "Speranza (Raffaello)", "text": "La Speranza \u00e8 un dipinto di Raffaello a olio su tavola (16x44 cm), databile al 1507 e conservato nella Pinacoteca vaticana a Roma. Con altre due tavolette nello stesso museo fa parte della predella della smembrata \"Pala Baglioni\". \nStoria.\nLa pala d'altare, che si trovava chiesa di San Francesco al Prato, era stata commissionata Atalanta Baglioni, in memoria del figlio Grifonetto, assassinato per vendetta durante alcune lotte intestine alla famiglia per il dominio di Perugia nel 1500. \nLe tavolette della predella, a differenza della pala centrale con la \"Deposizione\", non vennero sottratte per il cardinale Scipione Borghese, ma anzi furono i francesi a portarle via dopo la soppressione dell'istituto religioso nel 1797. Nel 1816 si riusc\u00ec a farle ritornare in Italia al legittimo possessore, in questo caso il papa, quale capo della Chiesa, ma, come molte altre opere umbre e marchigiane di pregio, Pio VII decise di tenerle nella Pinacoteca vaticana piuttosto che rimandarle nei luoghi di origine. Tutte e tre le tavolette sono concordemente riferite al Sanzio. \nDescrizione e stile.\nLe tavolette della predella sono tre e raffigurano le \"Virt\u00f9 teologali\" a monocromo entro tondi tra angioletti o putti reggitarga. Il medaglione centrale \u00e8 pensato come una nicchia, in cui le figurette proiettano l'ombra. La \"Speranza\" in particolare, affiancata da due angioletti a tutta figura, dalla dolcezza tipica dei putti di Raffaello, \u00e8 ritratta con le mani giunte in preghiera e lo sguardo tipicamente rivolto al cielo. La figura \u00e8 girata a destra, poich\u00e9 originariamente collocata a sinistra. \nElaborata \u00e8 l'acconciatura e l'abbigliamento all'antica, con un velo mosso dal vento che d\u00e0 un senso dinamico alla rappresentazione."}
{"id": "3219822", "revid": "830579", "url": "https://it.wikipedia.org/wiki?curid=3219822", "title": "La ragazza con l'orecchino di perla (romanzo)", "text": "La ragazza con l'orecchino di perla \u00e8 un romanzo di Tracy Chevalier, dal quale \u00e8 successivamente stato tratto anche un film dallo stesso titolo.\nIl racconto si svolge con narrazione in prima persona da parte della protagonista, Griet, una ragazza dell'Olanda del Seicento, con non meglio identificate vocazioni artistiche ed una connaturata femminilit\u00e0.\nTrama.\nDelft, XVII secolo, quartiere protestante: la sedicenne Griet \u00e8 in cucina e, come al solito, sistema meticolosamente le verdure che sta tagliando, abbinandole per colore in un cerchio.\nIl padre, un decoratore di piastrelle di ceramica che ha perso la vista, dopo un incidente sul lavoro, sta parlando, con persone dalle voci decisamente insolite, che suggeriscono \u00abimmagini di tappeti preziosi, libri, perle e pellicce\u00bb.\nAppartengono a una coppia, un uomo misterioso dai lunghi capelli rossi e dai penetranti occhi grigi e una donna altezzosa con riccioli biondi e fare nervoso: sono Jan Vermeer, il celebre pittore, e sua moglie Catharina, persone ricche e influenti. L'uomo sembra incuriosito da Griet.\nLa madre informa Griet che, a partire dal giorno dopo, andr\u00e0 a servizio dai Vermeer, nel \"Quartiere dei Papisti\" (ovverosia il quartiere dove risiedono i cattolici), e che potr\u00e0 tornare a casa solo la domenica. Anche il fratello maggiore di Griet, Frans, dovr\u00e0 lasciare la casa per iniziare l'apprendistato nella fabbrica di ceramiche dove lavorava il padre, ormai invalido.\nLa nuova vita di Griet sar\u00e0 caratterizzata da una specifica mansione: oltre alle normali incombenze, dovr\u00e0 occuparsi della pulizia dell'atelier dell'artista; la ragazza \u00e8 stata scelta perch\u00e9 \u00e8 in grado di pulire una stanza rimettendo poi gli oggetti esattamente dove erano, cosa che ha imparato per facilitare al padre cieco la vita di tutti di giorni. L'aver accesso all'atelier, luogo proibito per chiunque, provocher\u00e0 l'invidia di Tanneke, la fedele governante e cuoca di casa, e della moglie dell'artista. La ragazza si adatta un po' alla volta alla faticosa vita da serva diventando amica della primogenita della coppia, e al mercato incontrer\u00e0 il giovane macellaio Pieter che inizia a farle la corte. La ragazza inoltre inizia a capire le dinamiche e gli equilibri presenti tra tutte le persone della casa.\nGriet conquista la fiducia crescente dell'artista e non solo: tra i due si genera un rapporto di complicit\u00e0 e di reciproca comprensione, al punto che la ragazza pu\u00f2 parlare liberamente con lui e imparare diverse cose sul mondo della pittura, ma tutto dovr\u00e0 avvenire in segreto. Purtroppo la ragazza viene notata dal maggiore committente di Vermeer, Van Ruijven, noto donnaiolo. L'uomo vorrebbe un quadro dove possa posare egli stesso insieme a Griet, cos\u00ec da aver modo di sedurla, come ha fatto in passato con un'altra serva. Al netto rifiuto di Vermeer gli commissiona un quadro elaborato e in pi\u00f9 un ritratto della giovane. Frequentando la casa regolarmente spera di trovare il modo di circuire comunque la ragazza.\nMentre il pittore procede con la realizzazione dell'opera Griet si rende conto che manca qualcosa e lo stesso pensa il pittore, che infine decide che Griet indossi gli orecchini di perle appartenenti alla moglie. Cosa che per\u00f2 dovr\u00e0 rimanere un segreto.\nGriet ormai presa da Vermeer e dal suo mondo, arriva a doversi forare i lobi da sola e senza esitazione, nonostante il dolore.\nCatharina, che gi\u00e0 mal sopportava Griet, un giorno non trova gli orecchini e accusa la ragazza di furto, inoltre si introduce nell'atelier e vede il quadro ormai finito. Irata, vorrebbe distruggerlo e si scaglia contro il marito e la ragazza. Griet fugge per non tornare mai pi\u00f9. Qualche anno dopo Griet, sposata con Pieter e madre di due bambini (il primo \u00e8 alto, con i capelli neri e gli occhi scuri, il secondogenito \u00e8 biondo e molto pi\u00f9 somigliante a Pieter) dopo aver saputo della morte di Vermeer viene convocata da Catharina che inaspettatamente le consegna gli orecchini. Vermeer nel suo testamento li ha lasciati a lei, rivelando cos\u00ec che lui non l'ha mai dimenticata.\nAnnotazioni.\nNel libro sono citati indirettamente diversi quadri di Vermeer:"}
{"id": "3219823", "revid": "339392", "url": "https://it.wikipedia.org/wiki?curid=3219823", "title": "Mitsubishi Regional Jet", "text": ""}
{"id": "3219825", "revid": "1369234", "url": "https://it.wikipedia.org/wiki?curid=3219825", "title": "Federazione Italiana Scala 40", "text": "La Federazione Italiana Scala 40 e varianti, meglio nota con l'acronimo FISCA, \u00e8 l'organo ufficiale, in Italia, preposto alla diffusione del gioco della Scala 40, nonch\u00e9 alla regolazione e uniformazione delle diverse interpretazioni delle regole che ruotano attorno al noto gioco di carte, grazie alla pubblicazione del regolamento ufficiale e del codice di gara da rispettare nei tornei.\nStatuto e organi federali.\nLa Federazione Italiana Scala 40 e varianti nasce il 15 settembre 2010, con sede legale a Roma, e svolge la sua attivit\u00e0 su tutto il territorio nazionale.\n\u00c8 costituita dalle societ\u00e0 ed enti ad essa affiliati che - senza alcun fine lucrativo - praticano lo sport e il gioco della Scala 40, mirando al tempo stesso a divulgare la conoscenza del tradizionale gioco di carte.\nLa Federazione riconosce e persegue i principi fondamentali della Carta Olimpica, ponendosi come obiettivo quello di unire la pratica dello sport e del gioco della Scala 40 alla formazione di una cultura sociale, che intende formare atleti non solo dal punto di vista sportivo, ma anche dal punto di vista educativo; la pratica e la diffusione della Scala 40 sono inscindibili, per la Federazione, dal principio di lealt\u00e0 e di tutti i principi etici fondamentali che sottostanno alla dignit\u00e0 umana.\nLa Federazione Italiana scala 40 e varianti \u00e8 costituita dai seguenti organi federali: Presidente, Vice Presidente, Segretario, Tesoriere.\nRegolamento e codice di gara.\nLo scopo di uniformare le diverse e numerose varianti locali del gioco di carte della Scala 40 \u00e8 raggiunto dalla Federazione grazie alla recente pubblicazione del primo regolamento ufficiale di gioco.\nTale regolamento \u00e8 suddiviso in articoli, che vanno dalla definizione dei mazzi da gioco, alla distribuzione delle carte, passando poi ad esaminare le diverse fasi di gioco (pesca, apertura, calata di giochi o attacco, scarto), arrivando infine a fornire regole per la definizione delle condizioni di vittoria, di chiusura della partita e per il calcolo dei punteggi. Chiude il regolamento ufficiale una sezione sulle varianti praticabili dello sport e del gioco della Scala 40 (apertura con scarto, chiusura \"in mano\", apertura senza jolly).\nIl codice di gara, invece, intende definire il regolamento da rispettare e i comportamenti da tenere durante lo svolgimento di un torneo che voglia avere veste di ufficialit\u00e0 grazie all'osservamento del regolamento della Federazione. Il codice di gara definisce le varie tipologie di gara, le regole sul posizionamento dei giocatori, sul tempo massimo dei turni di gioco o sui ritardi ai tavoli da gioco.\nTornei.\nLa Federazione si offre di pubblicizzare e sponsorizzare i tornei di Scala 40 segnalati e organizzati in territorio italiano, investendoli di ufficialit\u00e0, e permettendo di adottare il regolamento e il codice di gara pubblicati dalla Federazione.\nArbitri.\nLa Federazione Italiana Scala 40 e varianti offre la possibilit\u00e0 di avvalersi di un giudice di gara iscritto all'Albo arbitrale della Federazione, che vigili sull'andamento di un torneo ufficiale, e che assicuri il rispetto del regolamento e del codice di gara. \u00c8 prevista l'iscrizione all'Albo per i giocatori di pluriennale e comprovata esperienza.\nAffiliazioni e Tesseramenti.\nLa Federazione prevede la possibilit\u00e0, per i circoli o e associazioni dello sport e gioco di carte della Scala 40, di affiliarsi alla Federazione, con la facolt\u00e0 di organizzare tornei e corsi di Scala 40 impiegando il regolamento ufficiale della Federazione, e impegnandosi al contempo a farlo rispettare; i soci affiliati possono inoltre partecipare all'assemblea per la nomina degli organi federali della Federazione.\nI tesseramenti dei privati alla Federazione Italiana Scala 40 e varianti verranno aperti in futuro."}
{"id": "3219827", "revid": "1543377", "url": "https://it.wikipedia.org/wiki?curid=3219827", "title": "Diocesi di Smolensk", "text": "La diocesi di Smolensk (in latino: \"Dioecesis Smolenscensis\") \u00e8 stata una sede della Chiesa cattolica, soppressa nel 1818.\nTerritorio.\nLa diocesi originariamente comprendeva la parte nord-orientale del granducato di Lituania.\nSede vescovile era la citt\u00e0 di Smolensk, dove si trovava la cattedrale dell'Annunciazione di Maria Vergine.\nNel 1744 la diocesi comprendeva solo 3 parrocchie per circa 20.000 fedeli di rito latino.\nStoria.\nLa diocesi fu eretta nel concistoro del 1\u00ba settembre 1636. Il diritto di giuspatronato fu concesso ai re di Polonia. Era suffraganea dell'arcidiocesi di Gniezno.\nNel 1654 Smolensk fu conquistata dai russi, ma nel 1687 alcune parrocchie della diocesi erano ancora nei territori controllati dal re di Polonia.\nLa diocesi fu definitivamente soppressa nel 1818."}
{"id": "3219831", "revid": "1543377", "url": "https://it.wikipedia.org/wiki?curid=3219831", "title": "Albert Howard", "text": "Opere.\n\"An Agricultural Testament\" \u00e8 la pubblicazione di Howard pi\u00f9 conosciuta e rimane uno dei primi lavori nella storia del movimento per una agricoltura biologica. Lo scritto si concentra sulla natura e sulla gestione della fertilit\u00e0 del suolo e si incentra in particolare sull compostaggio.\nNel momento in cui l'agricoltura cominciava a modificare radicalmente la produzione di cibo grazie all'uso sempre pi\u00f9 intensivo di prodotti chimici, Howard raccomanda i processi naturali piuttosto che quelli artificiali per un miglioramento della qualit\u00e0 e della quantit\u00e0 inagricoltura. Il \"Testament\" \u00e8 stato pubblicato per la prima volta in Inghilterra nel 1940 ed in America nel 1943."}
{"id": "3219834", "revid": "287204", "url": "https://it.wikipedia.org/wiki?curid=3219834", "title": "Pseudoatta argentina", "text": "La Pseudoatta argentina \u00e8 una specie di insetto della famiglia Formicidae. \u00c8 endemica in Argentina. Come tutte le specie della trib\u00f9 Attini \u00e8 una formica coltivatrice di funghi."}
{"id": "3219839", "revid": "547034", "url": "https://it.wikipedia.org/wiki?curid=3219839", "title": "Carit\u00e0 (Raffaello)", "text": "La Carit\u00e0 \u00e8 un dipinto di Raffaello a olio su tavola (16x44 cm), databile al 1507 e conservato nella Pinacoteca vaticana a Roma. Con altre due tavolette nello stesso museo fa parte della predella della smembrata \"Pala Baglioni\". \nStoria.\nLa pala d'altare, che si trovava chiesa di San Francesco al Prato, era stata commissionata Atalanta Baglioni, in memoria del figlio Grifonetto, assassinato per vendetta durante alcune lotte intestine alla famiglia per il dominio di Perugia nel 1500. \nLe tavolette della predella, a differenza della pala centrale con la \"Deposizione\", non vennero sottratte per il cardinale Scipione Borghese, ma anzi furono i francesi a portarle via dopo la soppressione dell'istituto religioso nel 1797. Nel 1816 si riusc\u00ec a farle ritornare in Italia al legittimo possessore, in questo caso il papa, quale capo della Chiesa, ma, come molte altre opere umbre e marchigiane di pregio, Pio VII decise di tenerle nella Pinacoteca vaticana piuttosto che rimandarle nei luoghi di origine. Tutte e tre le tavolette sono concordemente riferite al Sanzio. \nDescrizione e stile.\nLe tavolette della predella sono tre e raffigurano le \"Virt\u00f9 teologali\" a monocromo entro tondi tra angioletti o putti reggitarga. Il medaglione centrale \u00e8 pensato come una nicchia, in cui le figurette proiettano l'ombra. La \"Carit\u00e0\" in particolare \u00e8 affiancata da due putti a tutta figura con attributi a essa consoni: il fuoco, entro una sorta di braciere tenuto sulle spalle da quello di sinistra, e un copioso grappolo d'uva rovesciato in dono da un canestro da quello di destra.\nLa \"Carit\u00e0\" \u00e8 forse la pi\u00f9 interessante delle tre \"Virt\u00f9 Baglioni\", poich\u00e9 mostra una donna che allatta numerosi figli, nella cui composizione generale si scorgono evidenti echi del tema della \"Madonna col bambino\" cos\u00ec tipico della produzione raffaellesca. In particolare la figura femminile \u00e8 seduta di profilo e ruota verso destra tenendo un fanciullo, anticipando la felice composizione della \"Madonna della Seggiola\"."}
{"id": "3219840", "revid": "36426", "url": "https://it.wikipedia.org/wiki?curid=3219840", "title": "Antonio da Montefeltro di Cantiano", "text": ""}
{"id": "3219841", "revid": "986213", "url": "https://it.wikipedia.org/wiki?curid=3219841", "title": "Otto zu Stolberg-Wernigerode", "text": "Biografia.\nFiglio del conte Hermann zu Stolberg-Wernigerode e della contessina Emma zu Erbach-F\u00fcrstenau, sia da parte di padre che da parte di madre discendeva da alcune delle pi\u00f9 antiche famiglie nobili tedesche, in quanto era cugino di secondo grado del principe Ernesto Albano Luigi di L\u00f6wenstein-Wertheim-Freudenberg e vantava anche una parentela con il casato dei Reuss.\nStolberg-Wernigerode port\u00f2 a termine gli studi primari presso il gymnasium di Duisburg, intraprendendo poi gli studi di diritto internazionale nelle universit\u00e0 di Gottinga e Heidelberg, laureandosi con la percentuale pi\u00f9 alta del suo corso. Inoltre compens\u00f2 gli studi con un periodo di servizio militare come ufficiale di un reggimento dell'esercito prussiano; nel 1866 spos\u00f2 una sua parente, la principessina Anna Reuss zu K\u00f6stritz, sua coetanea e figlia del principe Enrico LXIII Reuss di K\u00f6stritz.\nDecise poi di intraprendere la carriera politica; grazie alla sua fama di esperto in legge riusc\u00ec a farsi eleggere nel 1867 presidente della provincia di Hannover. Fin da allora zu Stolberg-Wernigerode intraprese una politica filo-bismarckiana, emulando il primo ministro prussiano in molti aspetti, tra i quali la decisione di togliere ai socialdemocratici l'influsso sulle masse. Dopo l'unificazione della Germania sotto gli Hohenzollern nel 1871, Stolberg-Wernigerode, soprattutto per intercessione di suo zio, il conte Eberhard zu Stolberg-Wernigerode, decise di entrare come deputato nel parlamento della Germania del nord per il Partito Liberalconservatore Tedesco. Si avvicin\u00f2 ulteriormente alla politica di Bismarck e ad alcuni membri del suo partito: il barone Carl Ferdinand von Stumm-Halberg, Karl Rudolf Friedenthal, Heinrich von Achenbach e Hermann von Hatzfeld che erano appunto ritenuti le \"teste\" del partito.\nDeputato alla Camera dei signori di Prussia, grazie soprattutto alle sue amicizie divenne uno dei protetti di Bismarck che lo elev\u00f2 alla carica di vicecancelliere (che dovette condividere con von Boetticher) nel suo governo nel 1878; rappresent\u00f2 anche la Germania a Vienna. Inoltre influenz\u00f2 la politica colonialista della Germania, patrocinando la colonizzazione delle Samoa e del Togo. Ricopr\u00ec per alcuni anni il ruolo di ministro delle poste e si distinse per il voler continuare la politica filo-russa di Bismarck; dal 1885 al 1888 successe ad Alexander von Schleinitz come presidente delle \"K\u00f6ngliches Hauses\" di Prussia; perse per\u00f2 questa carica in favore di Wilhelm von Wedell-Piesdorf con l'avvento di Guglielmo II, che lo nomin\u00f2 per\u00f2 principe e cavaliere dell'Ordine dell'Aquila Nera e dell'Ordine di San Giovanni del baliaggio di Brandeburgo; fu poi presidente del Parlamento dell'Assia. Mor\u00ec nel suo castello di Wernigerode a 59 anni, sua figlia Emma aveva sposato Karl zu Solms-Hohensolms-Lich."}
{"id": "3219856", "revid": "599013", "url": "https://it.wikipedia.org/wiki?curid=3219856", "title": "Hong Kong Open 1994 - Singolare", "text": "Il singolare del torneo di tennis Hong Kong Open 1994, facente parte dell'ATP Tour, ha avuto come vincitore Michael Chang che ha battuto in finale Patrick Rafter 6-1,6-3."}
{"id": "3219863", "revid": "287204", "url": "https://it.wikipedia.org/wiki?curid=3219863", "title": "Dance Tonight", "text": "Dance Tonight \u00e8 una canzone di Paul McCartney, pubblicata come singolo tratto dall'album \"Memory Almost Full\" del 2007.\nIl brano.\nLa canzone venne pubblicata come singolo in formato download digitale in Gran Bretagna il 18 giugno 2007: giorno del sessantacinquesimo compleanno di McCartney. Una settimana dopo, il brano debutt\u00f2 alla posizione numero 34 della classifica britannica dei singoli. Il 1\u00ba luglio seguente, \"Dance Tonight\" sal\u00ec fino alla posizione numero 26 della classifica. L'interpretazione vocale di McCartney per il brano ha ricevuto una nomination per il premio Best Male Pop Vocal Performance ai Grammy Awards del 2008.\nNegli Stati Uniti, il brano fu pubblicato come secondo singolo estratto dall'album, e la canzone arriv\u00f2 fino alla posizione numero 33 della classifica di iTunes Store, mentre nella canonica classifica di \"Billboard\" \"Hot 100\" raggiunse la numero 69.\nMcCartney ha eseguito la canzone dal vivo in duetto con la cantante australiana Kylie Minogue durante lo speciale televisivo dedicato alla serie televisiva inglese \"Hootenanny\", il giorno di capodanno del 2007.\nOrigine.\nIl mandolino per mancini utilizzato per la canzone, venne acquistato personalmente da McCartney in un negozio di strumenti musicali a Londra. Mentre Paul suonava il mandolino, sua figlia di tre anni Beatrice si metteva a ballare tutte le volte, il che port\u00f2 McCartney ad affermare che la canzone si \"scrisse da sola\". Fu l'ultima traccia registrata per il disco, e fu inclusa nell'album all'ultimo minuto.\nVideoclip.\nPer il brano venne girato un video musicale diretto da Michel Gondry e con la partecipazione di Natalie Portman e Mackenzie Crook. Gondry appare anche nelle vesti del batterista nella scena finale. Il video \u00e8 stato postato in esclusiva su YouTube il 22 maggio 2007."}
{"id": "3219864", "revid": "1442080", "url": "https://it.wikipedia.org/wiki?curid=3219864", "title": "ATP Nizza 1994 - Singolare", "text": "Il singolare del torneo di tennis ATP Nizza 1994, facente parte dell'ATP Tour, ha avuto come vincitore Alberto Berasategui che ha battuto in finale Jim Courier 6-4, 6-2."}
{"id": "3219865", "revid": "1543377", "url": "https://it.wikipedia.org/wiki?curid=3219865", "title": "Caledonia Investments", "text": "La Caledonia Investments plc \u00e8 una societ\u00e0 fiduciaria britannica con sede a Londra, quotata nella borsa valori di Londra. La societ\u00e0 \u00e8 quotata in borsa dal 1960, ed ha assunto il nome attuale nel 1981. Investe attivamente in 30-40 societ\u00e0 contemporaneamente. Caledonia Investments \u00e8 un fondo di investimento autogestito: prende partecipazioni significative in azioni quotate, societ\u00e0 private e fondi adottando un approccio di investimento a lungo termine, con una prospettiva globale. David Stewart \u00e8 il presidente e Will Wyatt l'amministratore delegato.\nStoria.\nLa Caledonia Investiments era stata incorporata nel 1928 come \"Foreign Railways Investment Trust Ltd\". Fu acquisita dalla famiglia Cayzer nel 1951 per mantenere i loro diversi interessi e venne rinominata \"Caledonia Investments Ltd\". Nel 1955 la Caledonia incorpor\u00f2 gli interessi della famiglia Cayzer nella \"British &amp; Commonwealth Shipping Co. Ltd\", sorta dalla fusione della \"Clan Line\" (iniziata dalla famiglia Cayzer nel 1881) e la \"Union-Castle Line\". Nel 1960 la societ\u00e0 fu quotata nella borsa valori di Londra e, nel 1981, assunse il nome attuale, Caledonia Investments PLC. \nDopo aver venduto l'holding della British &amp; Commonwealth nel 1987, la Caledonia Investmenst \u00e8 diventata una societ\u00e0 fiduciaria d'investimenti e la famiglia Cayzer \u00e8 ancora coinvolta nell'amministrazione della societ\u00e0."}
{"id": "3219867", "revid": "767487", "url": "https://it.wikipedia.org/wiki?curid=3219867", "title": "I tulipani di Haarlem", "text": "I tulipani di Haarlem \u00e8 un film del 1970 diretto da Franco Brusati.\n\u00c8 stato presentato in concorso al 23\u00ba Festival di Cannes.\nTrama.\nPierre Dominique \u00e8 un giovane contento del suo modo di vivere; conosce Sara, una ragazza inglese che ha tentato di suicidarsi per amore, e se ne innamora. \nSara gli chiede crudeli prove del suo amore, e alla fine accetta i suoi sentimenti, ricambiandoli; ma la felicit\u00e0 di Pierre e la gelosia la rendono folle. Acceca quindi Pierre per renderlo completamente suo, e bisognoso di lei."}
{"id": "3219871", "revid": "1983214", "url": "https://it.wikipedia.org/wiki?curid=3219871", "title": "Augusto Premoli", "text": ""}
{"id": "3219880", "revid": "36426", "url": "https://it.wikipedia.org/wiki?curid=3219880", "title": "Sacra famiglia con san Giuseppe imberbe", "text": ""}
{"id": "3219891", "revid": "287204", "url": "https://it.wikipedia.org/wiki?curid=3219891", "title": "Navas", "text": ""}
{"id": "3219892", "revid": "1865216", "url": "https://it.wikipedia.org/wiki?curid=3219892", "title": "Lucile Duplessis", "text": "Biografia.\nEra la figlia di Anne-Fran\u00e7oise-Marie Boisdeveix e Claude-\u00c9tienne Laridon Duplessis, ufficiale del tesoro. Aveva una sorella minore, Ad\u00e8le, che fu per breve tempo fidanzata con Maximilien Robespierre. Ragazza civettuola ancora sognante, a volte morbosa, Lucile era affascinata dalla figura tragica di Maria Stuarda, regina di Scozia. Immagin\u00f2, molto profeticamente, che anche lei sarebbe morta giovane. Aveva un'ammirazione illimitata per il ministro delle finanze Jacques Necker e odiava la regina Maria Antonietta.\nAll'et\u00e0 di tredici anni, mentre passeggiava ai Jardins du Luxembourg con la madre, incontr\u00f2 per la prima volta Camille Desmoulins, che divent\u00f2 il suo precettore e che avr\u00e0 pi\u00f9 avanti un ruolo di primo piano nella rivoluzione francese tra le file dei Cordiglieri. Desmoulins se ne invagh\u00ec presto, ma dovette subire vari rifiuti del padre della fanciulla, che rifiutava di concederne la mano a causa delle scarse disponibilit\u00e0 finanziarie del giovane. Infine Claude-\u00c9tienne Duplessis accett\u00f2, visti i discreti proventi dell'attivit\u00e0 giornalistica del pretendente.\nLucile spos\u00f2 Desmoulins il 29 dicembre 1790 nella Chiesa di Saint-Sulpice a Parigi. L'unico figlio, Horace-Camille, nacque il 6 luglio 1792. Robespierre fece da padrino al bambino e rimane un amico intimo della famiglia fino all'arresto di Camille, avvenuto il 31 marzo 1794 assieme a quello, tra gli altri, del comune amico Danton.\nMentre il marito si trovava alla Conciergerie la donna non si dava pace. Inizi\u00f2 una lettera da inviare a Robespierre in cui, in nome dell'antica amicizia, chiedeva la grazia per il proprio sposo. La missiva, tuttavia, non fu spedita, forse perch\u00e9 Lucile si rese conto dell'impossibilit\u00e0, da parte dell'Incorruttibile, di agire, o in ogni caso perch\u00e9 disperava di una soluzione positiva.\nIl 4 aprile, inoltre, Alexandre de Laflotte, prigioniero al Luxembourg, denunci\u00f2 un complotto volto a liberare i dantonisti con una sollevazione popolare. Lui stesso aveva finto di entrare a farne parte, prima di segnalarlo ai comitati di salute pubblica e di sicurezza generale. Nell'affare, condotto dal generale Arthur Dillon, fu coinvolta anche Lucile: Dillon, nelle confidenze carpitegli da Laflotte, aveva dichiarato di aver girato alla donna una somma affinch\u00e9 riuscisse a condurre pi\u00f9 persone possibile al tribunale rivoluzionario.\nArrestata, dir\u00e0 al tribunale di essere felice di morire per \"essere mandata da mio marito\". Durante la prigionia, confort\u00f2 Fran\u00e7oise H\u00e9bert, la vedova di Jacques H\u00e9bert, l'editore de \"Le P\u00e8re Duchesne\". Lucile fu mandata alla ghigliottina con lei il 13 aprile 1794. Le descrizioni dei contemporanei riportano che ella sal\u00ec coraggiosamente e con calma al patibolo.\nLucile avrebbe provocato il suo arresto correndo in strada e gridando \u00abvive le roi!\u00bb (viva il re!). Questo ha fornito ispirazione per l'opera di Massenet \"Th\u00e9r\u00e8se\"."}
{"id": "3219893", "revid": "1305772", "url": "https://it.wikipedia.org/wiki?curid=3219893", "title": "Nickerson", "text": ""}
{"id": "3219895", "revid": "287204", "url": "https://it.wikipedia.org/wiki?curid=3219895", "title": "Nicolette", "text": ""}
{"id": "3219896", "revid": "834", "url": "https://it.wikipedia.org/wiki?curid=3219896", "title": "Nikola Kozlevo (citt\u00e0)", "text": ""}
{"id": "3219897", "revid": "1305772", "url": "https://it.wikipedia.org/wiki?curid=3219897", "title": "Nizamabad", "text": ""}
{"id": "3219898", "revid": "88740", "url": "https://it.wikipedia.org/wiki?curid=3219898", "title": "Noel", "text": ""}
{"id": "3219899", "revid": "834", "url": "https://it.wikipedia.org/wiki?curid=3219899", "title": "No\u00ebl", "text": ""}
{"id": "3219900", "revid": "8660", "url": "https://it.wikipedia.org/wiki?curid=3219900", "title": "Zinkensdamms Idrottsplats", "text": "Lo Zinkensdamms Idrottsplats, spesso chiamato a livello locale \"Zinken\" o \"Zinkens\", \u00e8 uno stadio di Stoccolma, sito a S\u00f6dermalm nel centro della citt\u00e0.\nLo Zinkendamms \u00e8 principalmente uno stadio di bandy e di calcio, ma vi si praticano anche altri sport, come il football americano. Lo Zinkensdamms IP \u00e8 lo stadio di casa dell'Hammarby IF Bandyf\u00f6rening, ma anche il Reymersholms IK e gli Stockholm Mean Machines giocano qui.\nAnche il Bajen Fans Hockey, nato nel 2008, gioca le partite casalinghe in questo stadio.\nHa ospitato alcuni incontri del campionato mondiale di bandy 2006 (gruppo A e gruppo B), il campionato europeo di football americano Under-19 2006 e il campionato mondiale di football americano femminile 2010."}
{"id": "3219901", "revid": "1305772", "url": "https://it.wikipedia.org/wiki?curid=3219901", "title": "Normandy", "text": ""}
{"id": "3219902", "revid": "1305772", "url": "https://it.wikipedia.org/wiki?curid=3219902", "title": "Normanton", "text": ""}
{"id": "3219903", "revid": "125608331", "url": "https://it.wikipedia.org/wiki?curid=3219903", "title": "La tortura della freccia", "text": "La tortura della freccia (\"Run of the Arrow\") \u00e8 un film western del 1957 diretto da Samuel Fuller.\nTrama.\nAlla fine della guerra di secessione americana il soldato confederato O'Meara abbandona la sua casa e rifiuta di accettare la resa del generale Robert Edward Lee ad Appomattox Court House. Si dirige verso ovest, al fine di placare i suoi animi ed a riflettere sui principi e diritti sudisti vanificati dalla vittoria nordista. Si imbatte in un pellerossa, Coyote Andante, che lo accompagner\u00e0 per qualche giorno fino a quando vengono catturati dalla banda di Lupo Solitario, indiani Sioux intenti in saccheggi. Coyote Andante appartiene alla stessa trib\u00f9 Sioux, ma viene considerato un rinnegato e chiede la prova della freccia, come alternativa all'impiccagione. Tale prova consiste nello scappare senza farsi infilzare dalle frecce: i due scappano, ma vengono rincorsi dagli indiani, Coyote Andante muore di infarto, mentre O'Meara viene salvato da una donna della trib\u00f9, chiamata Mocassini Gialli. La donna lo cura, lo porter\u00e0 a salvarsi dalla prova e diventer\u00e0 sua moglie. O'Meara si inserisce nella comunit\u00e0 Sioux e si offre come guida all'esercito americano che vuole costruire un forte nel territorio degli indiani. Il generale Allan guida il convoglio di uomini e soldati e ha modo con O'Meara di discutere sulla guerra civile e sui diritti degli uomini; di ampie vedute, spiega che la resa di Lee non \u00e8 stata una sconfitta, ma la nascita della nazione americana. Allan viene per\u00f2 ucciso durante un'imboscata di Lupo Solitario, il quale contro gli ordini della sua trib\u00f9 voleva disperdere l'uomo bianco. Catturato da O'Meara, quest'ultimo lo sottopone alla prova della freccia, ma l'indiano viene ucciso a tradimento dal tenente Driscoll, infrangendo la prova. O'Meara si ritiene disgustato dai metodi del tenente e torna alla trib\u00f9, la quale decide di muovere guerra al forte, come causa delle loro limitazioni e della scomparsa dei bisonti, la loro fonte di sostentamento. O'Meara decide di morire da Sioux, propone ai soldati la resa, ma viene tramortito da Driscoll e considerato traditore. Nel frattempo gli indiani attaccano, bruciano il forte e scorticano vivo il tenente Driscoll, perch\u00e9 aveva infranto la prova della freccia. O'Meara lo uccide con un colpo di fucile risparmiando la tortura e Mocassini Gialli gli consegna la bandiera degli Stati Uniti, spiegandoli che un Sioux pu\u00f2 accettare tali sofferenze e che il disegno sulla bandiera \u00e8 la sua vera trib\u00f9. O'Meara riconosce che ha ragione e guida i pochi superstiti verso la citt\u00e0.\nProduzione.\nRiprese.\nNonostante nel doppiaggio italiano si citi l'Oregon, la pellicola \u00e8 stata girata in realt\u00e0 a Snow Canyon, sopra S. George, nello Utah. Le riprese durarono da met\u00e0 giugno a met\u00e0 luglio 1956.\nNell'edizione originale l'attrice Sara Montiel \u00e8 stata doppiata da Angie Dickinson. La stessa attrice ha pi\u00f9 volte dichiarato di aver imparato a cavalcare senza sella in pochissimo tempo e di essersi divertita molto durante le riprese pi\u00f9 con le maestranze e le comparse - nativi americani - che con i colleghi di Hollywood.\nDistribuzione.\nIl copyright del film, richiesto dalla RKO Teleradio Pictures, Inc., fu registrato il 21 aprile 1957 con il numero LP8675.\nOriginariamente prodotta dalla RKO, la pellicola venne distribuita dalla Universal Pictures dopo che la RKO Radio Pictures si ritir\u00f2 dal campo della distribuzione."}
{"id": "3219905", "revid": "88740", "url": "https://it.wikipedia.org/wiki?curid=3219905", "title": "North Bend", "text": ""}
{"id": "3219906", "revid": "1305772", "url": "https://it.wikipedia.org/wiki?curid=3219906", "title": "North Hudson", "text": ""}
{"id": "3219909", "revid": "88740", "url": "https://it.wikipedia.org/wiki?curid=3219909", "title": "North Newton", "text": ""}
{"id": "3219914", "revid": "1305772", "url": "https://it.wikipedia.org/wiki?curid=3219914", "title": "North Plains", "text": ""}
{"id": "3219920", "revid": "123253968", "url": "https://it.wikipedia.org/wiki?curid=3219920", "title": "Gaio Licinio Calvo Stolone", "text": "Assieme a Lucio Sestio Laterano, fu uno dei due primi tribuni della plebe dell'antica Roma che aprirono ai plebei la via del consolato, prima di allora riservato ai patrizi.\nBiografia.\nNel racconto di Tito Livio, Licinio fu agevolato nella sua carriera politica da Marco Fabio Ambusto, a ci\u00f2 spinto dalle insistenze della secondogenita, Fabia, moglie di Licinio.\nLicinio e il collega Lucio Sestio Laterano avrebbero posto il veto per 5 anni consecutivi all'elezione dei tribuni consolari (dal 375 a.C. al 371 a.C.), in risposta al veto posto dai colleghi tribuni, veto propiziato dai Patrizi, alle loro proposte, volte a migliorare la situazione dei Plebei.\nGli annali indicano che Gaio Licinio fu tribuno della plebe dal 376 a.C. al 367 a.C. Durante questo periodo furono approvate le Leges Liciniae Sextiae (dal nome dei due colleghi) che riform\u00f2 la figura politica dei consoli, assegnando ai plebei almeno uno dei due seggi, limit\u00f2 l'estensione di terra pubblica che ogni cittadino era autorizzato a possedere e regolament\u00f2 in senso favorevole ai pi\u00f9 poveri l'esazione dei debiti.\nGaio Licinio, nonostante la violenta opposizione del patriziato, fece anche approvare una legge che stabiliva la supervisione di decemviri sulla consultazione dei Libri Sibillini. Almeno la met\u00e0 dei decemviri doveva essere di estrazione plebea per prevenire l'uso fraudolento dei Libri da parte dei patrizi.\nGaio Licinio fu eletto console nel 364 a.C. ed ebbe come collega Gaio Sulpicio Petico. Durante l'anno a Roma continu\u00f2 ad imperversare la peste, che l'anno prima aveva colpito anche Marco Furio Camillo, e per scongiurarla furono istituiti i ludi scenici per la prima volta .\nFu eletto console una seconda volta nel 361 a.C., sempre con Gaio Sulpicio Petico. I due condussero i soldati romani, che espugnarono Ferentino, ma all'arrivo dei Galli, il comando militare fu affidato a Tito Quinzio Peno Capitolino Crispino, nominato dittatore.\nCome vendetta per la sua riuscita attivit\u00e0 politica a favore della plebe, fu accusato di aver infranto la sua stessa legge sul possesso della terra e condannato a pagare una forte multa.\nCritica storica.\nAnche se Tito Livio descrive le attivit\u00e0 pubbliche di Gaio Licinio con dovizia di particolari, vi sono sospetti che le notizie non siano veramente accurate. Basandosi Livio anche su scritti di Licinio Macro, \u00e8 probabile che l'annalista abbia abbellito le gesta del suo antenato. Inoltre molti degli eventi descritti presentano forti similitudini con quanto accadde duecento anni dopo, all'epoca dei Gracchi."}
{"id": "3219924", "revid": "36426", "url": "https://it.wikipedia.org/wiki?curid=3219924", "title": "Sacra Famiglia con l'agnello", "text": "La Sacra Famiglia con l'agnello \u00e8 un dipinto a olio su tavola (29x21 cm) di Raffaello Sanzio, firmata ( ) e datata 1507 circa e conservato nel Museo del Prado a Madrid.\nStoria.\nL'opera si trovava nella collezione Falconieri a Roma, da dove pass\u00f2, probabilmente nel Settecento, all'Escorial, per poi confluire al Prado con le collezioni reali, nel 1837.\nNe resta un disegno preparatorio all'Ashmolean Museum di Oxford. L'opera ebbe un discreto successo, testimoniato da numerose copie antiche.\nDescrizione e stile.\nIn un incantato paesaggio campestre, punteggiato da colline digradanti, alberelli e segni della presenza umana, la Sacra Famiglia \u00e8 organizzata in una composizione piramidale di traverso, col Bambino su un agnellino in basso a sinistra, Maria che fa per prenderlo abbassandosi e Giuseppe in piedi dietro di lei, mentre si regge, pure piegato, al bastone.\nL'agnello \u00e8 un simbolo del sacrificio di Cristo, presente anche in altre opere simili, come la \"Sant'Anna, la Vergine e il Bambino con l'agnellino\" di Leonardo da Vinci. A Leonardo rimandano dopotutto alcuni particolari, come l'articolazione della composizione o le specie botaniche in primo piano, al suolo. Dal maestro di Vinci Raffaello si discosta per\u00f2 imprimendo un maggior dinamismo, una naturalit\u00e0 pi\u00f9 evidente di gesti, sguardi e attitudini e una diversa preferenza verso i colori ricchi e brillanti, spalmati in campiture chiaroscurate con profondit\u00e0 che danno un respiro plastico e monumentale ai soggetti."}
{"id": "3219925", "revid": "124292755", "url": "https://it.wikipedia.org/wiki?curid=3219925", "title": "Apparato (anatomia)", "text": "In anatomia gli organi corporei risultano raggruppabili, sulla base della loro funzione, in sistemi o apparati, nei quali essi collaborano a funzioni pi\u00f9 generali. \nIn particolare: \nDescrizione.\nIn ambito animale e umano i principali apparati e sistemi sono:\nIn ambito vegetale si ricordano invece:"}
{"id": "3219931", "revid": "278359", "url": "https://it.wikipedia.org/wiki?curid=3219931", "title": "Brachiale", "text": ""}
{"id": "3219936", "revid": "88740", "url": "https://it.wikipedia.org/wiki?curid=3219936", "title": "North Salem", "text": ""}
{"id": "3219937", "revid": "834", "url": "https://it.wikipedia.org/wiki?curid=3219937", "title": "Nueva Colombia (Paraguay)", "text": ""}
{"id": "3219938", "revid": "834", "url": "https://it.wikipedia.org/wiki?curid=3219938", "title": "Nueva Londres (Paraguay)", "text": ""}
{"id": "3219942", "revid": "88740", "url": "https://it.wikipedia.org/wiki?curid=3219942", "title": "Oak Harbor", "text": ""}
{"id": "3219943", "revid": "1305772", "url": "https://it.wikipedia.org/wiki?curid=3219943", "title": "Oaks", "text": ""}
{"id": "3219944", "revid": "15756", "url": "https://it.wikipedia.org/wiki?curid=3219944", "title": "Bengbu", "text": "Bengbu \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Bengbu \u00e8 a sua volta divisa in 4 distretti e 3 contee."}
{"id": "3219945", "revid": "1305772", "url": "https://it.wikipedia.org/wiki?curid=3219945", "title": "Oakville", "text": ""}
{"id": "3219946", "revid": "486946", "url": "https://it.wikipedia.org/wiki?curid=3219946", "title": "Oakville, Ontario", "text": ""}
{"id": "3219947", "revid": "729019", "url": "https://it.wikipedia.org/wiki?curid=3219947", "title": "Poplarville", "text": "Poplarville \u00e8 una citt\u00e0 (\"city\") degli Stati Uniti d'America, capoluogo della contea di Pearl River, nello Stato del Mississippi."}
{"id": "3219949", "revid": "15756", "url": "https://it.wikipedia.org/wiki?curid=3219949", "title": "Chaohu", "text": "Chaohu ( \u5de2\u6e56; pinyin: Ch\u00e1oh\u00fa) \u00e8 una citt\u00e0-contea della provincia di Anhui, in Cina. \u00c8 stata una citt\u00e0-prefettura fino al 2011.\nStoria.\nChaohu \u00e8 stata fino al 2011 una citt\u00e0-prefettura divisa in 1 distretto e 4 contee. Poi venne aggregata alle prefetture confinanti. L'ex Distretto di Juchao divenne quella che oggi \u00e8 Chaohu."}
{"id": "3219950", "revid": "729019", "url": "https://it.wikipedia.org/wiki?curid=3219950", "title": "Port Gibson", "text": "Port Gibson \u00e8 una citt\u00e0 (\"city\") degli Stati Uniti d'America, capoluogo della contea di Claiborne, nello Stato del Mississippi."}
{"id": "3219953", "revid": "46291", "url": "https://it.wikipedia.org/wiki?curid=3219953", "title": "Geodorum", "text": "Geodorum \u00e8 un genere di piante della famiglia delle Orchidacee.\nTassonomia.\nIl genere \"Geodorum\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae).\nComprende 8 specie:"}
{"id": "3219954", "revid": "729019", "url": "https://it.wikipedia.org/wiki?curid=3219954", "title": "Potts Camp", "text": "Potts Camp \u00e8 una citt\u00e0 (\"town\") degli Stati Uniti d'America, situata nella contea di Marshall, nello Stato del Mississippi."}
{"id": "3219956", "revid": "729019", "url": "https://it.wikipedia.org/wiki?curid=3219956", "title": "Prentiss (Mississippi)", "text": "Prentiss \u00e8 una citt\u00e0 (\"town\") degli Stati Uniti d'America, capoluogo della contea di Jefferson Davis, nello Stato del Mississippi."}
{"id": "3219957", "revid": "729019", "url": "https://it.wikipedia.org/wiki?curid=3219957", "title": "Purvis", "text": "Purvis \u00e8 una citt\u00e0 (\"city\") degli Stati Uniti d'America, capoluogo della contea di Lamar, nello Stato del Mississippi."}
{"id": "3219958", "revid": "729019", "url": "https://it.wikipedia.org/wiki?curid=3219958", "title": "Quitman (Mississippi)", "text": "Quitman \u00e8 una citt\u00e0 (\"city\") degli Stati Uniti d'America, capoluogo della contea di Clarke, nello Stato del Mississippi."}
{"id": "3219959", "revid": "729019", "url": "https://it.wikipedia.org/wiki?curid=3219959", "title": "Raleigh (Mississippi)", "text": "Raleigh \u00e8 una citt\u00e0 (\"town\") degli Stati Uniti d'America, capoluogo della contea di Smith, nello Stato del Mississippi."}
{"id": "3219961", "revid": "767487", "url": "https://it.wikipedia.org/wiki?curid=3219961", "title": "Donibristle", "text": "Donibristle \u00e8 un piccolo villaggio del Fife, Scozia situato in prossimit\u00e0 del Firth of Forth.\nDonibristle faceva parte di un comprensorio minerario per lo sfruttamento di miniere di carbone. Con la cessazione di tale attivit\u00e0 mineraria, Donibristle divenne un villaggio dormitorio i cui abitanti svolgono la propria attivit\u00e0 lavorativa prevalentemente come pendolari presso i maggiori centri limitrofi."}
{"id": "3219962", "revid": "149485", "url": "https://it.wikipedia.org/wiki?curid=3219962", "title": "Hannes Wagner (sciatore)", "text": "Biografia.\nCarriera sciistica.\nOriginario di Bad Hindelang e attivo in gare FIS dal dicembre del 2001, Wagner esord\u00ec in Coppa Europa a Todtnau in slalom speciale il 10 gennaio 2004, senza riuscire a concludere la prima manche, e in Coppa del Mondo il 20 dicembre 2008 sulla Saslong in Val Gardena, piazzandosi 37\u00ba in discesa libera.\nNel 2010 ottenne in supercombinata sia il suo miglior piazzamento di carriera in Coppa del Mondo, il 32\u00ba posto a Wengen il 15 gennaio, sia il suo unico podio in Coppa Europa, il 3 marzo a Sarentino; grazie anche a questo risultato concluse 5\u00ba nella classifica finale di specialit\u00e0 del trofeo continentale. La sua ultima gara in Coppa del Mondo fu il supergigante disputato a Beaver Creek il 4 dicembre 2010 (47\u00ba) e si conged\u00f2 dal Circo bianco in occasione del supergigante dei Campionati tedeschi 2011, il 25 marzo seguente a Garmisch-Partenkirchen; in carriera non prese parte n\u00e9 a rassegne olimpiche n\u00e9 iridate.\nCarriera da allenatore.\nDopo il ritiro \u00e8 divenuto allenatore nei quadri della nazionale tedesca."}
{"id": "3219967", "revid": "767487", "url": "https://it.wikipedia.org/wiki?curid=3219967", "title": "Horacio Troche", "text": "Carriera.\nClub.\nDurante la sua carriera ha giocato con varie squadre di club, tra cui il Nacional Montevideo, in cui ha militato dal 1954 al 1962. Dopo una stagione in Argentina fu ceduto al Cerro, con cui gioc\u00f2 fino al 1966.\nNazionale.\nCon la Nazionale uruguaiana ha partecipato ai Mondiali 1962 e 1966.\nNel 1959 partecip\u00f2 alla vittoriosa spedizione con la nazionale maggiore al Campeonato Sudamericano de Football svoltosi in Ecuador."}
{"id": "3219973", "revid": "76963", "url": "https://it.wikipedia.org/wiki?curid=3219973", "title": "Myrna Hansen", "text": "Biografia.\nDopo aver vinto il concorso Miss Illinois, Myrna Hansen divenne la prima rappresentante dell'Illinois a vincere il titolo di Miss USA. In seguito rappresent\u00f2 gli Stati Uniti a Miss Universo, dove conquist\u00f2 il secondo posto.\nDopo l'anno di regno, Myrna Hansen intraprese una carriera di attrice che continu\u00f2 sino agli anni settanta e le diede la possibilit\u00e0 di partecipare a vari film come \"Yankee Pasci\u00e0\" (1954), \"Magnifica ossessione\" (1954), \"Tre americani a Parigi\" (1954), \"L'uomo senza paura\" (1955), \"Francis in the Navy\" (1955) e \"La maschera di porpora\" (1955)."}
{"id": "3219974", "revid": "729019", "url": "https://it.wikipedia.org/wiki?curid=3219974", "title": "Raymond (Mississippi)", "text": "Raymond \u00e8 una citt\u00e0 (\"city\") degli Stati Uniti d'America, uno dei due capoluoghi della contea di Hinds insieme a Jackson, nello Stato del Mississippi."}
{"id": "3219976", "revid": "124123", "url": "https://it.wikipedia.org/wiki?curid=3219976", "title": "Laodice di Cappadocia", "text": "Biografia.\nSorella del re del Ponto Mitridate il Grande, moglie del re della Cappadocia Ariarate VI di Cappadocia e del re Nicomede III di Bitinia, fu madre di due futuri re di Cappadocia, Ariarate VII e Ariarate VIII.\nDopo la morte del marito Ariarate VI, assassinato per mano del nobile Gordius su mandato di suo fratello Mitridate VI il Grande, che nutriva mire espansionistiche sulla Cappadocia, Laodice, per evitare che i figli subissero la stessa sorte del padre, cerc\u00f2 ed ottenne la protezione del re Nicomede III, portando cos\u00ec la Cappadocia sotto la sfera di influenza della Bitinia.\nDopo la morte dei suoi due figli, che sotto la protezione di Nicomede, avevano retto il trono del regno, Laodice spos\u00f2 Nicomede e sostenne il suo tentativo, di portare la Cappadocia sotto la sfera di influenza della Bitinia con l'aiuto dei romani. Per raggiungere questo scopo si rec\u00f2 di persona a Roma per testimoniare a favore di un impostore, sostenendo che questo, in realt\u00e0, era il terzo figlio avuto da Ariarate VI di Cappadocia. Nonostante la sua testimonianza, il senato di Roma rigett\u00f2 la richiesta.\nGiovanni Boccaccio la cita nel suo libro sulle donne illustri \"De mulieribus claris\"."}
{"id": "3219981", "revid": "1543377", "url": "https://it.wikipedia.org/wiki?curid=3219981", "title": "Redwater (Mississippi)", "text": "Redwater \u00e8 un centro abitato e un census-designated place (CDP) degli Stati Uniti d'America, situata nella contea di Leake, nello stato del Mississippi."}
{"id": "3219983", "revid": "1543377", "url": "https://it.wikipedia.org/wiki?curid=3219983", "title": "Renova", "text": "Renova \u00e8 una citt\u00e0 (\"town\") degli Stati Uniti d'America, situata nella contea di Bolivar, nello Stato del Mississippi."}
{"id": "3219989", "revid": "400694", "url": "https://it.wikipedia.org/wiki?curid=3219989", "title": "Pornografia hardcore", "text": ""}
{"id": "3219991", "revid": "1305772", "url": "https://it.wikipedia.org/wiki?curid=3219991", "title": "Super Robot Wars MX", "text": " \u00e8 un videogioco per PlayStation 2, parte della serie di titoli \"Super Robot Wars\" della Banpresto, una divisione della Bandai, Il videogioco \u00e8 stato pubblicato il 27 maggio 2004 ed \u00e8 stato in seguito convertito per PlayStation Portable il 19 dicembre 2005 con il titolo Super Robot Wars MX Portable.\nCaratteristiche.\n\"Super Robot Wars MX\" \u00e8 uno dei pochi titoli del franchise in cui il giocatore non ha la possibilit\u00e0 di scegliere quale personaggio originale della Banpresto controllare. Infatti in questo videogioco, entrambi i personaggi originali, \"Hugo Medio\" ed \"Aqua Centolm\", condividono la stessa macchina, bench\u00e9 esista sempre la possibilit\u00e0 di scegliere quale mecha scegliere fra il super robot \"Garmraid\" o il robot realistico \"Cerberus\".\nUn'altra differenza notevole rispetto agli altri titoli \u00e8 che la storia principale del videogioco non ruota intorno a nessuna delle serie di \"Gundam\". Ad eccezione di \"G Gundam\", a cui il finale \u00e8 leggermente collegato, gli altri personaggi e mecha di \"Gundam\" sono presenti soltanto come supporto degli altri personaggi. Gli altri due videogiochi della serie ad avere questa caratteristica sono \"Super Robot Wars W\" per Nintendo DS e \"Super Robot Wars NEO\" per Wii."}
{"id": "3219999", "revid": "767487", "url": "https://it.wikipedia.org/wiki?curid=3219999", "title": "Al'bert \u0160estern\u00ebv", "text": "Tra il 1984 e il 1985 \u00e8 il direttore delle giovanili del CSKA Mosca.\nCarriera.\nDurante la sua carriera ha giocato solo con il , con cui ha ottenuto 278 presenze ed una rete.\nMoscovita, cresce nelle giovanili del CSKA con cui debutta, il pi\u00f9 giovane nella storia del club, a soli 17 anni nel 1961. Presto si afferma a livello nazionale ed internazionale: nel settembre dello stesso 1961 infatti debutta con la maglia dell'URSS in amichevole contro l'Austria e, a soli 21 anni, \u00e8 il pi\u00f9 giovane capitano del CSKA in cui ricopre con autorit\u00e0 il ruolo di libero guadagnandosi l'appellativo di \"Ivan il Terribile\".\nCon la Nazionale sovietica conta 88 presenze.\nNel 1966, nelle gare di preparazione al mondiale inglese che vedr\u00e0 la nazionale sovietica giocarsi la semifinale contro la Germania Ovest, \u00e8 nominato capitano. Nel 1968, alla sua 60\u00aa presenza \u00e8 lui a fronteggiare Giacinto Facchetti, nel tunnel dello stadio San Paolo di Napoli, durante il lancio della moneta che decide l'accesso alla finale del Campionati Europei del 1968.\nNella vita privata era sposato alla pattinatrice Tatiana Zhuk, argento alle olimpiadi di Grenoble del 1968.\nNel 1982 \u00e8 tornato, da allenatore, al CSKA."}
{"id": "3220011", "revid": "124808", "url": "https://it.wikipedia.org/wiki?curid=3220011", "title": "I tulipani di Harlem", "text": ""}
{"id": "3220012", "revid": "4175", "url": "https://it.wikipedia.org/wiki?curid=3220012", "title": "1\u00ba Festival Rock Italiano", "text": "Il 1\u00ba Festival Rock Italiano fu una rassegna musicale svoltasi a Roma tra il dicembre 1979 e il maggio 1980 presso il cinema Espero, nel quartiere di Monte Sacro con una notevole partecipazione di gruppi da tutta Italia.\nOrganizzata da Massimo Costa, Arci, \"Strike\" e dal giornale \"Ciao 2001\" , nel corso di 2 mesi di concerti vide alternarsi sul palcoscenico artisti e gruppi sconosciuti o quasi, provenienti da tutta Italia.\nI vincitori della manifestazione furono 4 gruppi: \"Lunar Sex\", \"N.O.I.A.\", \"Skaters\" e \"TM S.p.A.\". Il premio in palio fu un album compilation, intitolato \"ROCKER '80\", uscito per la EMI.\nLa rivista \"Ciao 2001\" garant\u00ec una buona copertura dell'evento che si inseriva in un rinnovato fermento musicale di Roma, che nella primavera del 1980 era meta di numerosi artisti jazz e rock provenienti dall'estero.\nNonostante l'intento degli organizzatori fosse quello di voler dare voce alle \"band\" che proponevano rock nel panorama nazionale, la manifestazione fu giudicata da alcuni una rassegna di imitatori dello stile del rock internazionale, senza alcuna idea nuova."}
{"id": "3220014", "revid": "767487", "url": "https://it.wikipedia.org/wiki?curid=3220014", "title": "Ivanhoe (film 1913 Brenon)", "text": "Ivanhoe \u00e8 un film del 1913 diretto e sceneggiato da Herbert Brenon e prodotto dalla Independent Moving Pictures di Carl Laemmle, basato sull'omonimo romanzo di Walter Scott. Il film \u00e8 stato girato in Inghilterra e nel castello di Chepstow nel Galles.\nUna delle copie di questo film \u00e8 conservata nel museo d'arte moderna di Manhattan a New York.\nLa trama rispecchia quella del romanzo originale, visto l'arco di soli cent'anni fra la scrittura del romanzo (pubblicato a Edimburgo nel 1819) e la produzione del film.\nNel luglio 1913, era uscita la prima versione per il cinema del romanzo di Scott, un \"\" prodotto nel Regno Unito e diretto da Leedham Bantock.\nNel 1952, ne verr\u00e0 fatto un remake dalla MGM: questo \"Ivanhoe\" del 1952 fu diretto da Richard Thorpe e interpretato da Robert Taylor, Elizabeth Taylor, Joan Fontaine e George Sanders.\nTrama.\nWilfred d'Ivanhoe, figlio di Cedric di Rotherwood, fiero sassone rispettoso delle sue origini e tradizioni, ritorna in Inghilterra dopo la terza crociata dopo essere stato diseredato dal padre. Egli si presenta al torneo di Ashby sotto il nome di cavaliere \"Diseredato\", durante il quale batte tutti i cavalieri normanni, aiutato da un ignoto \"Cavaliere Nero\". Ivanhoe si innamora di colei che aveva scelto come regina del torneo, Lady Rowena. La gara del tiro con l'arco viene vinta da Locksley (Robin Hood), un arciere sassone. Dopo il torneo Ivanhoe cade a terra ferito; la bella ebrea Rebecca, figlia di Isacco di York, lo porta nella sua casa e lo cura innamorandosi di lui. Intanto la comitiva di Cedric viene assaltata dai Normanni e portata al castello di Front de Beuf. Il cavaliere nero, aiutato da Locksley e da due servi di Cedric, Wamba e Gurth, assale il castello e libera i sassoni, fra cui Isacco e Ivanhoe. Il normanno Reginald Front de Beuf muore tra le fiamme, mentre Rebecca viene rapita da Brian de Bois-Guilbert e portata a Templestowe, sede dei templari. Il Gran Maestro scopre le intenzione di Bois-Guilbert e condanna Rebecca a morte per stregoneria. Rebecca si salver\u00e0 solo se il suo campione sconfigger\u00e0 Bois-Guilbert. In aiuto di Rebecca accorre Ivanhoe che sconfigge Bois-Guilbert, provocandone la morte. Ivanhoe sposa Lady Rowena e servir\u00e0 re Riccardo I d'Inghilterra, il quale si rivela essere il cavaliere nero.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nIl film usc\u00ec nelle sale cinematografiche statunitensi il 22 settembre 1913, distribuito dall'Universal Film Manufacturing Company. Copie della pellicola sono conservate negli archivi del Museum of Modern Art di New York, del BFI di Londra, del George Eastman House di Rochester e del Filmmuseum di Amsterdam."}
{"id": "3220015", "revid": "11959", "url": "https://it.wikipedia.org/wiki?curid=3220015", "title": "Maristan", "text": ""}
{"id": "3220026", "revid": "1573940", "url": "https://it.wikipedia.org/wiki?curid=3220026", "title": "Platycleis affinis", "text": "Platycleis affinis , comunemente noto come grillastro affine, \u00e8 un insetto ortottero appartenente alla famiglia Tettigoniidae.\nDescrizione.\nHa un colore grigiastro bruno e le sue dimensioni sono di 2 - 3 cm.\nL'adulto \u00e8 visibile principalmente nel periodo estivo.\nHa la particolarit\u00e0 di avere i testicoli proporzionalmente pi\u00f9 grossi del mondo animale. In relazione al suo corpo la massa dei testicoli \u00e8 del 14%, pari a oltre 10 kg per un uomo adulto.\nDistribuzione e habitat.\nLa specie \u00e8 diffusa in Europa meridionale, in Asia minore e nel Nord-Africa; in Italia \u00e8 presente in tutta la penisola ed in Sicilia.Predilige i terreni aridi, le praterie mediterranee e le garighe costiere."}
{"id": "3220028", "revid": "36437711", "url": "https://it.wikipedia.org/wiki?curid=3220028", "title": "Scopa a fidasse", "text": ""}
{"id": "3220032", "revid": "834", "url": "https://it.wikipedia.org/wiki?curid=3220032", "title": "Presa di Breda", "text": ""}
{"id": "3220036", "revid": "767487", "url": "https://it.wikipedia.org/wiki?curid=3220036", "title": "Carlos Antonio Mu\u00f1oz", "text": "Caratteristiche tecniche.\nGioc\u00f2 come attaccante.\nCarriera.\nClub.\nDopo l'esperienza con l'Audaz Octubrino, ancora ventenne si trasfer\u00ec al Filanbanco, con cui gioc\u00f2 in massima divisione nazionale ecuadoriana. Dopo tre stagioni si trasfer\u00ec al Barcelona di Guayaquil, e con questa maglia visse un periodo di successi: alla sua prima stagione segn\u00f2 17 reti e raggiunse la finale di Coppa Libertadores 1990, poi persa contro l'Olimpia di Asunci\u00f3n. L'annata successiva vide per la prima volta Mu\u00f1oz vincere un trofeo nazionale: difatti, il Barcelona giunse al primo posto in campionato, e lo stesso attaccante mise a segno quindici gol. Nel 1992 il calciatore super\u00f2 ogni suo precedente primato, e con 19 marcature si laure\u00f2 miglior marcatore del torneo, terminato in favore dell'El Nacional. Quella 1993 fu l'ultima stagione disputata da Mu\u00f1oz, dato che, il 26 dicembre, perse la vita in un incidente stradale. L'ultimo campionato lo aveva visto realizzare quindici gol.\nNazionale.\nDebutt\u00f2 in Nazionale il 15 marzo 1989. Fu convocato per la prima volta per una competizione ufficiale in occasione della Copa Am\u00e9rica 1989, ma durante il torneo non gioc\u00f2 mai. Due anni dopo, per , Mu\u00f1oz si guadagn\u00f2 un posto da titolare, sebbene a centrocampo e non nella usuale posizione di attaccante. Segn\u00f2 contro il l'unico suo gol nella manifestazione. L'ultimo torneo, , fu maggiormente positivo: and\u00f2 a segno contro il , e l'Ecuador riusc\u00ec a qualificarsi ai quarti di finale; contro il , fall\u00ec un rigore, che tuttavia si rivel\u00f2 ininfluente ai fini del risultato. Eliminato dai messicani in semifinale, l'Ecuador termin\u00f2 la Copa Am\u00e9rica al quarto posto, e Mu\u00f1oz gioc\u00f2 ogni partita dall'inizio."}
{"id": "3220038", "revid": "339392", "url": "https://it.wikipedia.org/wiki?curid=3220038", "title": "Riserva naturale speciale di Fondotoce", "text": ""}
{"id": "3220041", "revid": "394513", "url": "https://it.wikipedia.org/wiki?curid=3220041", "title": "Dj Ralf", "text": ""}
{"id": "3220043", "revid": "51032", "url": "https://it.wikipedia.org/wiki?curid=3220043", "title": "Grillastro affine", "text": ""}
{"id": "3220044", "revid": "339392", "url": "https://it.wikipedia.org/wiki?curid=3220044", "title": "Riserva naturale speciale di Fondo Toce", "text": ""}
{"id": "3220047", "revid": "253269", "url": "https://it.wikipedia.org/wiki?curid=3220047", "title": "Jim Varney", "text": "Carriera.\nDopo il diploma, Jim Varney frequenta la Murray State University, e durante questo periodo inizia a lavorare come attore in alcune produzioni teatrali. Dalla met\u00e0 degli anni settanta, Varney recita in diverse serie televisive, approdando nel 1977 alla serie televisiva \"Operazione sottoveste\" in cui interpreta il personaggio di Seaman Broom, suo primo ruolo importante.\nGrazie alla popolarit\u00e0 ottenuta, Varney inizia a comparire in numerosi ruoli comici e spot pubblicitari. Viene creato il personaggio di Ernest P. Worrell, che sar\u00e0 il protagonista di una lunghissima serie di film si successo e di una serie televisiva. Il primo lungometraggio \"Ernesto guai in campeggio\" del 1987 incassa circa venticinque milioni di dollari. Per la sua performance Varney ottiene anche una nomination ai Golden Raspberry Awards, mentre per la serie televisiva \"Hey, Vern, It's Ernest!\" del 1988, l'attore vince un Emmy Award. Sino al 1998 Jim Varney recita in nove film dedicati al personaggio di Ernest, dedicandosi molto poco ad altri film. Fra le altre produzioni a cui ha preso parte, si possono citare fra le pi\u00f9 significative \"A Beverly Hills... signori si diventa\" (1993) e \"Daddy and Them\" (2001), uscito postumo. Inoltre Varney ha doppiato il personaggio di Slinky Dog nei film d'animazione Disney-Pixar \"Toy Story\" e \"Toy Story 2\".\nVarney \u00e8 morto di cancro ai polmoni il 10 febbraio 2000, nella sua casa a White House, nel Tennessee.\nDoppiatori italiani.\nDa doppiatore \u00e8 sostituito da:"}
{"id": "3220050", "revid": "124704558", "url": "https://it.wikipedia.org/wiki?curid=3220050", "title": "Fischiatore", "text": "Un fischiatore professionista o semplicemente fischiatore \u00e8 un musicista che utilizza come strumento il proprio fischio. Si pone a met\u00e0 tra un cantante (per la produzione del suono) e un suonatore di strumenti a fiato (per la tipologia di suono).\nTra le musiche fischiate moderne che sono pi\u00f9 conosciute a livello popolare ci sono alcune musiche da film di Ennio Morricone.\nLa tecnica musicale era diffusa soprattutto in Germania nell'800. In Italia esiste quello che probabilmente \u00e8 l'unico corso di il fischio europeo, presso la Scuola di Musica G. Bonamici di Pisa, tenuto dal polistrumentista Tommaso Novi, fra i leader del gruppo \"i Gatti M\u00e9zzi\". Esistono composizioni musicali medievali che prevedono la partecipazione di fino a 3 fischiatori.\nTecnica.\nIl fischio con le labbra strette \u00e8 la tecnica di uso pi\u00f9 comune nella musica occidentale. Tipicamente la punta della lingua \u00e8 abbassata dietro i denti inferiori, ed il suono alterato modificando la posizione della lingua. In particolare il punto in cui il corpo della lingua si avvicina al palato varia dalle vicinanze dell'ugola (note gravi) fino alla cresta alveolare (note acute).\nSebbene variando la stretta delle labbra si possa modulare il tono del fischio, i fischiatori esperti in genere variano solo pochissimo le labbra, in quanto ci\u00f2 influisce sulla purezza del suono.\nAl contrario, molti esperti fischiatori palatali alterano molto la posizione delle labbra per assicurare una buona qualit\u00e0 del tono.\nI gondolieri veneziani sono famosi per l'abilit\u00e0 di muovere le labbra durante il fischio come se stessero cantando.\nFischiatori.\nTra i noti fischiatori il pi\u00f9 noto \u00e8 probabilmente Alessandro Alessandroni (detto \"fischio\"), che ha reso indimenticabili le melodie di vari spaghetti western e che inizi\u00f2 quasi per caso quando, alla fine di una sessione di registrazione dell'orchestra diretta da Nino Rota, quest'ultimo chiese se qualcuno dei musicisti sapesse fischiare. Tra gli altri, si ricordano Rosita Serrano, Daisy Lumini, Hacki Tam\u00e1s, Geert Chatrou, vero virtuoso del genere (ha vinto i campionati mondiali per fischiatori). \nMolti esecutori negli ambienti del Music-hall e Vaudeville erano fischiatori professionisti, tra i quali i pi\u00f9 noti erano Ronnie Ronalde and Fred Lowery."}
{"id": "3220051", "revid": "1573940", "url": "https://it.wikipedia.org/wiki?curid=3220051", "title": "Geert Chatrou", "text": "Ha vinto il Raduno Internazionale dei fischiatori nel 2004, 2005 e 2008 e ne \u00e8 stato il giudice nel 2010. Ha anche fischiato nella musica del film \"Le petit Nicolas\". Suona anche il flauto."}
{"id": "3220054", "revid": "1305772", "url": "https://it.wikipedia.org/wiki?curid=3220054", "title": "Il signore della truffa", "text": "Il signore della truffa \u00e8 una miniserie televisiva italiana in due puntate coprodotta da Artis Edizioni Digitali e Rai Fiction, scritta da Paolo Logli e Alessandro Pondi, diretta da Luis Prieto e andata in onda il 3 e il 4 ottobre 2011 su Rai 1.\nProtagonista della fiction \u00e8 Gigi Proietti, che recita la parte di un ex truffatore di lungo corso ritiratosi sulle sponde del Lago Maggiore. La miniserie \u00e8 una commedia che nasce dal soggetto di Giorgio Glaviano e Giorgio Sch\u00f6ttler, sceneggiata da Paolo Logli e Alessandro Pondi, girata interamente a Verbania e nei comuni della provincia Verbano-Cusio-Ossola, sul Lago Maggiore.\nLa fiction \u00e8 stata rimontata e tagliata in molte parti per farne una sola puntata andata in onda il 26 maggio 2013 su Rai 1.\nTrama.\nFederico Sinacori, un truffatore di lungo corso ancora oggi ricercato dalla Polizia, \u00e8 un uomo affascinante dal piglio deciso e dai gusti raffinati. Nel corso della sua esistenza ha assunto le pi\u00f9 svariate identit\u00e0 e ancora oggi a Verbania - dove si \u00e8 ritirato a vivere in un condominio - i vicini di casa lo conoscono come il Generale della Finanza Nicola Persico, attualmente in pensione.\nVittime di una truffa ai loro danni, i condomini si rivolgono a Sinacori convinti di chiedere aiuto ad un ex Generale della Finanza il quale per\u00f2, inizialmente, dati i suoi trascorsi, \u00e8 riluttante. Ben presto tuttavia si lascia coinvolgere dalle vicende umane dei condomini e cos\u00ec ha l'occasione di rispolverare le sue vecchie abilit\u00e0. Egli decide di colpire chi li ha truffati con trappole ad hoc architettate con la complicit\u00e0 di quei vicini di casa che, in questa avventura inattesa, si dimostrano fidati alleati del \"Generale\".\nLa sua rinnovata attivit\u00e0 di truffatore e soprattutto i colpi messi a segno, seppur a fin di bene, risvegliano l'interesse nei suoi confronti del Commissario di Polizia Florenza Marino e del Sottotenente della Guardia di Finanza Claudia Attolico, che si mettono sulle sue tracce riconoscendone il modus operandi. La necessit\u00e0 lo porter\u00e0 a riscoprire antiche amicizie, come quella con il famoso truffatore spagnolo Narcis De Carreras-Roque, che lo affiancher\u00e0 quando i giochi si faranno complessi, seppur attratto maggiormente dalla consistenza del bottino che dai nobili ideali. \nPerseguendo l'obiettivo di truffare i truffatori Federico Sinacori si trover\u00e0 a decidere fin dove mettersi in gioco e a scontrarsi con un tormentato passato, che sembra tornare prepotentemente a galla, per uno strano scherzo del destino.\nCaratteristiche.\nNella realizzazione della miniserie tv hanno collaborato attivamente con uomini e mezzi tre Forze dell'Ordine: Polizia di Stato, Arma dei Carabinieri e Corpo della Guardia di Finanza.\nLa miniserie \u00e8 stata girata interamente a Verbania e nelle zone della provincia di Verbano-Cusio-Ossola, sfruttando i bellissimi ambienti interni ed esterni che offre questa zona che si chiude attorno al Lago Maggiore.\nTra i luoghi scelti per le riprese della fiction ci sono l'ex Collegio Santa Maria di Verbania, dove \u00e8 stato ambientato il condominio teatro della vicenda, la splendida villa Malerba a Belgirate, dove \u00e8 ambientata la suggestiva dimora di Federico Sinacori e ancora la maestosa Villa Taranto a Verbania e la Villa Mussi a Baveno."}
{"id": "3220057", "revid": "1564499", "url": "https://it.wikipedia.org/wiki?curid=3220057", "title": "Lingua labir", "text": "La lingua labir, a volte indicata come \"jakanci\", \"jaku\" o \"jakun\", \u00e8 una lingua bantoide parlata in Nigeria, nello stato di Bauchi.\nDistribuzione geografica.\nSecondo stime del 2008, la lingua labir \u00e8 parlata da 500 persone stanziate nelle Local Government Area (LGA) di Alkaleri e Bauchi.\nClassificazione.\nSecondo \"Ethnologue\", la classificazione della lingua labir \u00e8 la seguente:"}
{"id": "3220058", "revid": "1149807", "url": "https://it.wikipedia.org/wiki?curid=3220058", "title": "Fratelli Cinghiale", "text": ""}
{"id": "3220077", "revid": "10431", "url": "https://it.wikipedia.org/wiki?curid=3220077", "title": "Province del Camerun", "text": ""}
{"id": "3220084", "revid": "228587", "url": "https://it.wikipedia.org/wiki?curid=3220084", "title": "Carlos Mu\u00f1oz", "text": ""}
{"id": "3220085", "revid": "219110", "url": "https://it.wikipedia.org/wiki?curid=3220085", "title": "List (STL)", "text": "Il container List \u00e8 un contenitore sequenziale incluso nella libreria standard del C++. La definizione di questa classe si trova nel file header &lt;list&gt; del namespace std.\nDescrizione.\nLa List rappresenta un'alternativa al vector in quanto pi\u00f9 efficiente quando si rende necessario fare inserimenti in un punto qualsiasi del contenitore. Infatti, grazie alla doppia concatenazione la List pu\u00f2 essere scorsa in entrambe le direzioni con tempo di inserimento (o di eliminazione) costante (O(1)). Gli oggetti non sono mantenuti in zone di memoria adiacenti e pertanto non \u00e8 possibile effettuare un accesso diretto ad essi. La ricerca, invece, avviene in tempo lineare (O(n)). \nLa List \u00e8 gestita, come tutti i container della STL, tramite iteratori bidirezionali che supportano gli operatori ++ e -- per lo spostamento all'elemento precedente (--) o successivo (++).\nOperazioni sugli elementi.\nLa List \u00e8 particolarmente efficace negli inserimenti in posizione dei suoi elementi, ma risulta meno efficiente nell'accesso ad essi o nella ricerca, in quanto, per trovare un elemento bisogna necessariamente scorrere tutto il contenitore. Nel caso si presenti la necessit\u00e0 di effettuare queste operazioni frequentemente si dovrebbe considerare la possibilit\u00e0 di utilizzare un container diverso come la Map (STL).\nEcco un esempio di costruzione e stampa di una List tramite un Iteratore:\n #include &lt;iostream&gt;\n #include &lt;list&gt;\n using namespace std;\n int main(){\n list&lt;int&gt; l;\n l.push_back(1);\n l.push_back(2);\n l.push_back(5);\n for(list&lt;int&gt;::iterator i = l.begin(); i != l.end(); i++)\n cout \u00ab *i \u00ab endl;\n return 0;"}
{"id": "3220087", "revid": "287204", "url": "https://it.wikipedia.org/wiki?curid=3220087", "title": "Carlos Munoz", "text": ""}
{"id": "3220101", "revid": "834", "url": "https://it.wikipedia.org/wiki?curid=3220101", "title": "Guillame Dumanoir (senior)", "text": ""}
{"id": "3220103", "revid": "834", "url": "https://it.wikipedia.org/wiki?curid=3220103", "title": "Guillame Dumanoir (junior)", "text": ""}
{"id": "3220105", "revid": "1305772", "url": "https://it.wikipedia.org/wiki?curid=3220105", "title": "Guillaume Dumanoir", "text": ""}
{"id": "3220120", "revid": "367445", "url": "https://it.wikipedia.org/wiki?curid=3220120", "title": "Joey Yale", "text": "Biografia.\nJoseph Yamoska crebbe ad Indianapolis, trasferendosi a Los Angeles a diciassette anni. Nel 1967 gir\u00f2 il suo primo film pornografico, \"Leather Narcissus\", diretto da Avery Willard, comparendo come Joey Yale. Nel 1969 conobbe Fred Halsted, attore e regista pornografico gay, con il quale intraprese un'importante relazione affettiva. Halsted diresse Yale per la prima volta in \"L.A. Plays Itself\", prodotto nel 1969 e pubblicato nel 1972. Tuttavia, Yale non gir\u00f2 completamente alcune scene e fu necessario prevedere una controfigura.\nYale avrebbe voluto intraprendere la carriera dell'attore, senza tuttavia riuscirvi. Con Halsted gir\u00f2 un secondo film pornografico nel 1975, in \"Sextool\". Nello stesso anno fondarono la casa di distribuzione, e talvolta di produzione, Cosco Studio. Dopo il successo di \"Sextool\", nel maggio del 1975, Fred Halsted chiese a Joseph di sposarlo. L'annuncio dell'imminente matrimonio, dato sui giornali, sollev\u00f2 non poche polemiche perch\u00e9 la coppia, alcuni cui eccessi erano noti, riprodotti nelle opere dirette da Halsted e scherzosamente ripresi nello stesso annuncio, era ben lontana da quell'atteggiamento che successivamente sarebbe stato indicato omonormativit\u00e0. La coppia non riteneva che la fedelt\u00e0 coniugale fosse un tratto essenziale della loro relazione. In un'intervista del 1978, Halsted disse che la loro scelta non era derivata da ragioni ideologiche, ma semplicemente dal sentimento che provavano l'uno per l'altro.\nCon Halsted e David Webb apr\u00ec inoltre il sex club Halsted's a Silver Lake, Los Angeles. Il club era la rivisitazione in senso erotico di uno spazio industriale. La sua caratteristica pi\u00f9 distintiva erano quattro rimorchi di camion parcheggiati nella parte posteriore all'interno di un cortile recintato. In quell'epoca i rimorchi di camion vuoti erano un luogo popolare per il sesso omosessuale nel distretto di meatpacking di New York. All'interno il club aveva cabine con glory hole, letti a castello e una \"sling\" (o altalena sessuale). Nel locale venne girato il film \"A Night at Halsted's\". Il club comunque economicamente non resse e rimase aperto un solo anno.\nNel 1979 Yale e Halsted portarono in scena la commedia \"News for Tennessee\". Yale ha inoltre partecipato a spettacoli itineranti della Disney. Nel 1983 Yale ha lavorato con John Holmes in \"The Private Pleasures of John C. Holmes\", in quella che \u00e8 accreditata come l'unica performance omosessuale di Holmes. Joseph Yale \u00e8 morto nel 1986 di AIDS. Quattro anni dopo, Fred Halsted, anche lui sieropositivo, si \u00e8 suicidato."}
{"id": "3220123", "revid": "830939", "url": "https://it.wikipedia.org/wiki?curid=3220123", "title": "Charles Eliot Norton", "text": "Impegnato idealista, per tutta la vita Norton cerc\u00f2 di coniugare i suoi studi sull'arte con l'insegnamento e la passione civile.\nBiografia.\nNato da Andrews Norton (1786-1853), professore di letteratura sacra all'Universit\u00e0 di Harvard e teologo e da Catherine Eliot, era il cugino di Charles William Eliot che fu presidente della stessa universit\u00e0 dal 1869 al 1909.\nLaureatosi nel 1846 all'inizio si dedic\u00f2 al commercio e all'importazione di beni attraverso una compagnia di Boston che lo mand\u00f2 in India nel 1849. A questo viaggio fece seguire una visita artistica e archeologica per diversi paesi europei, dove segu\u00ec il magistero di John Ruskin e si appassion\u00f2 ai pittori preraffaelliti. Tornato a Boston nel 1851 decise di dedicarsi alle belle lettere e all'arte.\nTradusse la \"Vita Nuova\" (nel 1860 e nel 1867) e pi\u00f9 tardi la \"Divina Commedia\" (dal 1891 al 1892) di Dante Alighieri e lavor\u00f2 per la \"Loyal Publication Society\", tenendo i contatti durante la guerra di secessione con i vari giornalisti che stavano dalla parte dell'Unione e promuovendo i loro articoli tra soldati e civili. Fu questo il periodo in cui conobbe Jonathan Baxter Harrison, un'amicizia che dur\u00f2 tutta la vita.\nDal 1864 al 1868 diresse con James Russell Lowell la \"North American Review\". I due aiutarono Henry Wadsworth Longfellow nella traduzione di Dante e formarono il Circolo Dante.\nNel 1862 intanto Norton aveva sposato Susan Sedgwick, proveniente anche lei da famiglia pi\u00f9 che agiata.\nDal 1856 al 1874 viaggi\u00f2 molto, soprattutto in Inghilterra, Francia e Italia, dove fu ospite con la moglie e i figli degli Spannocchi Piccolomini nella loro Villa Spannocchi, dove incontr\u00f2 e divenne amico di Thomas Carlyle, John Ruskin, Edward FitzGerald, Rudyard Kipling, Chauncey Wright, Leslie Stephen e altri letterati.\nNel 1875 divenne professore di storia dell'arte a Harvard, dove rimase fino al pensionamento (1898). Fu inoltre il primo presidente dell'Archaeological Institute of America, carica che tenne per due anni.\nNel 1881 inaugur\u00f2 la Dante Society. Quindi si dedic\u00f2 allo studio e alla pubblicazione di lettere e diari di amici scrittori (tra cui le lettere tra Carlyle e Goethe). Uno dei suoi studenti, James Loeb, divenuto filantropo creer\u00e0 nel 1925 le Charles Eliot Norton Memorial Lectures, conferenze estetiche presso cui invitare studiosi di fama internazionale per lezioni memorabili.\nNel 1883 pubblic\u00f2 la corrispondenza tra Thomas Carlyle e Ralph Waldo Emerson; quindi, dal 1886 al 1888 le memorie e altre lettere del primo. Nel 1894, i discorsi di George William Curtis e le lettere dell'amico Lowell. Divenne anche esecutore testamentario delle carte di Ruskin, per i cui libri postumi scrisse diverse introduzioni. Altri suoi libri sono \"Notes of Travel and Study in Italy\" (1859) e \"Historical Study of Church-building in the Middle Ages: Venice, Siena, Florence\" (1880). Nel frattempo organizz\u00f2 anche mostre di disegni di William Turner (1874) e di Ruskin (1879), compilandone i cataloghi.\nLe sue operazioni culturali non avevano solo a che fare con l'arte e si interessava anche di problemi sociali, pedagogia liberale, politica culturale e persino medicina, per esempio difendendo l'eutanasia e assistendo un movimento per la dignit\u00e0 della morte assistita nell'Ohio e nello Iowa.\nNorton mor\u00ec nella casa natale e fu sepolto al Mount Auburn Cemetery. Sua \u00e8 una ricca collezione di libri donata dopo la sua scomparsa all'universit\u00e0."}
{"id": "3220131", "revid": "119103163", "url": "https://it.wikipedia.org/wiki?curid=3220131", "title": "Francis Carco", "text": "Fu narratore e poeta di scuola definita \"fantaisiste\". Tra i suoi libri: \"J\u00e9sus-la-Caille\" (1914), \"Rue Pigalle\" (1928), \"Poemi in prosa\" (\"Po\u00e8mes en prose\", 1948); il volume memoriale: \"Da Montmartre al Quartier-latin\" (\"De Montmartre au Quartier latin\", 1927). Le poesie sono raccolte in \"La boh\u00e8me e il mio cuore\" (\"La boh\u00e8me et mon coeur\", 1929).\nFin dagli anni venti, diverse sue opere sono state adattate per lo schermo."}
{"id": "3220132", "revid": "15756", "url": "https://it.wikipedia.org/wiki?curid=3220132", "title": "Giselda Zamoyska", "text": "Biografia.\nGiovent\u00f9 e matrimonio.\nGiselda nasce a Zamo\u015b\u0107 nel 1623, in una delle pi\u00f9 potenti famiglie del tempo, gli Zamoyski che nel XVII secolo, insieme ad altre, fu una delle pi\u00f9 influenti della nobilt\u00e0 polacca, la Szlachta. Il padre, era il voivoda Tomasz Zamoyski, mentre la madre la granduchessa Caterina Ostrogska. Giselda divenne sorella maggiore del futuro principe Jan Sobiepan Zamoyski (Giovanni) che aveva 4 anni meno di lei. La madre era una assidua frequentatrice della corte reale, mentre il padre, dall'alto dei numerosi titoli nobiliari, era impegnatissimo nelle attivit\u00e0 politiche del tempo. Cos\u00ec Giselda fin\u00ec per passare l'infanzia con il fratello Giovanni, interessato alla carriera militare.\nGrazie all'enorme patrimonio famigliare, il padre ebbe l'opportunit\u00e0 di iscrivere i figli presso le migliori accademie del regno, molte delle quali di propriet\u00e0 della famiglia Zamoyski, di conoscere la vita di corte, e di dare a Giovanni, quale erede di famiglia, una buona istruzione militare. Giselda condivise il periodo di studio con il fratello. Lei segu\u00ec maggiormente gli studi letterali, ma l'ampia formazione linguistica era comune ad entrambi.\nIl 27 febbraio 1639, all'et\u00e0 di 16 anni, fu data in sposa, e per procura, al futuro erede dei principi Wi\u015bniowiecki, l'allora ventisettenne Jeremi Micha\u0142 Wi\u015bniowiecki. Il matrimonio avvenne nella cattedrale di Zamo\u015b\u0107, soprattutto per il volere di Tomasz Zamoyski e con l'approvazione dello zio di Jeremi, Konstanty Wi\u015bniowiecki. Jeremi, al tempo era un giovane istruito, noto per le sue abilit\u00e0 militari, gi\u00e0 evidenti nel 1632 durante la Guerra di Smolensk. Era rimasto orfano a 7 anni e cresciuto dallo zio paterno. Eredit\u00f2 alla morte di questo, uno dei pi\u00f9 grandi principati del regno.\nGli anni da principessa.\nProbabilmente per motivi di salute, Giselda ebbe solo un figlio maschio, nato il 31 luglio 1640, in Volinia, presso la Pietra Bianca. Fu battezzato il giorno dopo a Lubny, con il nome del padre di Jeremi, \"\"Micha\u0142\", e del padre di Giselda \"Tomasz\". Gli venne poi aggiunto il nome di famiglia \"Korybut\"\": \"Michal Thomas Korybut Wi\u015bniowiecki\". Il giovane fin dall'inizio non dimostr\u00f2 le classiche qualit\u00e0 militari della famiglia ma molto talento per le lingue e per la letteratura.\nPer i primi tre anni Michele crebbe con la nonna Caterina Ostrogska, deceduta nel 1643. Dall'et\u00e0 di quattro anni venne cresciuto in una tenuta dei Wi\u015bniowiecki in Volinia, con la madre ed il fratello di Giselda, Giovanni Zamoyski. Dal 1646 la presenza del padre, ormai potente e noto generale, si dirad\u00f2, a causa dei continui impegni militari. La famiglia, tra il 1648 ed il 1651 ottenne enormi privilegi, sia a corte che tra i nobili della Szlachta, grazie all'abilit\u00e0 militare di Jeremi che respinse e sed\u00f2 l'imponente rivolta di Bohdan Chmel'nyc'kij.\nNel 1651 Jeremi era considerato un eroe nazionale e venne acclamato anche dal re. La notizia della sua morte improvvisa, avvenuta nella tenuta di Pawolocz la notte del 20 agosto 1651 scosse la corte e la sua famiglia. Aveva solo 39 anni, e non si conobbe mai la causa del decesso, anche se si ipotizza che sia stato avvelenato per mano dei suoi nemici. Dopo la sua morte, Giselda e suo figlio si trasferirono a corte, dove la madre divenne una delle dame della regina Maria Luisa di Gonzaga-Nevers. Diversi anni dopo la regina sponsorizz\u00f2 l'iscrizione di Michele presso l'universit\u00e0 di Praga e a Roma.\nQuesti divenne uomo di vastissima cultura ma non dimostr\u00f2 mai doti militari. Pur essendo pigro e grasso come la madre Giselda, era ben conosciuto a corte, solo perch\u00e9 era figlio di Jeremi. La madre, in seguito alla morte della regina Maria Luisa, si ritir\u00f2 a vivere a Zamo\u015b\u0107, ma frequentava spesso la corte grazie ad una tenuta di propriet\u00e0 situata vicino a Varsavia e al palazzo reale. In realt\u00e0 lasci\u00f2 la corte a causa delle invasioni e delle guerre che a quel tempo imperversavano in Polonia, le quali rendevano la corte un luogo insicuro. Giselda fu addirittura costretta a fuggire quando Carlo X di Svezia invase il regno di Polonia - il cosiddetto Diluvio (\"Potop\"). Michele era ormai abbastanza grande per stare da solo a corte come principe.\nNel 1669, dopo l'abdicazione di re Giovanni Casimiro Vasa, venne eletto Michele. La madre non era molto presente a corte, in un regno che ben presto and\u00f2 in rovina. Le continue invasioni di turchi e tartari, causarono una imponente protesta popolare e portarono la nazione sull'orlo della guerra civile. Michele si dimostr\u00f2 incapace di reggere il regno e di sedare le continue lotte intestine. Nel frattempo, il 12 aprile 1672, Giselda, ritiratasi nel palazzo di Zamo\u015b\u0107, mor\u00ec quarantanovenne a causa di una grave malattia. Suo figlio Michele, mor\u00ec l'anno dopo per un forte attacco d'ulcera, probabilmente causato dall'enorme stress accumulato dovuto alla tremenda situazione in cui era caduta la nazione. I funerali di Giselda avvennero diverso tempo dopo dalla sua morte per mancanza si finanziamenti. I funerali furono celebrati nella cattedrale di Zamo\u015b\u0107, e fu sepolta il 10 giugno 1672 a Varsavia."}
{"id": "3220152", "revid": "253269", "url": "https://it.wikipedia.org/wiki?curid=3220152", "title": "Vladimir Sokoloff", "text": "Biografia.\nVladimir Sokoloff nacque a Mosca, dove comp\u00ec gli studi di filosofia e letteratura, unitamente a quelli di recitazione con Stanislavskij. Fece il suo apprendistato presso il Teatro d'Arte di Mosca in qualit\u00e0 di attore e di assistente alla regia, quindi si spost\u00f2 in Germania nel 1923 per continuare l'attivit\u00e0 artistica, debuttando nel cinema due anni dopo. In quanto ebreo, all'avvento del nazismo emigr\u00f2 in Francia, dove recit\u00f2 nella versione cinematografica di \"Don Chisciotte\" (1933) diretta da Georg Wilhelm Pabst, e interpret\u00f2 il capo della polizia in \"Mayerling\" (1936). Nel 1937 si trasfer\u00ec negli Stati Uniti con la compagnia di Max Reinhardt, inaugurando una prolifica carriera da caratterista a Hollywood, ad iniziare dal ruolo del pittore Paul C\u00e9zanne nel film \"Emilio Zola\" (1937).\nCon i suoi tratti somatici espressivi e vagamente esotici, Vladimir Sokoloff \u00e8 conosciuto dai cinefili per la grande versatilit\u00e0 nell'interpretare personaggi delle pi\u00f9 differenti etnie e provenienze geografiche. Durante una carriera artistica durata cinquant'anni, ha prestato il volto ad almeno 35 ruoli di diverse nazionalit\u00e0, dal citato pittore francese Cezanne in \"Emilio Zola\", all'arabo Hyder Khan nella commedia \"Avventura al Marocco\" (1942), al prete greco in \"La dama e l'avventuriero\" (1943), al maestro di scuola filippino Buenaventura J. Bello in \"Gli eroi del Pacifico\" (1945), all'italiano Polda nel thriller \"Maschere e pugnali\" (1946) di Fritz Lang, al giapponese Lum Chi Chow in \"Oppio\" (1948). Ottenne il suo maggiore successo degli anni quaranta grazie al ruolo del guerrigliero spagnolo Anselmo in \"Per chi suona la campana\" (1943), tratto dall'omonimo romanzo di Ernest Hemingway.\nDurante gli anni cinquanta Sokoloff rallent\u00f2 la propria attivit\u00e0 cinematografica, ma si distinse ancora in alcune ottime interpretazioni, come quella del cinese Kwan Sum Tang in \"L'avventuriero di Macao\" (1952) e soprattutto quella del saggio e bonario anziano che veglia sull'esistenza dei compaesani ne \"I magnifici sette\" (1960) di John Sturges. All'inizio degli anni sessanta l'attore si dedic\u00f2 quasi completamente alla televisione, partecipando a diverse serie di successo come \"Carovane verso il West\" (1961), \"Gli intoccabili\" (1960-1961) e tre episodi di \"Ai confini della realt\u00e0\" (1961-1962), concludendo la carriera cinematografica con due ulteriori prove da caratterista nei film d'avventura \"Fuga da Zahrain\" (1962) e \"Taras il magnifico\" (1962), entrambi interpretati da Yul Brynner.\nDoppiatori italiani.\nNelle versioni in italiano dei suoi film, Vladimir Sokoloff \u00e8 stato doppiato da: "}
{"id": "3220155", "revid": "1305772", "url": "https://it.wikipedia.org/wiki?curid=3220155", "title": "Charles Mesure", "text": "Biografia.\nCharles Mesure nasce nella contea di Somerset in Inghilterra, dove visse assieme ai suoi genitori fino all'et\u00e0 di cinque anni. Successivamente la sua famiglia si trasfer\u00ec a Sydney, in Australia dove Charles visse per molti anni. Ha frequentato il Newington College tra il 1982 e il 1987 e si \u00e8 laureato in recitazione al National Institute of Dramatic Art nel 1995. Nello stesso anno si trasfer\u00ec in Nuova Zelanda dove inizi\u00f2 la sua carriera recitativa.\nCarriera.\nLa carriera dell'attore inizia nel 1996, anno in cui entra a far parte del cast principale della soap opera \"City Life\", nel ruolo di Ryan Waters, che interpreter\u00e0 fino alla fine della serie avvenuta nel 1998. Nello stesso anno, proprio grazie alla sua interpretazione in \"City Life\" ricevette una nomination ai Best Actor New Zealand Television Award.\nNel 1999 ottiene il ruolo ricorrente dell'Arcangelo Michele nella serie televisiva \"Xena - Principessa guerriera\" che interpreter\u00e0 fino al 2001, per un totale di cinque episodi. Sempre nel 1999 ha interpretato lo stesso personaggio anche in un episodio di \"Hercules\". In precedenza era per\u00f2 gi\u00e0 apparso in queste due serie, recitando comunque solo in ruoli minori.\nTra il 2000 ed il 2003 fa parte del cast principale della serie televisiva neozelandese \"Street Legal\", recitando nel ruolo di Kees Van Dam. Grazie alla sua interpretazione in questa serie televisiva, nel 2003 ha vinto un Best Supporting Actor award.\nNel 2005 partecipa a numerosi progetti: recita nei film \"Boogeyman - L'uomo nero\" (con Barry Watson, Emily Deschanel e Lucy Lawless) e \"Il gigante dell'acqua\" (con Bruce Greenwood e Rena Owen), e partecipa alle serie televisive \"Lost\", \"Una pupa in libreria\" e \"Senza traccia\". Sempre dal 2005 interpreta inoltre il personaggio ricorrente del reporter J.D. Pollack nella serie televisiva \"Crossing Jordan\".\nNel 2009 entra a far parte del cast della quinta stagione della serie televisiva neozelandese \"Outrageous Fortune - Crimini di famiglia\", nel ruolo del Detective-Sergente Zane Gerard. Questo personaggio sar\u00e0 molto importante nel arco di tutta la stagione, ma vedr\u00e0 la sua fine in un drammatico cliffhanger finale, in cui viene pugnalato da Cheryl West (la protagonista della serie), alla quale spara tre colpi di pistola. Si scoprir\u00e0 poi nella sesta stagione che lui \u00e8 morto a causa delle lesioni subite.\nNel 2010 \u00e8 stato impegnato in due serie televisive. Per la Television New Zealand ha recitato nel ruolo del protagonista Alec Ross in \"This Is Not My Life\", che riprende in maniera significativa nelle tematiche la serie televisiva degli anni sessanta \"Il prigioniero\", mentre per la ABC \u00e8 apparso come guest star nella prima stagione di \"V\" nel ruolo del mercenario Kyle Hobbes. Nel luglio 2010 il network ha confermato che l'attore \u00e8 stato inserito nel cast principale della seconda stagione della serie.\nDopo la cancellazione di \"V\", l'attore \u00e8 stato inserito nel cast principale dell'ottava stagione della serie televisiva \"Desperate Housewives\", nel ruolo di Ben Faulkner, un costruttore sexy e affascinante che colpir\u00e0 l'interesse di Renee Perry (Vanessa L. Williams)."}
{"id": "3220156", "revid": "594360", "url": "https://it.wikipedia.org/wiki?curid=3220156", "title": "Shinhwa", "text": "Gli Shinhwa () sono una boy band K-pop sudcoreana formata a Seul nel 1998.\nIl gruppo \u00e8 composto da sei membri (i tre cantanti Lee Min-woo, Kim Dong-wan e Shin Hye-sung, e i tre rapper Eric Mun, Jun Jin e Andy Lee) ed ha debuttato il 24 marzo 1998, divenendo nel tempo la boy band pi\u00f9 longeva nella storia del K-pop. Sono considerati parte della sua \"prima generazione\" insieme ad altri artisti come GOD, HOT e SES, venendo descritti come \"leggendari\"; la stessa parola \"Shinhwa\" in lingua coreana vuol dire \"mito\" o \"leggenda\".\nStoria.\nIl sestetto \u2013 composto da Eric Mun, Lee Min-woo, Kim Dong-wan, Jun Jin, Shin Hye-sung e Andy Lee \u2013 debutta sotto la SM Entertainment il 24 marzo 1998 con la canzone \"Resolver\" dall'omonimo album in studio, un fallimento commerciale per il quale vengono accusati di copiare i colleghi HOT della medesima agenzia e considerano lo scioglimento. Ciononostante, rimangono insieme e riescono a raggiungere il successo mainstream con il secondo album \"T.O.P\" (1999), che d\u00e0 il via alla loro ascesa musicale.\nNel 2002 esce il sesto album \"Wedding\" e diventano la boy band pi\u00f9 longeva nell'industria musicale sudcoreana. Poco dopo la SM Entertainment offre il rinnovo del contratto a tutti i membri fuorch\u00e9 Kim Dong-wan, perci\u00f2 decidono di andarsene per rimanere insieme, firmando con la Good Entertainment. Tra il 2005 e il 2006 si dedicano alle attivit\u00e0 soliste, prima di iniziare a promuovere l'ottavo album \"State of the Art\" con due performance alla Gymnasium Hall dell'Olympic Park e un tour asiatico che dura cinque mesi. Festeggiano il loro decimo anniversario con un concerto e l'uscita del nono album in studio \"Volume 9\", prima di separarsi a causa del servizio militare obbligatorio. Durante la pausa, che dura quattro anni, lavorano come attori, intrattenitori e solisti.\nNel febbraio 2012 fondano una loro agenzia, la Shinhwa Company, per la gestione delle sole attivit\u00e0 di gruppo; quelle soliste rimangono invece di competenza dei rispettivi rappresentanti. Tornano sulle scene in corrispondenza del loro 14\u00ba anniversario con un concerto tutto esaurito all'Olympic Gymnastics Arena che d\u00e0 il via al tour asiatico che dura fino all'inizio di luglio. Dopo ulteriori attivit\u00e0 soliste, il 16 maggio 2013 esce l'undicesimo album \"The Classic\", accompagnato come il precedente da una tourn\u00e9e in Asia. Andy Lee \u00e8 assente dal concerto per il sedicesimo anniversario del 2014 a causa di uno scandalo per gioco d'azzardo, apparendo soltanto durante l'ultimo show per estendere le sue scuse al pubblico.\nNel gennaio 2015 gli Shinhwa annunciano la loro partecipazione all'800\u00ba episodio di \"Inkigayo\". Il gruppo vede cos\u00ec il ritorno di Andy Lee, in seguito alla lunga pausa presa da quest'ultimo. Nello stesso periodo, annunciano la pubblicazione del dodicesimo album in studio, intitolato \"We\", uscito il 26 febbraio 2015. Il 29 maggio vincono la battaglia legale, durata 12 anni, contro la Joon Media (ex Open World Entertainment) che deteneva i diritti sul marchio \"Shinhwa\" dal 2005; la stessa Shinhwa Company stava operando come ShinCom Entertainment durante la causa.\nCommemorando i vent'anni di attivit\u00e0, nel 2018 pubblicano una versione ri-registrata dai toni pi\u00f9 dark di \"All Your Dreams\" dal terzo album, accompagnata da un video musicale. Il 28 agosto viene dato alle stampe l'EP \"Heart\", accompagnato da due concerti all'Olympic Gymnastics Arena in ottobre. Nella stessa struttura si tiene lo show \"Chapter 4\" il 20 e il 21 aprile 2019.\nLascito.\nGli Shinhwa sono la boy band sudcoreana pi\u00f9 longeva, e sono spesso indicati tra i gruppi idol della \"prima generazione\" del K-pop insieme a HOT, SES, Sechs Kies, Fin KL e GOD. \"Shinhwa\" in coreano significa \"mito\" o \"leggenda\", e il gruppo stesso \u00e8 stato definito \"leggendario\" per la sua longevit\u00e0, accompagnata da un successo continuo accreditato alla loro capacit\u00e0 di reinventarsi con costanti cambi d'immagine, che hanno spaziato dal concept \"misterioso\" e \"oscuro\" del debutto a quello dei \"flower boy\" carini e di bell'aspetto, fino a incorporare completi eleganti e pettinature curate con l'avanzare della loro et\u00e0 anagrafica.\nHanno ispirato diversi artisti delle nuove generazioni, tra cui 2PM, Big Bang, Dreamcatcher, EXID, MAP6 e Seventeen."}
{"id": "3220162", "revid": "54193", "url": "https://it.wikipedia.org/wiki?curid=3220162", "title": "Giornata Internazionale dell'Uomo", "text": ""}
{"id": "3220163", "revid": "6923", "url": "https://it.wikipedia.org/wiki?curid=3220163", "title": "Mentioning", "text": "Il mentioning \u00e8 l'equivalente del passaparola sul \"web\". \u00c8 infatti una tecnica di web marketing 2.0 che sfrutta i social network per promuovere attivit\u00e0, prodotti, servizi o persone. Il \"mentioning\" consiste nella pubblicazione di messaggi di segnalazione sulle pagine di utenti dei social network.\nIn sintesi chi vuole promuovere attivit\u00e0, prodotti, servizi o persone sui \"social network\" chiede ad un vasto numero di persone dotate di account su questi siti di postare sulla loro pagina una o pi\u00f9 segnalazioni, in modo che vengano lette dalla loro rete di contatti. Scegliendo persone con molti contatti si pu\u00f2 raggiungere facilmente, e velocemente, una platea piuttosto ampia di contatti anche con un numero limitato di segnalazioni.\nIl \"mentioning\" \u00e8 una tecnica pubblicitaria \"push\", invece che \"pull\" (come ad esempio il \"keyword advertising\" del Pay per click), e ci\u00f2 consente di utilizzarla anche qualora non vi sia particolare interesse online per l'oggetto da pubblicizzare.\nPer utilizzare il mentioning a livello professionale \u00e8 necessario utilizzare piattaforme online che mettano in comunicazione la domanda con l'offerta, ovvero chi vuole utilizzare il \"mentioning\" per fare pubblicit\u00e0 e coloro che sono disposti a pubblicare le segnalazioni sulle loro pagine dei \"social network\"."}
{"id": "3220169", "revid": "54193", "url": "https://it.wikipedia.org/wiki?curid=3220169", "title": "Giornata Internazionale per l'Abolizione della Schiavit\u00f9", "text": ""}
{"id": "3220182", "revid": "104274788", "url": "https://it.wikipedia.org/wiki?curid=3220182", "title": "Volejbol'nyj klub D\u017eynestra", "text": "Il Volejbol'nyj klub D\u017eynestra \u00e8 una societ\u00e0 pallavolistica ucraina femminile con sede ad Odessa, militante nel massimo campionato ucraino, la Superliha.\nStoria.\nIl Volejbol'nyj klub D\u017eynestra viene fondato nel 1951, col nome di \"Iskra Odessa\". Gi\u00e0 nel 1954, per\u00f2, cambia denominazione in \"Burevestnik Odessa\". A dieci anni dalla sua fondazione, il Burevestnik vince la Premjer-Liga sovietica. Questa vittoria consente al club di partecipare alla Coppa dei Campioni della stagione successiva, che lo vede trionfare. Tuttavia, nella stessa stagione, in campionato ottiene solo il terzo posto, risultato bissato nove anni dopo.\nTra il 1973 ed il 1989 il club cambia nuovamente di denominazione in \"Medin Odessa\". Questi anni rivelano particolarmente prolifici dal punto di vista delle vittorie, il Medin si aggiudica per tre volte la Coppa dell'Unione Sovietica e vince la Coppa delle Coppe nel 1983. In campionato, invece, ottiene solo qualche piazzamento importante: classificandosi al secondo posto, sempre nel 1983, e a terzo posto, nel 1982 e nel 1984.\nTra il 1989 ed il 1993 il club assume il nome di \"Janvarka-Krajan Odessa\", ma senza ottenere grandi risultati, per poi passare a \"Dinamo-D\u017eenestra Odessa\" nel decennio successivo. Dopo la dissoluzione dell'Unione Sovietica, il club fatica a trovare i risultati di un tempo; solo nelle prime stagioni degli anni duemila la \"Dinamo-D\u017eenestra Odessa\" \u00e8 tornata alla vittoria, aggiudicandosi quattro edizioni consecutive della I Liga ucraina e tre edizioni, sempre consecutive, della Coppa dell'Ucraina.\nNel 2003 il club cambia per l'ennesima volta nome, passando a \"D\u017eenestra Odessa\", per poi assumere la denominazione attuale, \"D\u017einestra Odessa\", nel 2005. Nonostante i cambiamenti, il D\u017einestra disputa altre quattro finali di campionato, perdendole tutte, e partecipa a diverse competizioni europee, senza ottenere grandi risultati. Solo nel 2010 torna a trionfare, vince la sua quarta Coppa dell'Ucraina."}
{"id": "3220183", "revid": "1363832", "url": "https://it.wikipedia.org/wiki?curid=3220183", "title": "Maida (farina)", "text": "La farina maida \u00e8 una variet\u00e0 di farina di grano a grana fine, usata nella preparazione di pane indiano come paratha e naan.\n\u00c8 anche usata nelle cucine dell'asia centrale e del sud-est asiatico.\nLa maida \u00e8 il prodotto della raffinazione della farina: essa \u00e8 estratta dalla parte bianca inferiore dopo la rimozione dello strato esterno marroncino. Dopo la macinazione della farina, \u00e8 passata attraverso un setaccio sottile per ottenere la maida.\nSebbene i cuochi indiani chiamino la maida una farina per tutti gli usi, essa assomiglia pi\u00f9 alla farina per torte o anche all'amido puro. In India la maida \u00e8 usata anche in pasticceria."}
{"id": "3220188", "revid": "767487", "url": "https://it.wikipedia.org/wiki?curid=3220188", "title": "Droga sterco di Dio", "text": "Droga sterco di Dio \u00e8 un film del 1989, diretto da Stelvio Massi."}
{"id": "3220189", "revid": "367445", "url": "https://it.wikipedia.org/wiki?curid=3220189", "title": "Vetrerie Riunite", "text": "Vetrerie Riunite S.p.A. (in seguito VRGroup) \u00e8 un'azienda italiana tra i leader mondiali nella produzione di obl\u00f2 per elettrodomestici dopo avere a lungo realizzato articoli in vetro pressato per la tavola e la casa, profumeria, appliance, automotive.\nLe origini della vetreria risalgono al 1905 con il primo stabilimento di Torino al quale si affianca agli inizi degli anni settanta l'attuale stabilimento di Colognola ai Colli (VR) che acquister\u00e0 via via un ruolo centrale sino a divenire la sede sociale e operativa del gruppo.\nStoria.\nNel 1905 i fondatori, che sino ad allora avevano operato nei luoghi storici della tradizione vetraria di Altare (SV) e Colle Val d'Elsa (SI), avviano l'attivit\u00e0 a Torino; gi\u00e0 allora la produzione spazia dagli articoli per la casa (illuminazione) ai componenti industriali (isolatori).\nMomento saliente \u00e8 l'orientamento al settore automobilistico in pieno sviluppo negli anni sessanta con la produzione delle lenti per fari d'auto. \u00c8 allora che per fare fronte alla crescente domanda automotive viene costruito da parte di Renato Chivil\u00f2, l'ingegnere di origine friulana trapianto a Torino e alla guida dell'azienda insieme al cognato Vittorio Lodi prima che le loro strade si diversifichino, un nuovo stabilimento a Colognola ai Colli in provincia di Verona, che viene inaugurato nel 1971.\nAccanto alle lenti per fari d'auto restano i globi per l'illuminazione, si amplia la produzione per gli obl\u00f2 per lavatrici e per le asciugatrici, che negli anni a seguire diventer\u00e0 uno dei principali business dell'azienda.\nAltra area in cui l'azienda si espande \u00e8 quella della componentistica per il settore del lusso della cosmesi e della profumeria: aziende di prestigio come Chanel, Dior ed Eisenberg si affidano alla qualit\u00e0 italiana e alle capacit\u00e0 progettuali di Vetrerie Riunite per offrire oggetti in grado di trasmettere sensazioni di preziosit\u00e0 ed eleganza.\nNel 1981 entra a far parte di Vetrerie Riunite un'azienda con una pluriennale esperienza nella progettazione e sviluppo di stampi prevalentemente nell'ambito del lighting nel settore automotive, la Borromini.\nNel 1986 viene fondata Technoglas, un'azienda produttiva con sede in Austria, a Voitsberg (10 chilometri da Graz), che si specializzer\u00e0 principalmente nella produzione di fari antinebbia e fendinebbia per il settore automobilistico.\nSempre a met\u00e0 degli anni '80 nasce Novaref, controllata di Vetrerie Riunite, specializzata nel business dei rulli refrattari per l'industria della ceramica.\nNel 1999 viene costituita l'unit\u00e0 produttiva Tableware / Houseware specificamente dedicata agli articoli in vetro per la tavola e da regalo. Con il marchio \"Caldier by Vetri delle Venezie\", ove si vuole richiamare la secolare tradizione veneziana di Murano e la localit\u00e0 vicina al sito produttivo (Caldiero in provincia di Verona) vengono lanciate le prime linee di prodotti. Successivamente con il marchio VIDIVI (Vetri delle Venezie) l'orientamento si sposta dal B2B alla vendita al dettaglio e al settore dell'hospitality.\nDiventa VRGroup.\nNell'ottobre 2005 Finvetro, la societ\u00e0 che ha il controllo di Vetrerie Riunite (diventata nel frattempo VRGroup), viene acquisito dal bolognese Gianluca Vacchi. Altre partecipazioni significative sono del fondo ILP II e del fondo chiuso Nem Imprese che fa indirettamente capo alla Banca Popolare di Vicenza. Tre anni pi\u00f9 tardi, nel 2008, altro cambiamento: con un'operazione da 112,5 milioni, azionisti di riferimento diventano, affiancando Gianluca Vacchi, Opera (un fondo di private equity presieduto da Michele Russo) e Style Capital, altro fondo. Alla guida del gruppo va Daniele De Rosa (ex Saati e Zoppas Industries).\nNel luglio 2018 il gruppo cede per 17 milioni di euro Technoglas alla societ\u00e0 parmense Cerve di Giovanni Bormioli.\nDopo aver chiesto nel febbraio 2019 un finanziamento di 77 milioni da due banche, VRGroup, guidato da Luca Villa, passa nell'ottobre 2019, in seguito ad un'asta competitiva, sotto il controllo di un fondo americano di private equity, Sun Capital, per un centinaio di milioni. Dopo di ci\u00f2, nel maggio del 2020 Davide Vassena, Group COO di Sun Capital (Londra), diventa amministratore delegato di Vetrerie Riunite.\nSbarco in Cina.\nNel gennaio 2021 la societ\u00e8 cede a Cerve il ramo d'azienda Vetri delle Venezie in base alla nuova strategia imposta dai vertici del gruppo: focalizzarsi nel campo della produzione e commercializzazione di vetro tecnico per l'industria degli elettrodomestici. Nel giugno 2021 il gruppo veronese acquisisce la quota di maggioranza della cinese Minghui (Suizhong, Ming Hui Industrial Technology), fondata nel 2009 e principale produttore cinese di obl\u00f2 in vetro per lavatrici. I fondatori di Minghui restano come azionisti di minoranza e manager."}
{"id": "3220190", "revid": "767487", "url": "https://it.wikipedia.org/wiki?curid=3220190", "title": "Nudo, crudo e...", "text": "Nudo, crudo e... \u00e8 un film documentario del 1965, diretto da Adriano Bolzoni e Francesco De Feo.\nTrama.\nFilm inchiesta sulle forme irregolari di molte regioni nel mondo; un viaggio attorno alla terra per scovare interessi stravaganti. Da Roma a Londra, da Honolulu a Cuba, dalla Scandinavia al Giappone."}
{"id": "3220205", "revid": "339392", "url": "https://it.wikipedia.org/wiki?curid=3220205", "title": "Marcia del Primo Maggio (Laives)", "text": ""}
{"id": "3220206", "revid": "984922", "url": "https://it.wikipedia.org/wiki?curid=3220206", "title": "Francesco De Feo (regista)", "text": "Ha lavorato nel mondo del cinema fra gli anni cinquanta e sessanta del XX secolo, in particolare nel campo dei Mondo movie."}
{"id": "3220207", "revid": "1605525", "url": "https://it.wikipedia.org/wiki?curid=3220207", "title": "Il Corricolo", "text": "Il Corricolo (in edizione originale francese \"Le Corricolo\") \u00e8 un'opera scritta da Alexandre Dumas (padre), sebbene una diffusa tradizione letteraria l'abbia attribuita a Pier Angelo Fiorentino, fra i collaboratori del romanziere francese.\nRacchiuso in quattro volumi, che uscirono tra il 1841 e il 1843, \"Il Corricolo\" raccoglie una serie di racconti ispirati ad episodi, fatti e leggende che Dumas registr\u00f2 nel 1835, allorch\u00e9 ebbe modo di visitare Napoli e l'Italia meridionale, tanto che, nell'edizione inglese, esso fu pubblicato con il titolo \"Sketches of Naples\".\nA spiegare l'originalit\u00e0 del titolo \u00e8, nell'apertura, l'autore stesso: \u00ab\"Corricolo\" \u00e8 sinonimo di calessino: ma, dato che non esistono sinonimi perfetti, spieghiamo la differenza tra corricolo e calessino. Il corricolo \u00e8 una specie di \"tilbury\" primitivamente destinato a contenere una persona e ad essere tirato da un cavallo; vi si attaccano due cavalli e trasporta da dodici a quindici persone. E non si creda che vada al passo, come il carretto tirato da buoi dei re franchi, o al trotto come il biroccino della regia; no, va di triplo galoppo; e il carro di Pluto che rapiva Proserpina sulle sponde del Simeto non era pi\u00f9 ratto del corricolo che solca le strade di Napoli facendo sprizzar scintille dal selciato di lava e sollevando nugoli di cenere\u00bb.\nDei racconti che vi sono inclusi, molti dei quali ispirati, secondo Croce, ad aneddoti pubblicati nel 1830 da Michele Palmieri di Miccich\u00e9, particolare attenzione hanno dettato, in chiave socio-antropologica, quelli sui lazzari e quelli sulla iettatura."}
{"id": "3220211", "revid": "838137", "url": "https://it.wikipedia.org/wiki?curid=3220211", "title": "Camminata d'Oro (Laives)", "text": ""}
{"id": "3220214", "revid": "3115", "url": "https://it.wikipedia.org/wiki?curid=3220214", "title": "Giuseppe La Franca", "text": "Biografia.\nGiuseppe La Franca nacque a Partinico (PA) il 09 gennaio 1926, unico figlio di Gaspare La Franca-Rosso e di Rosa Valenti.\nAppartenente ad una delle pi\u00f9 antiche e nobili famiglie di Partinico, proprietaria di numerosi latifondi. Il padre Gaspare era stato sindaco di Partinico cos\u00ec come il nonno, il Cav. Giuseppe La Franca-Gallo. Discendente dei marchesi Cannizzo di Canicarao, famiglia di notai gi\u00e0 dal 1500, e dei conti Gallo, famiglia di medici di cui uno a Versailles, Giuseppe La Franca abitava un'ala del palazzo avito in Corso dei Mille a Partinico nei pressi di Largo Modica. Avvocato era stato funzionario del Banco di Sicilia e ormai in pensione si occupava dei possedimenti di famiglia. Era molto rispettato e ben voluto. Custode di innumerevoli aneddoti sui suoi antenati stava preparando un lavoro sugli eventi sanguinosi di Partinico nel 1860 rimasto purtroppo incompiuto a causa della sua morte.\n\u00c8 stato ucciso il 4 gennaio del 1997 a colpi di pistola dai fratelli Vitale, mafiosi della zona di Partinico, che si erano impossessati di un caseggiato rurale che era di propriet\u00e0 dei parenti di La Franca, il quale non voleva cedere le sue propriet\u00e0 ai Vitale.\nQuella uccisione fece \"ribollire le coscienze\" al punto da far s\u00ec che il Presidente della repubblica Oscar Luigi Scalfaro chiese alle forze dell'ordine di riconquistare il controllo del territorio partinicese.\nDiverse iniziative portate avanti dalla societ\u00e0 civile sono promosse per ricordare l'assassinio dell'avvocato Giuseppe La Franca. \u00c8 nato in sua memoria a Partinico l'Osservatorio per lo sviluppo e legalit\u00e0, che porta avanti iniziative per la diffusione della cultura della legalit\u00e0 e dello sviluppo ad essa connessa secondo i principi e i valori che hanno contraddistinto l'esistenza di Giuseppe La Franca.\nAi suoi funerali parteciparono centinaia di persone.\n\u00c8 sepolto nel cimitero di Partinico."}
{"id": "3220215", "revid": "36439978", "url": "https://it.wikipedia.org/wiki?curid=3220215", "title": "Text Editing Device", "text": ""}
{"id": "3220219", "revid": "33689", "url": "https://it.wikipedia.org/wiki?curid=3220219", "title": "Caribe (etnia)", "text": ""}
{"id": "3220222", "revid": "287204", "url": "https://it.wikipedia.org/wiki?curid=3220222", "title": "Gerhard Herm", "text": "Studi\u00f2 al Werner Friedmann Institute e ricevette una borsa di studio dal Programma Fulbright per studiare negli Stati Uniti. Pi\u00f9 tardi ottenne un posto di giornalista al notiziario tedesco \"Tagesschau\", per poi trasferirsi al canale WDR. Durante la sua carriera televisiva produsse una quarantina di documentari, e partecip\u00f2 a diversi programmi radiofonici. Nel 1964 scrisse il primo di numerosi libri e romanzi di argomento storico."}
{"id": "3220230", "revid": "600229", "url": "https://it.wikipedia.org/wiki?curid=3220230", "title": "Istruzione terziaria", "text": ""}
{"id": "3220239", "revid": "1442080", "url": "https://it.wikipedia.org/wiki?curid=3220239", "title": "Verizon Tennis Challenge 1994 - Singolare", "text": "Il singolare del torneo di tennis Verizon Tennis Challenge 1994, facente parte dell'ATP Tour, ha avuto come vincitore Michael Chang che ha battuto in finale Todd Martin 6-7(4), 7-6(4), 6-0."}
{"id": "3220256", "revid": "1442080", "url": "https://it.wikipedia.org/wiki?curid=3220256", "title": "Madrid Tennis Grand Prix 1994 - Singolare", "text": "Il singolare del torneo di tennis Madrid Tennis Grand Prix 1994, facente parte dell'ATP Tour, ha avuto come vincitore Thomas Muster che ha battuto in finale Sergi Bruguera 6-2, 3-6, 6-4, 7-5."}
{"id": "3220257", "revid": "559473", "url": "https://it.wikipedia.org/wiki?curid=3220257", "title": "Classe A 69 (corvetta)", "text": ""}
{"id": "3220260", "revid": "112445337", "url": "https://it.wikipedia.org/wiki?curid=3220260", "title": "Joseph-Pierre P\u00e9trequin", "text": "A lui si deve l'ipotesi della funzione della capsula fibrosa di Glisson del fegato.\nOpere.\nL'inizio della sua carriera \u00e8 stato caratterizzato dalla pubblicazione del \"Trait\u00e9 d'Anatomie topographique m\u00e9dico chirurgicale\" (\"Trattato di medicina anatomia chirurgica topografica\", Baill\u00e8re 1844).\nNel 1845 pubblic\u00f2 \"Essai sur l'Histoire chirurgicale de l'H\u00f4tel-Dieu de Lyon, depuis sa fondation jusqu'\u00e0 nos jours\".\nNel 1859 e in collaborazione con il dott. Soquet, medico dell'H\u00f4tel-Dieu, scrisse \"Trait\u00e9 g\u00e9n\u00e9ral de pratique des eaux min\u00e9rales de la France et de l'\u00e9tranger\": in questo settore, P\u00e9trequin fu un precursore nel lanciare l'idrologia medica in una nuova via.\nNel 1873 pubblic\u00f2 un'opera di oltre 500 pagine, \"Nouveaux m\u00e9langes de Chirurgie et de M\u00e9decine\" che comprendeva i lavori sulla patologia dell'orecchio, l'idrologia medica e l'igiene pubblica.\nFu solo due anni prima della sua morte che apparve l'opera principale della sua vita, \"La Chirurgie d'Hippocrate\": quest'opera in due volumi di oltre pagine dimostrava che Ippocrate \u00e8 davvero il padre della medicina, ma anche un grande chirurgo e che tali osservazioni erano state ingiustamente dimenticate.\nBibliografia.\nEdizioni in italiano.\nEdizioni di alcune opere in italiano (elenco non esaustivo, in ordine cronologico di pubblicazione):"}
{"id": "3220261", "revid": "339392", "url": "https://it.wikipedia.org/wiki?curid=3220261", "title": "Federico Reiser", "text": ""}
{"id": "3220262", "revid": "287204", "url": "https://it.wikipedia.org/wiki?curid=3220262", "title": "Dimitar Iliev", "text": ""}
{"id": "3220265", "revid": "287204", "url": "https://it.wikipedia.org/wiki?curid=3220265", "title": "Dimitar Vasilev Iliev", "text": ""}
{"id": "3220274", "revid": "559473", "url": "https://it.wikipedia.org/wiki?curid=3220274", "title": "Que Sera, Sera (Whatever Will Be, Will Be)", "text": ""}
{"id": "3220281", "revid": "1305772", "url": "https://it.wikipedia.org/wiki?curid=3220281", "title": "Vice versa", "text": "Vice versa \u00e8 una locuzione latina (traducibile dal latino come \"cambiato\", \"invertito\") che pu\u00f2 riferirsi a:\nNella cultura di massa.\nDal soggetto di F. Anstey sono state tratte le seguenti opere di finzione."}
{"id": "3220282", "revid": "551571", "url": "https://it.wikipedia.org/wiki?curid=3220282", "title": "Vice Versa", "text": ""}
{"id": "3220285", "revid": "1528507", "url": "https://it.wikipedia.org/wiki?curid=3220285", "title": "Toilet advertising", "text": "Il Toilet Advertising (anche conosciuto come Bathroom Advertising, Restroom Advertising e Pubblicit\u00e0 nei servizi igienici), rappresenta una tecnica di marketing \"below the line\", ovvero si pone per modalit\u00e0 (attraverso il contatto diretto con target) in alternativa alla pubblicit\u00e0 tradizionale (\"above the line\") e per finalit\u00e0 in modo complementare, potendo sia agire da perno della campagna pubblicitaria che da supporto all'advertising convenzionale.\nQuesta forma di pubblicit\u00e0 sfrutta un mezzo di comunicazione fino qualche anno fa totalmente inesplorato: i \"servizi igienici\".\nTecnicamente consiste nell'installazione all'interno di un supporto fisico (cornicetta a muro) di una locandina raffigurante un messaggio pubblicitario. I formati pi\u00f9 utilizzati sono gli A4 e gli A3.\nStoria.\nNasce negli anni \u201890 negli Stati Uniti, dove si diffonde con capillarit\u00e0 sul territorio ed acquista nel giro di un decennio una posizione di rilievo all'interno del media mix delle aziende statunitensi. Agli albori del nuovo millennio si affaccia anche nel Vecchio Continente, in particolar modo in Gran Bretagna e nel nord Europa, dimostrando la propria efficacia anche nei confronti dei pi\u00f9 tradizionali consumatori europei.\nEfficacia.\nIl punto di forza di questo mezzo di comunicazione \u00e8 la forte \"efficacia\" riscontrata nelle campagne pubblicitarie implementate in Nord America e nel Regno Unito. Gli elementi alla base del successo sono:\nDiffusione in Italia.\nAll'interno del panorama italiano, fino ad ora restio all'adozione di questo nuovo mezzo, solo nell'ultimo periodo si sono sviluppate le prime forme di t\"oilet advertising\"."}
{"id": "3220288", "revid": "33921", "url": "https://it.wikipedia.org/wiki?curid=3220288", "title": "Maria Rita Mariano", "text": ""}
{"id": "3220292", "revid": "103133107", "url": "https://it.wikipedia.org/wiki?curid=3220292", "title": "Superga (disambigua)", "text": "Superga \u00e8 un toponimo con diversi riferimenti:"}
{"id": "3220297", "revid": "131358", "url": "https://it.wikipedia.org/wiki?curid=3220297", "title": "Stoycho Stoilov", "text": ""}
{"id": "3220301", "revid": "287204", "url": "https://it.wikipedia.org/wiki?curid=3220301", "title": "USTA Clay Court Classic 1994", "text": "Lo USTA Clay Court Classic 1994 \u00e8 stato un torneo di tennis giocato sulla terra. \u00c8 stata la 1\u00aa edizione dello USTA Clay Court Classic, che fa parte della categoria ATP World Series nell'ambito dell'ATP Tour 1994. Si \u00e8 giocato a Pinehurst negli Stati Uniti dal 2 all'8 maggio 1994.\nCampioni.\nSingolare.\n Jared Palmer ha battuto in finale Todd Martin 6-4 7-6\nDoppio.\n Todd Woodbridge / Mark Woodforde hanno battuto in finale Jared Palmer / Richey Reneberg 6-2, 3-6, 6-3"}
{"id": "3220304", "revid": "599013", "url": "https://it.wikipedia.org/wiki?curid=3220304", "title": "Ermeneutica (disambigua)", "text": ""}
{"id": "3220306", "revid": "1442080", "url": "https://it.wikipedia.org/wiki?curid=3220306", "title": "USTA Clay Court Classic 1994 - Singolare", "text": "Il singolare del torneo di tennis USTA Clay Court Classic 1994, facente parte dell'ATP Tour, ha avuto come vincitore Jared Palmer che ha battuto in finale Todd Martin 6-4, 7-6(5)."}
{"id": "3220318", "revid": "599013", "url": "https://it.wikipedia.org/wiki?curid=3220318", "title": "Alto Nilo", "text": ""}
{"id": "3220319", "revid": "46291", "url": "https://it.wikipedia.org/wiki?curid=3220319", "title": "Eulophia", "text": "Eulophia \u00e8 un genere di piante della famiglia delle Orchidacee.\nTassonomia.\nIl genere \"Eulophia\" appartiene alla sottofamiglia Epidendroideae (trib\u00f9 Cymbidieae, sottotrib\u00f9 Eulophiinae).\nComprende oltre 200 specie tra cui:"}
{"id": "3220322", "revid": "131358", "url": "https://it.wikipedia.org/wiki?curid=3220322", "title": "Andrey Zhelyazkov", "text": ""}
{"id": "3220325", "revid": "729019", "url": "https://it.wikipedia.org/wiki?curid=3220325", "title": "Tour della Nazionale di rugby a 15 dell'Argentina 1978", "text": "Nella seconda met\u00e0 degli anni '70 il rugby argentino si mostra sulla scena internazionale. \u00c8 l'epoca di Hugo Porta, considerato il pi\u00f9 grande giocatore argentino di tutti i tempi ed eletto nel 1985 il miglior mediano di apertura del mondo\nQuello del 1978 \u00e8 uno storico tour dei \"pumas\" ancora capitanati da Hugo Porta: strappano un pareggio all'Inghilterra e battono il \"Galles B\" prima di cedere per\u00f2 all'Italia.\nLa squadra \u00e8 profondamente rinnovata dopo la rinuncia di molti veterani in disaccordo con la Federazione.\nCommissario tecnico \u00e8 Angel Guastella con la collaborazione di Bernardo \"Aitor\" Otano e Luis Garcia Yanez."}
{"id": "3220327", "revid": "599013", "url": "https://it.wikipedia.org/wiki?curid=3220327", "title": "Armando Manzo", "text": "Carriera.\nHa fatto parte della Nazionale messicana al Campionato mondiale di calcio 1986. "}
{"id": "3220331", "revid": "1872194", "url": "https://it.wikipedia.org/wiki?curid=3220331", "title": "Paolo Azzurri", "text": "Biografia.\nInizi\u00f2 la carriera sul finire dell'Ottocento, intorno agli anni novanta, come attore nel teatro d'opera, fu scritturato dalla casa cinematografica \"Ambrosio Film\" di Torino nel 1907 come \u00abcomparsa\u00bb nei cortometraggi comici. Dal 1909 con il film \"Luigi XI, re di Francia\", fu interprete di ruoli di maggiore rilievo a cui fecero seguito pellicole come \"Didone abbandonata\" (1910) e \"Nozze d'oro\" (1911).\nSuccessivamente pass\u00f2 ad altre case cinematografiche dove fu anche regista come l'\"Artistic Cinema Negatives\" di Sanremo, la \"Psiche Films\" di Albano Laziale e la \"Lucarelli Film\" di Palermo, dove fu interprete del personaggio comico \"Paolino\".\nNel 1914 Azzurri fond\u00f2 a Palermo la \"Scuola di recitazione per attori cinematografici\" (la pi\u00f9 importante scuola italiana di recitazione degli anni dieci) e poi diede vita ad una propria casa cinematografica, la Azzurri Film.\nSuccessivamente abbandon\u00f2 la recitazione, e nel 1920 fond\u00f2 a Firenze una rivista cinematografica, \"L'Arte del silenzio\", le cui pubblicazioni durarono fino al 1922."}
{"id": "3220332", "revid": "1543377", "url": "https://it.wikipedia.org/wiki?curid=3220332", "title": "Lettura endofasica", "text": "Si parla di lettura endofasica quando il processo cognitivo di decodifica della scrittura (lettura) si compie attraverso modalit\u00e0 puramente mentali, cio\u00e8 quando l'attivit\u00e0 di lettura non si accompagna alla declamazione sincrona e ad alta voce del testo che si va decodificando. \nLa sua controparte duale \u00e8 la lettura ad alta voce, intesa come attivit\u00e0 individuale, di auto-ascolto, rivolta esclusivamente a se stessi e non necessariamente a un altro soggetto o a un uditorio (soprattutto in questi ultimi due casi, si parla a volte di \"lettura esofasica\").\nNonostante rappresenti la forma pi\u00f9 diffusa, molti ritengono che la lettura endofasica si sia andata diffondendo relativamente tardi nella storia dell'uomo e della scrittura (anche se vi \u00e8 chi contesta questa ipotesi): testimoniata con sicurezza gi\u00e0 nell'antichit\u00e0, la lettura endofasica avrebbe iniziato ad affermarsi gradualmente tra la tarda antichit\u00e0 e l'alto medioevo, riuscendo a diventare esperienza comune solo nel basso medioevo, ovvero tra XIII e XIV secolo. Il tramonto della lettura ad alta voce avvenne per\u00f2 qualche secolo pi\u00f9 tardi, nel corso del Seicento.\nQuesto lungo processo di transizione si sarebbe accompagnato, in uno stretto legame, alla lenta evoluzione della punteggiatura e al raggiungimento di una stabile codifica del sistema di segni grafici e tipografici utilizzati per punteggiare il testo scritto. Parallelamente a questi processi, si \u00e8 verificato il progressivo abbandono della cosiddetta \"scriptio continua\".\nAlcuni autori, tuttavia, ritengono erronea tale ricostruzione della storia della lettura.\nStoria.\nMenzioni della lettura silenziosa si trovano fin nell'antichit\u00e0 classica, anche se la pi\u00f9 precisa e pertinente risale a un'epoca pi\u00f9 tarda, il IV secolo dopo Cristo.\nAntichit\u00e0.\nTra le pi\u00f9 antiche attestazioni, si pu\u00f2 citare l\"'Ippolito coronato\", tragedia di Euripide, nella scena in cui Teseo legge in silenzio la lettera scritta da sua moglie Fedra, suicidatasi per amore del figliastro Ippolito.\nAltra attestazione \u00e8 nella commedia \"I Cavalieri\" di Aristofane, nella scena in cui il generale Demostene legge mentalmente il responso oracolare inciso su una tavoletta scrittoria.\nAlla figura di Alessandro Magno, e quindi al IV secolo a.C., si riferisce la menzione di un'orazione, inclusa nei \"Moralia\" di Plutarco e indicata convenzionalmente con il titolo spurio in latino \"De Alexandri Magni fortuna aut virtute\": in essa si evoca una scena in cui il condottiero macedone, al cospetto dei suoi amici, legge in silenzio una lettera riservata inviatagli da sua madre Olimpia. Incuriosito, Efestione, suo amico fidato, accosta la testa alla sua per leggere. A quel punto, Alessandro fa il gesto di appoggiargli sulle labbra l'anello con il sigillo, per imporgli il silenzio e mantenere il segreto su quello che sta leggendo.\nUn altro episodio di lettura interiore \u00e8 offerto ancora da Plutarco, questa volta riferito a Giulio Cesare al cospetto del Senato romano: contrapposto al suo avversario Catone Uticense, si fa sottrarre l'iniziativa oratoria distraendosi per un attimo a leggere silenziosamente un biglietto amoroso fattogli recapitare in quel momento dalla sua amante Servilia Cepione, sorella di Catone.\nTarda antichit\u00e0: la testimonianza di Agostino di Ippona.\nLa pi\u00f9 nitida tra le antiche attestazioni della lettura silenziosa proviene dalla Tarda antichit\u00e0 e riguarda la figura di sant'Ambrogio (CA. 339\u2013397). La preziosa testimonianza \u00e8 tramandata da un testimone oculare d'eccezione, Agostino di Ippona, che all'epoca era solo un giovane intellettuale in preda a turbamenti, trasferitosi dalla provincia d'Africa a Roma e poi a Milano, inseguendo l'aspirazione di affermarsi come insegnante di retorica. \nAgostino, giunto a Milano, ne volle incontrare il celebre arcivescovo, ma non fu in grado di rivolgergli le domande sulle questioni che lo angustiavano dal momento che Ambrogio, lettore infaticabile, trascorreva molto tempo nella sua cella assorto nella lettura. Agostino annota nelle sue \"Confessioni\" l'abitudine di Ambrogio alla lettura interiore:\nIl fatto che Agostino trovi la circostanza degna di nota, e meritevole di una spiegazione, \u00e8 considerata da molti la dimostrazione di come la lettura mentale e interiore fosse una pratica rara e inusuale per la sua epoca.\nQuesta deduzione \u00e8 accettata da un'ampia platea di studiosi. Ecco come si esprimeva a proposito l'autorevole latinista Edward John Kenney, \"Kenney Professor of Latin\" dal 1974 al 1982:\nTali affermazioni non sono per\u00f2 unanimemente condivise: si registra l'opinione di alcuni che le considerano alla stregua di miti."}
{"id": "3220334", "revid": "228587", "url": "https://it.wikipedia.org/wiki?curid=3220334", "title": "Amedeo di Savoia-Aosta", "text": ""}
{"id": "3220337", "revid": "30610", "url": "https://it.wikipedia.org/wiki?curid=3220337", "title": "Presunta trattativa tra Stato italiano e &quot;Cosa nostra&quot;", "text": ""}
{"id": "3220347", "revid": "767487", "url": "https://it.wikipedia.org/wiki?curid=3220347", "title": "Point of Rocks", "text": "Point of Rocks \u00e8 una comunit\u00e0 non incorporata della contea di Sweetwater, Wyoming, Stati Uniti. Al censimento del 2000, Point of Rocks aveva una popolazione di 3 abitanti, quando era un \"census-designated place\" (CDP).\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2000, la popolazione era di 3 abitanti.\nEtnie e minoranze straniere.\nSecondo il censimento del 2000, la composizione etnica del CDP era formata dal 100,0% di bianchi, lo 0,0% di afroamericani, lo 0,0% di nativi americani, lo 0,0% di asiatici, lo 0,0% di oceanici, lo 0,0% di altre razze, e lo 0,0% di due o pi\u00f9 etnie. Ispanici o latinos di qualunque razza erano lo 0,0% della popolazione."}
{"id": "3220360", "revid": "599013", "url": "https://it.wikipedia.org/wiki?curid=3220360", "title": "Francisco Javier Cruz", "text": "Carriera.\nHa fatto parte della Nazionale messicana al Campionato mondiale di calcio 1986."}
{"id": "3220361", "revid": "671029", "url": "https://it.wikipedia.org/wiki?curid=3220361", "title": "Rari Nantes Savona 2010-2011", "text": "Questa voce raccoglie le informazioni riguardanti la Rari Nantes Savona nelle competizioni ufficiali di pallanuoto maschile della stagione 2010-2011.\nOrganigramma societario.\nArea direttiva\nArea organizzativa\nArea tecnica\nRosa.\nPrima squadra anno 2010-2011"}
{"id": "3220363", "revid": "559473", "url": "https://it.wikipedia.org/wiki?curid=3220363", "title": "Tencent QQ", "text": ""}
{"id": "3220364", "revid": "599013", "url": "https://it.wikipedia.org/wiki?curid=3220364", "title": "Purple Sage", "text": "Purple Sage \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 413 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Purple Sage si estende su una superficie di 2,4 km\u00b2, tutti occupati da terre.\nPopolazione.\nSecondo il censimento del 2000, a Purple Sage vivevano 413 persone, ed erano presenti 99 gruppi familiari. La densit\u00e0 di popolazione era di 172,1 ab./km\u00b2. Nel territorio comunale si trovavano 160 unit\u00e0 edificate. Per quanto riguarda la composizione etnica degli abitanti, il 70,22% era bianco, il 3,15% era afroamericano, lo 0,73% era nativo, lo 0,24% proveniva dall'Asia, l'11,14% apparteneva ad altre razze e il 14,53% a due o pi\u00f9. La popolazione di ogni razza ispanica corrispondeva al 18,40% degli abitanti.\nPer quanto riguarda la suddivisione della popolazione in fasce d'et\u00e0, il 36,3% era al di sotto dei 18, il 13,1% fra i 18 e i 24, il 36,8% fra i 25 e i 44, il 10,4% fra i 45 e i 64, mentre infine il 3,4% era al di sopra dei 65 anni di et\u00e0. L'et\u00e0 media della popolazione era di 25 anni. Per ogni 100 donne residenti vivevano 123,2 uomini."}
{"id": "3220372", "revid": "1718925", "url": "https://it.wikipedia.org/wiki?curid=3220372", "title": "Mark McManus", "text": "Occasionalmente \u00e8 stato citato come fratello o parente di altro genere del cantante degli Sweet, Brian Connolly. In realt\u00e0 il padre adottivo di Connolly, Jim McManus, era lo zio di Mark.\nCarriera.\nNegli anni '60, dopo essere cresciuto in Scozia, Mark McManus si trasfer\u00ec in Australia, dove inizi\u00f2 a recitare in gruppi amatoriali di teatro, diventando col tempo un attore professionista. Fuori patria \u00e8 apparso nella popolare serie televisiva per bambini \"Skippy il canguro\", oltre che nel lungometraggio di Tim Burstall \"2000 Weeks\", il quale ha riscosso poco successo di pubblico ma ha segnato un traguardo storico importante, in quanto \u00e8 stato il primo lungometraggio completamente prodotto e girato in Australia dopo il 1954, quando Charles Chauvel aveva diretto \"Jedda\".&lt;br&gt;Nel 1970, McManus \u00e8 poi apparso nella tragedia storica di produzione statunitense \"La frusta e la forca\" (1970), oltre che in \"I fratelli Kelly\", versione cinematografica di poco successo della storia del criminale australiano Ned Kelly, al fianco di Mick Jagger.\nTornato nel Regno Unito nel 1971, l'attore conobbe l'attenzione del pubblico grazie a ruoli quali Harry Carter in \"The Brothers\" e Sam Wilson, un minatore di carbone, nella serie del 1973 \"Sam\". Successivamente \u00e8 apparso nel ruolo del severo poliziotto scozzese Jack Lambie in \"Strangers\", ruolo che ha ripreso come ospite nello spin-off della serie, \"Bulman\".\nPrima di iniziare a recitare, Mark McManus era un pugile. Il suo nome non deve essere confuso con quello del pugile omonimo, ma pi\u00f9 giovane, nato nel 1974 a Basildon, in Inghilterra.\nMorte.\nMark McManus mor\u00ec a Glasgow di polmonite il 6 giugno 1994, all'et\u00e0 di 59 anni, dopo soli otto mesi dalla morte della moglie Marion. Egli \u00e8 stato il primo vincitore postumo del Premio Lord Provost of Glasgow per le Arti Performative.\nL'ultimo episodio di \"Taggart\" girato dall'attore era intitolato \"Prayer for the Dead\", mandato in onda nel 1995. Tre anni dopo McManus, primo membro del cast della serie ad andarsene, mor\u00ec improvvisamente per un attacco cardiaco anche Iain Anders (Jack McVitie), a 74 anni.\nDopo la morte dell'attore, il suo personaggio in \"Taggart\" \u00e8 stato eliminato con un finto funerale nell'episodio finale dell'undicesima stagione, intitolato \"Black Orchid\". Nello stesso episodio, il ruolo del nuovo detective ispettore capo \u00e8 stato affidato al personaggio di James MacPherson, Michael Jardine."}
{"id": "3220377", "revid": "1100311", "url": "https://it.wikipedia.org/wiki?curid=3220377", "title": "Tom\u00e1s Boy", "text": "Elegante trequartista, Boy \u00e8 considerato uno dei pi\u00f9 grandi calciatori messicani di tutti i tempi. Dal 2019, c'\u00e8 stato un dibattito nei media sportivi messicani su chi sia il miglior giocatore di Tigres UANL di sempre se Boy o Andr\u00e9-Pierre Gignac, con i fan della vecchia guardia che rivendicano quel Boy mentre le ultime generazioni che Gignac.\nCarriera.\nBoy ha giocato la maggior parte della sua carriera come centrocampista offensivo creativo del Tigres UANL. \u00c8 stato un giocatore chiave per i campionati del 1978 e del 1982. Dopo il campionato del 1978, gli fu offerto di emigrare in Serie A, ma rifiut\u00f2 per problemi familiari. \u00c8 stato nominato capitano della Nazionale messicana nel Campionato mondiale di calcio 1986 sopra la stella del Real Madrid: Hugo S\u00e1nchez."}
{"id": "3220379", "revid": "131358", "url": "https://it.wikipedia.org/wiki?curid=3220379", "title": "Tom de Sutter", "text": ""}
{"id": "3220380", "revid": "767487", "url": "https://it.wikipedia.org/wiki?curid=3220380", "title": "Reliance (Wyoming)", "text": "Reliance \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 665 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Reliance si estende su una superficie di 24,7 km\u00b2, tutti occupati da terre.\nPopolazione.\nSecondo il censimento del 2000, a Reliance vivevano 665 persone, ed erano presenti 182 gruppi familiari. La densit\u00e0 di popolazione era di 27,0 ab./km\u00b2. Nel territorio comunale si trovavano 272 unit\u00e0 edificate. Per quanto riguarda la composizione etnica degli abitanti, il 92,33% era bianco, lo 0,90% era afroamericano, lo 0,45% era nativo, lo 0,30% proveniva dall'Asia, lo 0,15% proveniva dall'Oceano Pacifico, il 3,16% apparteneva ad altre razze e il 2,71% a due o pi\u00f9. La popolazione di ogni razza ispanica corrispondeva al 7,97% degli abitanti.\nPer quanto riguarda la suddivisione della popolazione in fasce d'et\u00e0, il 32,8% era al di sotto dei 18, il 9,0% fra i 18 e i 24, il 29,9% fra i 25 e i 44, il 21,1% fra i 45 e i 64, mentre infine il 7,2% era al di sopra dei 65 anni di et\u00e0. L'et\u00e0 media della popolazione era di 32 anni. Per ogni 100 donne residenti vivevano 109,1 uomini."}
{"id": "3220389", "revid": "76963", "url": "https://it.wikipedia.org/wiki?curid=3220389", "title": "Cameron Thor", "text": "Biografia.\nHa debuttato nel 1988 con il film \"L'ultima battuta\" (\"Punchline\").\nTra le altre apparizioni: \"War Part\" (1988), nella parte di Lindquist, \"Hook - Capitano Uncino\" (1991, nella parte di Ron, \"La tenera canaglia\" (1991), nella parte di un martire, \"Codice d'onore\" (1992), nella parte del Cdr. Lawrence; \"Jurassic Park\" (1993), nella parte di Lewis Dodgson; Sotto il segno del pericolo, nella parte di un agente che sorvegliava, \"Comforter, Miserable\" (2001), nella parte di Ken, \"Windtalkers\" (2002), nella parte di Mertens, \"Heroes\" (2002), nella parte di un detective e \"Undiscovered\" (2005), nella parte di Cameron.\nNel 2016 viene condannato a 6 anni di prigione per aver violentato una ragazzina di 13 anni nel 2009."}
{"id": "3220395", "revid": "287204", "url": "https://it.wikipedia.org/wiki?curid=3220395", "title": "Gerard Hoet", "text": "Biografia.\nNato a Zaltbommel nel 1648, nella provincia di Gheldria nei Paesi Bassi, era figlio di Moses Hoet, un decoratore di vetrate, che fu anche il suo primo maestro. Inizialmente assistette il padre nella sua professione, \ndivenne poi allievo, di Warnard van Rysen (1625-1664 c.), a sua volta discepolo di Cornelis van Poelenburch ma, dopo un solo anno, in seguito alla morte del padre, fu costretto a lasciare gli studi e a continuare la professione paterna, unico sostentamento della famiglia.\nNel 1672, a causa della presa di Zaltbommel da parte dei Francesi, si trasfer\u00ec a L'Aia dove lavor\u00f2 alla decorazione di saloni e soffitti in alcuni dei principali hotels della citt\u00e0 e, successivamente, si spost\u00f2 ad Amsterdam e Parigi. Dopo un anno, ritorn\u00f2 nell'Olanda Settentrionale via Bruxelles e si stabil\u00ec ad Utrecht, invitatovi da M.van Zuylen, uno dei principali mecenati del periodo, per il quale esegu\u00ec alcune delle sue migliori opere. In questa citt\u00e0, nel 1697, fond\u00f2 assieme a Hendrick Schoock un'accademia di disegno, di cui fu direttore.\nNel 1712 fu pubblicato il suo libro sul disegno, corredato da centotr\u00e9 stampe di Pieter Bodart.\nDal 1714, fino alla sua morte avvenuta nel 1733, abit\u00f2 a L'Aia.\nHoet produsse prevalentemente opere di soggetto religioso, mitologico o classico, in genere di piccolo formato, aventi come sfondo paesaggi nello stile di Cornelis van Poelenburch. Esegu\u00ec anche dipinti di grandi dimensioni, spesso con molte figure, in uno stile classico ed elegante. Esempi di questa pittura decorativa sono le rappresentazioni a muro e soffitto che si trovano nel castello De Slangenburg a Doetinchem. Dipinse, inoltre, ritratti e alcune opere di genere ed esegu\u00ec parecchie illustrazioni della Bibbia.\nOltre all'influenza di van Poelenburch, nelle sue opere si trovano anche riferimenti alla pittura francese e alle opere di Karel Dujardin.\nHoet conosceva i principi del chiaroscuro e utilizzava nelle sue opere il contrasto di luce e ombra. Ma non solo, nelle sue opere \u00e8 ricorrente anche il contrasto tra vecchiaia e giovinezza, come ad esempio in \"Vertumno e Pomona\" o \"Paride presenta Elena alla corte di re Priamo\".\nIl figlio maggiore Gerard Hoet II fu suo allievo e dipinse nello stile del padre. Anche il figlio pi\u00f9 giovane Hendrick Jacob Hoet si dedic\u00f2 alla pittura di nature morte e di soggetti di genere.\nCollabor\u00f2 anche con il pittore olandese Jan van Bunnick."}
{"id": "3220399", "revid": "767487", "url": "https://it.wikipedia.org/wiki?curid=3220399", "title": "Vice versa (film 1948)", "text": "Vice versa \u00e8 un film del 1948 diretto da Peter Ustinov.\nPellicola tratta dall' di F. Anstey del 1882, Peter Ustinov, alla sua seconda regia, ne firma anche la sceneggiatura.\nTrama.\nL'agente di cambio Livesey e suo figlio adolescente, grazie ad un sortilegio provocato da una pietra magica, sono vittime di uno \"scambio di corpi\" e sono costretti a vivere le rispettive vite con la loro mente nel corpo dell'altro, con conseguenze surreali ."}
{"id": "3220400", "revid": "659223", "url": "https://it.wikipedia.org/wiki?curid=3220400", "title": "Alfredo Bertone", "text": "Biografia.\nEntr\u00f2 giovanissimo alla \"Vesuvio Films\", dove interpret\u00f2 ruoli esclusivamente da \u00abcomparsa\u00bb. Successivamente pass\u00f2 all'\"Ambrosio Film\" di Torino, dove esord\u00ec nel 1913 con i due film della serie \"Griffard\". Fu interprete di oltre una quarantina di film, perlopi\u00f9 drammi e commedie, salvo che nel periodo tra il 1916 e il 1918, quando fu militare sul fronte di guerra.\nAl termine del conflitto riprese la sua attivit\u00e0 di attore, e negli anni venti, con la crisi che colp\u00ec all'epoca il cinema italiano, lavor\u00f2 negli Stati Uniti, in Francia e in Germania.\nBertone mor\u00ec in Belgio nel 1927, assassinato a colpi di revolver sparati da una sua amante. Fu sposato con l'attrice Elena Lunda."}
{"id": "3220402", "revid": "1305772", "url": "https://it.wikipedia.org/wiki?curid=3220402", "title": "Sants Estaci\u00f3", "text": ""}
{"id": "3220403", "revid": "1305772", "url": "https://it.wikipedia.org/wiki?curid=3220403", "title": "Selva de Mar", "text": ""}
{"id": "3220412", "revid": "6923", "url": "https://it.wikipedia.org/wiki?curid=3220412", "title": "Metropolitana leggera di Essen", "text": ""}
{"id": "3220413", "revid": "110785430", "url": "https://it.wikipedia.org/wiki?curid=3220413", "title": "Superior (Wyoming)", "text": "Superior \u00e8 un centro abitato \"(town)\" degli Stati Uniti d'America, situato nella Contea di Sweetwater nello Stato del Wyoming. Nel censimento del 2000 la popolazione era di 244 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Superior si estende su una superficie di 2,8 km\u00b2, tutti occupati da terre.\nPopolazione.\nSecondo il censimento del 2000, a Superior vivevano 244 persone, ed erano presenti 67 gruppi familiari. La densit\u00e0 di popolazione era di 85,8 ab./km\u00b2. Nel territorio comunale si trovavano 153 unit\u00e0 edificate. Per quanto riguarda la composizione etnica degli abitanti, l'83,20% era bianco, il 2,05% era nativo, lo 0,41% proveniva dall'Oceano Pacifico, il 9,02% apparteneva ad altre razze e il 5,33% a due o pi\u00f9. La popolazione di ogni razza ispanica corrispondeva al 15,16% degli abitanti.\nPer quanto riguarda la suddivisione della popolazione in fasce d'et\u00e0, il 29,5% era al di sotto dei 18, il 7,4% fra i 18 e i 24, il 29,9% fra i 25 e i 44, il 26,6% fra i 45 e i 64, mentre infine il 6,6% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 110,3 uomini."}
{"id": "3220420", "revid": "1783371", "url": "https://it.wikipedia.org/wiki?curid=3220420", "title": "Principi di valutazione", "text": "Ci si intende qui riferire all'ambito della valutazione immobiliare ove i principi di valutazione (anche detti \"postulati estimativi\") sono proposizioni che si accettano come fondamento dall'attivit\u00e0 valutativa e che quindi ne costituiscono il presupposto non dimostrato, ma considerato vero in base all'esperienza ed al senso comune.\nI principi di valutazione sono di seguito sinteticamente descritti.\nPrincipio del prezzo.\nQuesto principio afferma che il prezzo \u00e8 posto a fondamento della valutazione immobiliare ossia che tale valutazione \u00e8 formulata in termini di prezzo o, comunque, in termini monetari.\nPrincipio della previsione.\nSi afferma, con questo principio, che la valutazione immobiliare presenta un'ottica di tipo previsivo e, in quanto fondata sulla determinazione di un prezzo, essa formula una prezzo di previsione.\nPer quanto riguarda l'aspetto temporale possiamo suddividere le valutazioni in:\nPrincipio dello scopo.\nIl principio afferma che il valore di stima determinato dall'attivit\u00e0 valutativa \u00e8 funzione dello scopo per cui la valutazione \u00e8 richiesta. Ad un medesimo immobile possono infatti corrispondere differenti valori, ciascuno di essi dipendente dalla motivazione che ha condotto ad effettuare la valutazione.\nPrincipio di ordinariet\u00e0.\nQuesto principio afferma che il giudizio di stima \u00e8 ordinario.\nIl principio dell'ordinariet\u00e0 si esplicita in tre criteri.\nPrincipio di comparazione.\nIl principio afferma che la metodologia di una valutazione immobiliare si basa sul fondamento logico costituito dalla capacit\u00e0 confronto tra l'immobile oggetto di valutazione e altri immobili di confronto aventi simili caratteristiche (appartenenti allo stesso segmento di mercato) e prezzo noto.\nCi\u00f2 vuol dire che il valore di un immobile tende ad essere definito dal prezzo che sarebbe pagato per acquisire un immobile di analoga utilit\u00e0 e appetibilit\u00e0, entro un tempo ragionevole."}
{"id": "3220424", "revid": "124706483", "url": "https://it.wikipedia.org/wiki?curid=3220424", "title": "Leonard Maltin", "text": "Biografia.\nNato a New York il 18 dicembre 1950. Laureato alla New York University, \u00e8 stato il primo critico cinematografico a realizzare un volume che catalogasse e valutasse tutti i film disponibili sul mercato cinematografico e dell'home-video nazionale. La prima edizione del suo \"Leonard Maltin's Movie and Video Guide\" fu pubblicata nel settembre del 1969. A partire dal 1987, ogni anno viene pubblicata la versione aggiornata e corretta. Appare anche nel 21\u00ba episodio del cartone animato \"Freakazoid\" come guest-star. Dal 2007 al 2009 la guida \u00e8 stata pubblicata in Italia col titolo \"Guida ai film\" da Baldini &amp; Castoldi editore.\nNel 2018 ha dichiarato tramite il proprio account Twitter di essere affetto dalla malattia di Parkinson."}
{"id": "3220431", "revid": "599013", "url": "https://it.wikipedia.org/wiki?curid=3220431", "title": "Sweeney Ranch", "text": "Sweeney Ranch \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 17 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Sweeney Ranch si estende su una superficie di 21,0 km\u00b2, tutti occupati da terre.\nPopolazione.\nSecondo il censimento del 2000, a Sweeney Ranch vivevano 17 persone, ed erano presenti 4 gruppi familiari. La densit\u00e0 di popolazione era di 0,8 ab./km\u00b2. Nel territorio comunale si trovavano 7 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 17,6% era al di sotto dei 18, il 17,6% fra i 18 e i 24, l'11,8% fra i 25 e i 44, il 52,9% fra i 45 e i 64, mentre infine lo 0% era al di sopra dei 65 anni di et\u00e0. L'et\u00e0 media della popolazione era di 46 anni. Per ogni 100 donne residenti vivevano 112,5 uomini."}
{"id": "3220435", "revid": "1442080", "url": "https://it.wikipedia.org/wiki?curid=3220435", "title": "ATP Bologna Outdoor 1994 - Singolare", "text": "Il singolare del torneo di tennis ATP Bologna Outdoor 1994, facente parte dell'ATP Tour, ha avuto come vincitore Javier S\u00e1nchez che ha battuto in finale Alberto Berasategui 7-6(3), 4-6, 6-3."}
{"id": "3220440", "revid": "115046292", "url": "https://it.wikipedia.org/wiki?curid=3220440", "title": "Elena Lunda", "text": "Biografia.\nNata a Palermo e figlia di Vittorio Lunda (+1911), esord\u00ec giovanissima presso la casa cinematografica \"Do.Re.Mi.\" di Lucio D'Ambra nel 1919. Fu interprete in modeste produzioni cinematografiche nei primi anni venti dove ebbe ruoli da protagonista.\nCon la crisi del cinema italiano del primo dopoguerra, lavor\u00f2 per un certo periodo in Germania, prima di fare ritorno in patria con il film \"Il gigante delle Dolomiti\" del 1927.\nFece la sua ultima apparizione nel film \"La compagnia dei matti\" del 1928 ritirandosi dalle scene dopo la morte del marito, l'attore Alfredo Bertone, con il quale recit\u00f2 in alcune pellicole, ed ebbe due figlie, Vittorina e Nicoletta."}
{"id": "3220442", "revid": "88740", "url": "https://it.wikipedia.org/wiki?curid=3220442", "title": "Swanton", "text": ""}
{"id": "3220443", "revid": "1305772", "url": "https://it.wikipedia.org/wiki?curid=3220443", "title": "Sweet Springs", "text": ""}
{"id": "3220444", "revid": "767487", "url": "https://it.wikipedia.org/wiki?curid=3220444", "title": "Federico Pugi", "text": "Carriera.\nIl 10 novembre 2010 firma un contratto per l'Enel Brindisi."}
{"id": "3220445", "revid": "1452073", "url": "https://it.wikipedia.org/wiki?curid=3220445", "title": "Swink", "text": ""}
{"id": "3220447", "revid": "1305772", "url": "https://it.wikipedia.org/wiki?curid=3220447", "title": "Swinton", "text": ""}
{"id": "3220453", "revid": "1442080", "url": "https://it.wikipedia.org/wiki?curid=3220453", "title": "ATP Firenze 1994 - Singolare", "text": "Il singolare del torneo di tennis ATP Firenze 1994, facente parte dell'ATP Tour, ha avuto come vincitore Marcelo Filippini che ha battuto in finale Richard Fromberg 3-6, 6-3, 6-3."}
{"id": "3220454", "revid": "72396", "url": "https://it.wikipedia.org/wiki?curid=3220454", "title": "Rosario Scipio", "text": "Biografia.\nCominci\u00f2 a lavorare nell'anno 1928, appena diciottenne, per la Societ\u00e0 Garbini, il padre Carlo, gi\u00e0 corriere postale da Viterbo a Valentano, era stato \"assorbito\" dalla ditta che gestiva la linea automobilistica: per il giovane ragioniere, che nell'azienda trov\u00f2 anche la moglie ideale, la signora Maria, fu un legame solido e duraturo, fino al pensionamento nel 1970. Inizi\u00f2 come impiegato amministrativo, ma fece una grande carriera, fino a divenire il \"deus ex machina\" della Societ\u00e0, competente di ogni questione, persona di fiducia e consigliere dell'imprenditore Augusto Garbini, con il quale fece crescere e prosperare l'azienda.\nEra un patito della ragioneria e proprio per questo si adoper\u00f2 assiduamente per la valorizzazione della libera professione, lavorando con Italo Sacchi per ottenere l'autonomia da Roma e l'istituzione del Collegio di Viterbo; nei molti anni in cui fu a fianco ai suoi colleghi, dimostr\u00f2 la sua attenzione per le \"nuove leve\" istituendo il premio \"Rosario Scipio\", con assegnazione annuale di un riconoscimento al Ragioniere abilitato alla Professione con il miglior punteggio e chiedendo ai figli di conservare la tradizione a sua memoria. Come Revisore dei Conti fu per molti anni Presidente dei Collegi Sindacali della Banca del Cimino e dell'Ente Provinciale per il Turismo.\nEra innamorato della citt\u00e0 di Viterbo, di cui, dal 1956 al 1964, fu consigliere comunale caldeggiando anche un progetto di termalismo proposto da imprenditori tedeschi. Insieme a Renzo Javarone, manager del Gran Caff\u00e8 Schenardi in Viterbo, anim\u00f2 gli \"Amici del sabato sera\" e tante iniziative volte a far conoscere la Tuscia. Amico fraterno di Virgilio Papini, fu sempre attivamente vicino alla Macchina di Santa Rosa e ai Facchini, promuovendo la costituzione del Sodalizio.\nCresciuto nell'insegnamento di don Alceste Grandori e dell'ambiente scout, si impegn\u00f2 per sviluppare le attivit\u00e0 del Movimento Adulti Scout Cattolici Italiani (MASCI) e dell'Unione nazionale italiana trasporto ammalati a Lourdes e santuari internazionali (Unitalsi), vantando sempre la propria fede religiosa.\nSi occup\u00f2 dei problemi dei lavoratori anziani, operando nell'Associazione ANLA e rivest\u00ec la carica di Presidente dell'Associazione Maestri del Lavoro di Viterbo: il Presidente della Repubblica gli aveva consegnato in una cerimonia all'Opera di Roma la Stella al merito del lavoro, l'importante riconoscimento attribuito ai lavoratori dipendenti, equivalente a quello di Cavaliere del Lavoro per gli imprenditori.\nEsprimeva la sua personalit\u00e0 con la sensibilit\u00e0 e passionalit\u00e0 del poeta, pubblicando varie raccolte di versi anche in dialetto, tra cui \"Odi etrusche\" in occasioni delle Olimpiadi 1960 e della celebrazione della Fiaccola Etrusca, citato da Alain Hus nel ponderoso \"Les etrusques et leur destin\"; e poi \"Risorge l'Etruria\" e \"Piccole cose\". Lavor\u00f2 con impegno alla collana degli Uomini illustri di Terra Tuscia (biografie di Fantappi\u00e8, Girolamo Fabrizio, Vanni, Tecchi e altri) che gli valse il conferimento dalla citt\u00e0 di Viterbo del Leone d'oro, ora collocato sulla sua tomba, significativa espressione del suo amore per la propria terra."}
{"id": "3220464", "revid": "1442080", "url": "https://it.wikipedia.org/wiki?curid=3220464", "title": "Ordina Open 1994 - Singolare", "text": "Il singolare del torneo di tennis Ordina Open 1994, facente parte dell'ATP Tour, ha avuto come vincitore Richard Krajicek che ha battuto in finale Karsten Braasch 6-3, 6-4."}
{"id": "3220467", "revid": "729019", "url": "https://it.wikipedia.org/wiki?curid=3220467", "title": "F. Anstey", "text": "Filmografia.\nDal soggetto di \"Vice versa\" sono stati i seguenti film:."}
{"id": "3220473", "revid": "41793", "url": "https://it.wikipedia.org/wiki?curid=3220473", "title": "Gyula Szengell\u00e9r", "text": ""}
{"id": "3220476", "revid": "287204", "url": "https://it.wikipedia.org/wiki?curid=3220476", "title": "Gerry Weber Open 1994 - Singolare", "text": "Il singolare del torneo di tennis Gerry Weber Open 1994, facente parte dell'ATP Tour, ha avuto come vincitore Michael Stich che ha battuto in finale Magnus Larsson 6-4, 4-6, 6\u20133."}
{"id": "3220481", "revid": "566674", "url": "https://it.wikipedia.org/wiki?curid=3220481", "title": "Microstati", "text": ""}
{"id": "3220482", "revid": "287204", "url": "https://it.wikipedia.org/wiki?curid=3220482", "title": "Ilion (New York)", "text": "Ilion \u00e8 una localit\u00e0 (\"village\") degli Stati Uniti d'America nella Contea di Herkimer, nello Stato di New York. La popolazione era di 8.610 abitanti secondo il censimento del 2000. Il nome di Ilion deriva dall'antico nome della citt\u00e0 di Troia.\nIl \"Village\" di Ilion si trova all'estremo nord del comune di German Flatts."}
{"id": "3220489", "revid": "228446", "url": "https://it.wikipedia.org/wiki?curid=3220489", "title": "Carlo Filangieri", "text": ""}
{"id": "3220490", "revid": "486946", "url": "https://it.wikipedia.org/wiki?curid=3220490", "title": "Ospedale vecchio (Monza)", "text": ""}
{"id": "3220494", "revid": "869733", "url": "https://it.wikipedia.org/wiki?curid=3220494", "title": "Table Rock", "text": ""}
{"id": "3220495", "revid": "1305772", "url": "https://it.wikipedia.org/wiki?curid=3220495", "title": "Talheim", "text": ""}
{"id": "3220504", "revid": "767487", "url": "https://it.wikipedia.org/wiki?curid=3220504", "title": "Alessandro Mamoli", "text": "Biografia.\nNasce a Rho nel 1973.\nIn giovent\u00f9 ha una breve carriera agonistica nell'Olimpia Milano allenata da Mike D'Antoni.\nHa allenato in diverse societ\u00e0 giovanili di pallacanestro tra cui l'AS Usmate, contribuendo notevolmente alla formazione, oltre che agonistica anche caratteriale e civica, di tanti ragazzi.\nGiornalista professionista dal 2007, commenta su Sky Sport le partite di basket NBA e NCAA al fianco di Flavio Tranquillo, Davide Pessina, Matteo Soragna e Marco Crespi.\nConduttore part-time a Sky Sport 24, nel 2012 venne inviato per Sky Sport alle Olimpiadi di Londra dove si occup\u00f2 di basket e atletica."}
{"id": "3220506", "revid": "88740", "url": "https://it.wikipedia.org/wiki?curid=3220506", "title": "Tallmadge", "text": ""}
{"id": "3220508", "revid": "1305772", "url": "https://it.wikipedia.org/wiki?curid=3220508", "title": "Tamayo", "text": ""}
{"id": "3220509", "revid": "1305772", "url": "https://it.wikipedia.org/wiki?curid=3220509", "title": "Tann", "text": ""}
{"id": "3220510", "revid": "1305772", "url": "https://it.wikipedia.org/wiki?curid=3220510", "title": "Taos", "text": ""}
{"id": "3220511", "revid": "1573940", "url": "https://it.wikipedia.org/wiki?curid=3220511", "title": "Bristowia", "text": "Bristowia \u00e8 un genere di ragni appartenente alla famiglia Salticidae.\nEtimologia.\nQuesto genere \u00e8 stato denominato in onore di William Syer Bristowe, aracnologo inglese (1901-1979), specialista della famiglia Liphistiidae.\nCaratteristiche.\nIl genere possiede il primo paio di zampe molto sviluppato: la coxa, il trocantere e la patella sono enormemente sviluppati rispetto agli altri segmenti e in modo pi\u00f9 marcato nei maschi che nelle femmine\nGli esemplari di \"B. heterospinosa\" in entrambi i sessi non superano i 4 millimetri di \"bodylenght\" (lunghezza del corpo senza le zampe).\nDistribuzione.\nLe due specie note di questo genere sono diffuse nell'Asia orientale e sudorientale fino all'Indonesia (rinvenuta solo sull'isola di Krakatoa); la \"B. afra\" \u00e8 endemica del solo Congo.\nTassonomia.\nA maggio 2010, si compone di due specie:"}
{"id": "3220514", "revid": "300067", "url": "https://it.wikipedia.org/wiki?curid=3220514", "title": "Cedar Falls (Iowa)", "text": ""}
{"id": "3220526", "revid": "767487", "url": "https://it.wikipedia.org/wiki?curid=3220526", "title": "Juan Emiliano O'Leary", "text": " \n\u00c8 considerato uno dei fondatori del revisionismo storico paraguaiano, specialmente nei riguardi della figura di Francisco Solano L\u00f3pez, considerato, oltre che un dittatore, un benefattore per il suo paese in un contesto di politiche aggressive da parte dei vicini. Anche la sua opera poetica fu un tentativo di riaffermare una forte identit\u00e0 nazionale.\nBiografia.\nNato ad Asunci\u00f3n, secondo figlio dell'uomo d'affari uruguaiano Juan O'Leary e di Dolores Urdapilleta Car\u00edsimo, studi\u00f2 all\"'Instituto Paraguayo\" e successivamente al \"Colegio Nacional\". Dopo aver effettuato studi di medicina a Buenos Aires e di diritto ad Asunci\u00f3n, il giornalismo e l'insegnamento lo impegnarono a fondo; fu anche un politico militante nel \"Partido Colorado\" (Associazione Nazionale Repubblicana) di Bernardino Caballero. \nO'Leary mor\u00ec nel 1969 ad Asunci\u00f3n; un distretto del Dipartimento dell'Alto Paran\u00e1 ne ha preso il nome in omaggio alla sua opera."}
{"id": "3220529", "revid": "1534511", "url": "https://it.wikipedia.org/wiki?curid=3220529", "title": "Lector in fabula", "text": "Lector in fabula. La cooperazione interpretativa nei testi narrativi \u00e8 un saggio scritto da Umberto Eco pubblicato da Bompiani nel 1979.\nIn questa opera, il semiologo italiano analizza il tema dell'interpretazione testuale come lavoro da fare da parte del lettore che, in questo senso, non \u00e8 mai ingenuo e presuppone una casistica di \"non detto\" e \"gi\u00e0 detto\" a favore di una lettura particolare, insieme figlia della sua competenza e della \"enciclopedia\" di sensi epocali che cooperano in una direzione particolare di lettura.\nStruttura dell'opera.\nDopo un'introduzione che lega la ricerca a un problema gi\u00e0 posto in \"Opera aperta\" (1962) e ai suoi studi successivi fino a corso all'Universit\u00e0 di Bologna nel 1976, Eco si ricollega a Charles Sanders Peirce e a studi sul contesto per avanzare un'ipotesi di semema come istruzione orientata al testo, visto come \"macchina presupposizionale\". Eco cita, per semplificare il concetto, un esempio di Greimas (1973) che sottolinea e dimostra l'impossibilit\u00e0 per un enunciato di essere attualizzato semanticamente in modo esaustivo senza un co-testo. Se si considera che ogni unit\u00e0 semantica possiede un potenziale programma narrativo nella propria struttura sememica, si intuir\u00e0 come ad esempio l'unit\u00e0 \"pescatore\" porti con s\u00e9 tutta una serie di significazioni e apra un insieme di aspettative nel lettore per quanto riguarda ci\u00f2 che virtualmente potrebbe fare o non fare. Il semema assume, dunque, la funzione di testo virtuale e il testo al tempo stesso pu\u00f2 essere visto e considerato come l'espansione di un semema. L'idea di \"macchina presupposizionale\" si lega a un altro punto fondamentale del pensiero dell'autore: Eco ne \u00e8 convinto, il testo \u00e8 una macchina pigra nei confronti della quale il lettore \u00e8 chiamato a condurre un lavoro di interpretazione e a cooperare al fine di riempire spazi di non-detto o di gi\u00e0-detto. La definizione, allora, \u00e8 un'enciclopedia che limita la semiosi illimitata. Illimitata perch\u00e9, secondo Peirce, l'interpretante finale non lo \u00e8 mai in senso cronologico, si tratta di un'interruzione momentanea del processo di semiosi a seconda dei ritagli enciclopedici che di volta in volta il lettore \u00e8 tenuto ad operare.\nIl libro entra nel cuore dell'argomento al capitolo terzo, con la presentazione del \"lettore modello\", ossia del destinatario la cui competenza grammaticale \u00e8 postulata dal messaggio. Dice Eco che \"un testo vuole che qualcuno lo aiuti a funzionare\" (p. 52), \u00e8 \"un prodotto la cui sorte interpretativa deve far parte del proprio meccanismo generativo\" (p. 54). Anche l'autore, dunque, \u00e8 una strategia testuale (che non coincide mai con quella del lettore) e l'incontro tra le due strategie (dunque non semplicemente quello di mittente e destinatario dell'enunciazione) forma una cooperazione testuale. Parallelamente al lettore modello esiste quindi un autore modello. \nSegue un catalogo di codici con l'introduzione di concetti come la \"competenza intertestuale\" (preso da Julia Kristeva) e la gerarchia di sceneggiature diverse (ripresa dal precedente \"Trattato di semiotica generale\") che vanno dal dizionario di base all'ipercodifica ideologica.\nCollegandosi a Algirdas Julien Greimas e ai suoi studi sull'isotopia, Eco marca nel lettore il gioco di spostamento delle propriet\u00e0 semantiche che gli permette di stabilire, mantenere o stravolgere la coerenza interpretativa.\nNel caso poi delle narrazioni (capitolo 6) e delle previsioni (capitolo 7), Eco mostra che la cooperazione interpretativa avviene nel tempo, con stati di attesa e possibili corsi di eventi che chiama \"passeggiate inferenziali\". Nel capitolo 8, quindi, introduce nel discorso i \"mondi possibili\" che non sono altro che costrutti culturali, in cui \u00e8 possibile selezionare e assegnare propriet\u00e0 e, inoltre, determinarne l'essenzialit\u00e0 e la persistenza attraverso stati di cose alternativi. A questo \u00e8 legato anche il piacere e la suspense, nonch\u00e9 quelle astrazioni che diventano l'intelaiatura di ruoli e funzioni narrative (come intendeva Vladimir Jakovlevi\u010d Propp) dietro il testo e le sue molteplici ma non infinite interpretazioni.\nNel capitolo 9, usando gli esempi di Sofocle e Edgar Allan Poe (nonch\u00e9 la lettura dello scrittore statunitense che ne fanno Marie Bonaparte e Jacques Derrida), Eco stabilisce un altro limite all'interpretazione, ovvero l'uso del testo ad altri fini non previsti da esso ma ancora in qualche modo da esso legittimati (purch\u00e9 l'operazione sia trasparente). Sia pure in un \"mondo possibile\" infatti il testo attua strategie discorsive che presentano al suo interno qualcosa come vero o falso, \"oggetto di menzogna o di reticenza (segreto), come oggetto di credenza o come proposizione asserita per \"far credere\" o per \"far fare\"\" (p. 185).\nIl libro termina con l'applicazione della sua teoria all'inizio del romanzo \"The Tooth Merchant\" (1973) di Cyrus A. Sulzberger e al racconto \"Un drame bien parisien\" (1890) di Alphonse Allais."}
{"id": "3220531", "revid": "1305772", "url": "https://it.wikipedia.org/wiki?curid=3220531", "title": "Tazewell", "text": ""}
{"id": "3220534", "revid": "1452073", "url": "https://it.wikipedia.org/wiki?curid=3220534", "title": "Tecumseh (disambigua)", "text": ""}
{"id": "3220537", "revid": "834", "url": "https://it.wikipedia.org/wiki?curid=3220537", "title": "Teodoro Schmidt (Cile)", "text": ""}
{"id": "3220540", "revid": "115372996", "url": "https://it.wikipedia.org/wiki?curid=3220540", "title": "Venere in pelliccia", "text": "Venere in pelliccia \u00e8 un romanzo erotico dell'autore austriaco Leopold von Sacher-Masoch. Pubblicato nel 1870, fa parte della raccolta \"L'eredit\u00e0 di Caino\" all'interno del primo volume della serie dedicato all'amore.\nTrama.\nIl narratore, recandosi dall'amico Severin per prendere insieme il t\u00e8, racconta a questi un suo sogno curioso riguardante una donna dall'aspetto marmoreo avvolta in una enorme pelliccia scura. Egli identifica questa donna con Venere, la dea dell'amore, verso la quale manifesta profonda fedelt\u00e0 e devozione. Riconosce in un dipinto presente nella stanza di Severin, raffigurante una donna seduta che indossa solamente una pelliccia tenendo una frusta nella mano destra e con un uomo prostrato ai suoi piedi, e gi\u00e0 notato spesso in precedenza, l'apparente origine del suo sogno. Chiede allora delle spiegazioni a Severin, che era tra l'altro l'uomo ritratto ai piedi della \"Venere in pelliccia\", il quale, dopo avergli detto di aver tratto ispirazione dalla \"Venere allo specchio\" di Tiziano, gli consegna un proprio manoscritto dove descrive la sua esperienza.\nSeverin narra il suo incontro con Wanda von Dunajew, giovane vedova ricca e bella. All'inizio insicuro e timoroso, dopo aver fatto conoscenza della smaliziata donna, che gli rivela la propria filosofia di vita volta alla ricerca del piacere e del godimento, le si propone come schiavo per poterla servire da dea quale ella \u00e8 ai suoi occhi. Le chiede di diventare sua moglie ma Wanda, conscia della propria incostanza affettiva, gli propone dapprima di convivere insieme per un anno allo scopo di verificare che ciascuno sia effettivamente adatto all'altro. Severin descrive in modo pi\u00f9 dettagliato al suo adorato amore la propria natura di uomo \"soprasensuale\", paragonandosi ai martiri che raggiungono l'estasi durante il loro estremo sacrificio. Nonostante sia stata riluttante in principio, alla fine Wanda accetta di impersonare l'ideale di donna crudele.\nI due si recano in viaggio a Firenze e Severin diviene il servo personale chiamato Gregor. Quest'ultimo firma un contratto in cui dichiara di rinunciare a tutti i diritti appartenutigli fino allora, diventando propriet\u00e0 di Wanda von Dunajew che ne pu\u00f2 cos\u00ec disporre a suo piacimento senza limitazioni. Inoltre scrive di suo pugno un documento di poche righe in cui dichiara il proprio intento suicida, in quanto Wanda \u00e8 finanche libera di ucciderlo quando lei volesse. Con l'aiuto di tre donne di colore, l'uomo viene sottoposto a punizioni e umiliazioni via via sempre pi\u00f9 pesanti; egli \u00e8 disposto a subire tutto, purch\u00e9 possa restare accanto alla sua amata. La loro relazione giunge a termine quando Wanda si innamora del rude ufficiale greco Alexis Papadopolis, il quale arriva anch'egli a frustare Severin sotto lo sguardo divertito della donna.\nIl protagonista rivela che la \"cura\" della frusta \u00e8 stata crudele ma radicale, e alla fine \u00e8 stato guarito (\"Chiunque permetta lui stesso di essere frustato, merita di essere frustato\"). Questa ottimistica conclusione, tuttavia, \u00e8 del tutto smentita dalla vita stessa dello scrittore; infatti, almeno in base a quanto narra sua moglie, fu ripetutamente attratto dalla dominazione, dalla frusta e dalle pellicce.\nRiferimenti autobiografici.\nIl romanzo \u00e8 intriso di riferimenti autobiografici. La protagonista Wanda von Dunajew era nella vita reale Fanny Pistor, ella stessa una scrittrice, che dopo avere conosciuto von Sacher-Masoch per un parere letterario firm\u00f2 insieme a lui un \"contratto\" che rese lo scrittore suo schiavo; era posta la condizione che lei indossasse il pi\u00f9 spesso possibile una pelliccia, specialmente nelle occasioni in cui si mostrava crudele.\nCome descritto nel romanzo i due si recarono in Italia, dove non erano conosciuti e non avrebbero quindi destato sospetti, fermandosi a Venezia (nel romanzo giungono a Firenze). Von Sacher-Masoch assume lo pseudonimo \"Gregor\" e impersonifica il servo della Pistor. Come nuovamente descritto nel romanzo, Fanny Pistor intrattiene una relazione con un amante, l'attore italiano Salvini (nell'opera invece \u00e8 citato l'ufficiale di cavalleria greco Alexis Popadopolis).\nIl loro rapporto, piuttosto che nel modo melodrammatico descritto nel romanzo, ebbe fine semplicemente quando la passione si esaur\u00ec.\nInfluenza nella cultura e nell'arte.\n\"Venere in pelliccia\" ha esercitato negli anni e continua a esercitare una notevole influenza in ambito letterario e culturale , arrivando a rappresentare uno dei pilastri della subcultura BDSM.\nNel cinema.\nEsistono diverse opere cinematografiche che hanno tratto ispirazione da questo romanzo, tra le principali trasposizioni che vi fanno pi\u00f9 esplicitamente riferimento si citano \"Paroxismus\" di Jes\u00fas Franco (1969), \"Le malizie di Venere\" di Massimo Dallamano (1969), e \"Venus in Furs\" diretto dai registi olandesi Victor Nieuwenhuijs e Maartje Seyferth (1995). Anche il regista Roman Polanski ha diretto un riadattamento intitolato \"Venere in pelliccia\" (2013), basato sull'adattamento teatrale dell'opera di David Ives.\nNella letteratura e nei fumetti.\nUna citazione di questo romanzo pu\u00f2 essere trovata anche nell'incipit di \"La metamorfosi\" di Franz Kafka. Il protagonista del racconto si chiama infatti Gregor e nella sua stanza vi \u00e8 un ritratto di una donna sensuale avvolta in un boa di pelliccia, simbolo dell'eros mancante nella vita di Gregor Samsa e di Kafka stesso.\nGuido Crepax ha realizzato il fumetto \"Venere in pelliccia\", pubblicato nel 1984 da Olympia Press.\nNella musica.\nIl gruppo musicale The Velvet Underground ha inciso il brano \"Venus in Furs\" pubblicato nell'album \"The Velvet Underground &amp; Nico\" (1967). I Venus in Furs sono anche un gruppo musicale che ha composto la colonna sonora del film \"Velvet Goldmine\". I Cradle of Filth, modificando il titolo del romanzo in inglese, hanno composto il brano \"Venus in Fears\" edito all'interno dell'album \"Cruelty and the Beast\" (1998). Anche gli Electric Wizard, gruppo doom metal britannico, hanno rivolto il loro omaggio al romanzo con il brano \"Venus in Furs\" nell'album \"Black Masses\" (Rise above)."}
{"id": "3220541", "revid": "1478699", "url": "https://it.wikipedia.org/wiki?curid=3220541", "title": "Stefano Perrier", "text": ""}
{"id": "3220542", "revid": "88740", "url": "https://it.wikipedia.org/wiki?curid=3220542", "title": "Terry", "text": ""}
{"id": "3220549", "revid": "74415", "url": "https://it.wikipedia.org/wiki?curid=3220549", "title": "Motore elettrico di trazione", "text": "Il motore elettrico di trazione, comunemente detto motore di trazione, \u00e8 un motore elettrico di potenza atto a fornire la coppia motrice necessaria allo spostamento di un veicolo su strada o su ferrovia.\nTale categoria di motore trova impiego nella costruzione di rotabili ferroviari quali elettromotrici, locomotive elettriche e diesel-elettriche, Tram nonch\u00e9 veicoli stradali come le automobili elettriche, i filobus, gli autobus ibridi e macchine operatrici di vario genere. Il motore elettrico \u00e8 quello che presenta il maggiore rendimento globale stimato sul valore di circa 80%.\nFerrovie.\nDall'origine dei motori elettrici (seconda met\u00e0 dell' '800) e fino agli anni '70 del '900 il motore pi\u00f9 usato nella trazione ferroviaria e tranviaria era il motore elettrico a corrente continua con tensioni di lavoro in genere comprese tra 600 e 1000 volt per le applicazioni tramviarie e 1500-3000 volt per le applicazioni ferroviarie. Successivamente, in seguito all'avvento della tecnologia elettronica di potenza, le applicazioni del tiristore e dell'IGBT ha reso possibile l'uso del pi\u00f9 semplice e affidabile motore asincrono trifase che ha finito col soppiantare praticamente quello a corrente continua nella costruzione dei moderni treni. \nAlle origini il motore di trazione era di grandi dimensioni, in molti casi unico, e montato sul carro della locomotiva. Oggi in genere si usano singoli motori di trazione per ogni asse o per ogni carrello delle locomotive. Usualmente il motore \u00e8 sospeso in almeno tre punti tra carrello e asse; la soluzione pi\u00f9 semplice \u00e8 quella detta \"sospensione per il naso\", da un lato fissato al telaio e dall'altro direttamente tramite l'ingranaggio di trasmissione. Questa soluzione \u00e8 la pi\u00f9 semplice ma la pi\u00f9 rumorosa e inadatta a velocit\u00e0 poco pi\u00f9 che sostenute. Fu ampiamente utilizzata per la costruzione di tram e locomotive elettriche, quindi per velocit\u00e0 modeste. \nI motori moderni utilizzano sospensioni elastiche e trasmettono il moto ad assi cavi all'interno dei quali gira l'asse motore con accoppiamento dei due mediante sistemi elastici. \nDate le loro alte potenze, i motori di trazione richiedono sempre un sistema di raffreddamento, facendo circolare aria forzata da ventilatori entro la carcassa del motore. Dispositivi di protezione termica evitano il raggiungimento di temperature pericolose.\nIl maggiore problema dei motori di trazione elettrici \u00e8 sempre stato l'isolamento elettrico degli avvolgimenti statorici, rotorici e di shuntaggio: per un certo numero di anni, non si \u00e8 potuto disporre del pur ottimo sistema motore, per elevate potenze, dato che fino alla fine del XIX secolo non era possibile produrre materiali isolanti affidabili.\nIl motore di trazione \u00e8 spesso utilizzato con particolari accorgimenti come generatore di corrente per realizzare la frenatura elettrica dei treni.\nRotabili stradali.\nIl motore elettrico di trazione ha trovato impiego in autoveicoli tra gli anni dieci e gli anni venti del XX secolo con alimentazione ad accumulatori al piombo. Un ulteriore uso del motore \u00e8 stato nella costruzione dei filobus che mediante la linea elettrica bifilare a 600 volt risolvevano sia il problema del peso degli accumulatori che quello dell'autonomia. Fino a tempi recenti l'uso dei motori elettrici per l'autotrazione \u00e8 stato fortemente limitato a causa della notevole massa del sistema di alimentazione in rapporto alla potenza erogata; l'evoluzione della propulsione endotermica, di maggior leggerezza complessiva in quanto gravata della sola massa del carburante ne ha messo in ombra i vantaggi. La ricerca di sistemi alternativi meno inquinanti negli ultimi decenni del XX secolo e negli anni duemila ha riportato alla ribalta l'uso del motore di trazione elettrico sia per autovetture che per sistemi di trasporto a via guidata su strada."}
{"id": "3220550", "revid": "1305772", "url": "https://it.wikipedia.org/wiki?curid=3220550", "title": "Giuseppe Marchi", "text": ""}
{"id": "3220551", "revid": "131358", "url": "https://it.wikipedia.org/wiki?curid=3220551", "title": "F League", "text": ""}
{"id": "3220552", "revid": "36444222", "url": "https://it.wikipedia.org/wiki?curid=3220552", "title": "Alida Rustichelli", "text": ""}
{"id": "3220555", "revid": "36444242", "url": "https://it.wikipedia.org/wiki?curid=3220555", "title": "Helmut Steinberger", "text": ""}
{"id": "3220556", "revid": "74801", "url": "https://it.wikipedia.org/wiki?curid=3220556", "title": "Eliphalet Remington", "text": "Biografia.\nNacque nel 1793 nella citt\u00e0 di Suffield, Connecticut da Eliphalet ed Elizabeth (Kilbourn) Remington originari dello Yorkshire in Inghilterra. Fu il secondo figlio della coppia ma l'unico dei quattro figli che sopravvisse all'infanzia. \nFu un fabbro ed all'et\u00e0 di 23 anni realizz\u00f2 un rivoluzionario fucile da caccia usando un meccanismo d'accensione comprato da un commerciante, producendo la canna del fucile da se stesso.\nIl fucile fu cos\u00ec entusiasticamente accolto che Remington decise di produrlo in serie, ed a questo scopo costitu\u00ec la E. Remington and Sons, della quale fu il capo fino alla sua morte. Intorno alla met\u00e0 del XIX secolo, il fucile era diventato immensamente popolare tra gli sportivi americani e fu uno dei fucili pi\u00f9 utilizzati in quella che \u00e8 stata chiamata \"la conquista del West\".\nLa societ\u00e0 continu\u00f2 a crescere ed a sviluppare il suo prodotto iniziando gradualmente la fabbricazione di altri articoli sportivi come biciclette. Al giorno d'oggi l'azienda \u00e8 nota come Remington Arms Co., Inc..\nQuella che era sorta come societ\u00e0 individuale divenne poi uno dei principali produttori al mondo di armi sportive. Prima che venisse fondata la Remington, gli sportivi statunitensi si rivolgevano ad aziende straniere per la maggior parte delle armi sportive da loro utilizzate. La produzione di un fucile alla portata di coloro che avevano bisogno di un buon fucile, modific\u00f2 la situazione in modo permanente.\nVita privata.\nEgli segu\u00ec le orme paterne ed inizi\u00f2 l'attivit\u00e0 di fabbro nella bottega del padre nella Contea di Herkimer nello Stato di New York. La casa natale a Frankfort, costruita intorno al 1810 e nota come \"Remington House\", venne inserita nel National Register of Historic Places nel 1997."}
{"id": "3220557", "revid": "36444258", "url": "https://it.wikipedia.org/wiki?curid=3220557", "title": "Ferruccio Merk-Ricordi", "text": ""}
{"id": "3220559", "revid": "101139271", "url": "https://it.wikipedia.org/wiki?curid=3220559", "title": "Francesco Sparanero", "text": ""}
{"id": "3220569", "revid": "767487", "url": "https://it.wikipedia.org/wiki?curid=3220569", "title": "The Line Between", "text": "The Line Between \u00e8 il primo album registrato dai Deus Funk nel 2006 e ripubblicato 2008 sotto l'etichetta UK Division Records. Stilisticamente \u00e8 un album che presenta influenze funk e rock che ricorda lo stile di band come Red Hot Chili Peppers e Incubus e contiene una versione riarrangiata di Message in a Bottle dei The Police."}
{"id": "3220571", "revid": "287204", "url": "https://it.wikipedia.org/wiki?curid=3220571", "title": "Tetu\u00e1n", "text": ""}
{"id": "3220572", "revid": "93556", "url": "https://it.wikipedia.org/wiki?curid=3220572", "title": "My Last Duchess", "text": "My Last Duchess (\"La mia ultima duchessa\") \u00e8 una poesia di Robert Browning in pentametri giambici a rima baciata, pubblicata per la prima volta con il titolo \u00ab\"Italy\"\u00bb nel 1842 nella raccolta \"Dramatic Lyrics\" (Liriche drammatiche) e successivamente con il titolo attuale, nel 1845, nella raccolta \"Dramatic Romances and Lyrics\" (Liriche e monologhi drammatici).\nContesto storico.\nLa vicenda, in forma di monologo drammatico, si svolge nella seconda met\u00e0 del XVI secolo, alla fine del Rinascimento italiano. Browning si \u00e8 ispirato alla morte, avvenuta nel 1561, di Lucrezia de' Medici, figlia del Granduca Cosimo I, andata in sposa nel 1558 ad Alfonso II d'Este, ultimo Duca di Ferrara. Gli Estensi pretendevano che la loro famiglia fosse molto antica (nel monologo di Browning Alfonso II d'Este afferma che la nobilt\u00e0 della sua famiglia risalisse a novecento anni prima), e comunque molto pi\u00f9 antica di quella della famiglia dei Medici. Dopo soli tre anni di matrimonio la giovane duchessa mor\u00ec ed Alfonso II fu sospettato di averla fatto avvelenare. Nel 1565 Alfonso II sposer\u00e0 Barbara d'Asburgo, figlia dell'imperatore Ferdinando I. Nel monologo, il Duca di Ferrara, vedovo di Lucrezia de' Medici, si rivolge a un ambasciatore imperiale per discutere le condizioni per il nuovo matrimonio. Nella realt\u00e0 il nome di questo diplomatico sarebbe stato \"Nikolaus Madruz\" di Innsbruck.\nContenuto.\nIl Duca mostra al diplomatico il ritratto della defunta moglie dipinto da \"Fra Pandolfo\" (artista immaginario, al pari dello scultore \"Claus of Innsbruck\", citato alla fine del monologo). Il Duca, che appare \u00abfreddo ed egoista, vendicativo e possessivo al massimo grado, sebbene appassionato delle arti\u00bb, ricorda il comportamento allegro, sorridente e un po' infantile della giovane duchessa, inadeguato per la dignit\u00e0 dell'antica e nobile famiglia nella quale era entrata. Con tono distaccato il Duca dice all'ambasciatore di aver ordinato la morte della fanciulla. Con la stessa freddezza il Duca passa poi ad accennare all'entit\u00e0 della dote e a parlare di altre opere d'arte.\nGiudizi.\n\"My Last Duchess\" \u00e8 una delle pi\u00f9 famose composizioni della letteratura inglese, giudicata fra le pi\u00f9 belle opere di Robert Browning per la complessit\u00e0 strutturale e l'accurata scelta del lessico. La poesia \u00e8 il modello di monologo drammatico. Il linguaggio del monologo risulta per il lettore pi\u00f9 sconvolgente di quanto lo sarebbe stato il tentativo di fornire spiegazioni elaborate.\nAltri progetti.\n "}
{"id": "3220574", "revid": "1305772", "url": "https://it.wikipedia.org/wiki?curid=3220574", "title": "Thomas Alured Faunce", "text": "La sua principale area di ricerca \u00e8 rappresentata da diritto e politica della tecnologia sanitaria e nel 2009 il Consiglio di Ricerca Australiano (\"Australian Research Council\") gli ha assegnato una borsa di studio (\"Future Fellowship\") per studiare nanotecnologia e salute pubblica globale.\nCarriera.\nThomas Alured Faunce ha conseguito due lauree, in arte e legge, alla Australian National University nel 1982. Come studente di legge, ha vinto premi nell'ambito del diritto contrattuale e del diritto aerospaziale, e ha fatto parte della squadra che ha vinto la competizione legale internazionale di processo simulato \"Philip C. Jessup Cup\". \nFaunce si \u00e8 poi laureato in medicina alla Universit\u00e0 di Newcastle in Australia nel 1993; successivamente ha esercitato in medicina d'urgenza all'Ospedale di Base di Wagga Wagga, nonch\u00e9 in rianimazione, in farmacologia clinica e in tossicologia all'Ospedale di Canberra (\"The Canberra Hospital\")\nContributi accademici.\nFaunce \u00e8 autore di libri, ha pubblicato articoli e capitoli di libri su diritto sanitario, politica sanitaria e bioetica. La sua principale area di ricerca \u00e8 la nanotecnologia e il suo impatto sulla salute pubblica globale.\nFaunce nelle sue pubblicazioni accademiche e ricerche ha studiato l'importante ruolo della nanotecnologia nella risoluzione o nel perfezionamento di molti dei problemi critici di salute pubblica che affronta l'umanit\u00e0, ma anche la necessit\u00e0 di applicare il principio di precauzione in relazione ad alcuni dei suoi rischi per la sicurezza.\nVita privata.\nFiglio del consulente medico di Canberra, Dott. Marcus de Laune Faunce, Tom Faunce \u00e8 sposato e ha un figlio."}
{"id": "3220575", "revid": "1305772", "url": "https://it.wikipedia.org/wiki?curid=3220575", "title": "The Plains", "text": ""}
{"id": "3220576", "revid": "1305772", "url": "https://it.wikipedia.org/wiki?curid=3220576", "title": "Thenkarai", "text": ""}
{"id": "3220578", "revid": "1305772", "url": "https://it.wikipedia.org/wiki?curid=3220578", "title": "Thetford (disambigua)", "text": ""}
{"id": "3220579", "revid": "1305772", "url": "https://it.wikipedia.org/wiki?curid=3220579", "title": "Thirupuvanam", "text": ""}
{"id": "3220581", "revid": "212348", "url": "https://it.wikipedia.org/wiki?curid=3220581", "title": "Thomas", "text": ""}
{"id": "3220582", "revid": "103045362", "url": "https://it.wikipedia.org/wiki?curid=3220582", "title": "Carburo rameoso", "text": "L'acetiluro rameoso \u00e8 un composto organico di formula bruta C2Cu2.\nDeriva dall'acetilene, i cui due atomi di idrogeno sono stati sostituiti dal rame.\n\u00c8 un esplosivo molto sensibile agli urti e al calore, \u00e8 pi\u00f9 sensibile dell'acetiluro di argento.\nHa la particolare caratteristica di non liberare gas alla sua esplosione, come l'acetiluro di argento, si decompone in rame metallico e carbonio. Un acetiluro deriva da un acetilene reagendo con una base il cui metallo va ad addizionarsi all'acetilene.\nAspetto.\nSi presenta come un solido color rosso mattone scuro.\nUsi.\nPer la sua alta sensibilit\u00e0, non ha delle particolari utilit\u00e0, per\u00f2 la reazione che lo produce pu\u00f2 essere usata per verificare la presenza di acetilene:\nL'acetilene reagisce col cloruro rameoso per dare carburo rameoso e acido cloridrico."}
{"id": "3220600", "revid": "1573940", "url": "https://it.wikipedia.org/wiki?curid=3220600", "title": "Pilia", "text": "Pilia \u00e8 un genere di ragni appartenente alla famiglia Salticidae.\nDistribuzione.\nLe tre specie note di questo genere sono endemiche, rispettivamente in ordine alfabetico, della Nuova Guinea, del Pakistan e dell'India.\nTassonomia.\nA maggio 2010, si compone di tre specie:"}
{"id": "3220601", "revid": "1305772", "url": "https://it.wikipedia.org/wiki?curid=3220601", "title": "Thorapadi", "text": ""}
{"id": "3220603", "revid": "1305772", "url": "https://it.wikipedia.org/wiki?curid=3220603", "title": "Thornapple", "text": ""}
{"id": "3220604", "revid": "1305772", "url": "https://it.wikipedia.org/wiki?curid=3220604", "title": "Thornburg", "text": ""}
{"id": "3220606", "revid": "1494169", "url": "https://it.wikipedia.org/wiki?curid=3220606", "title": "Ilion (disambigua)", "text": ""}
{"id": "3220609", "revid": "869733", "url": "https://it.wikipedia.org/wiki?curid=3220609", "title": "Three Rivers", "text": ""}
{"id": "3220617", "revid": "1305772", "url": "https://it.wikipedia.org/wiki?curid=3220617", "title": "Throop", "text": ""}
{"id": "3220620", "revid": "88740", "url": "https://it.wikipedia.org/wiki?curid=3220620", "title": "Thurman", "text": ""}
{"id": "3220622", "revid": "287204", "url": "https://it.wikipedia.org/wiki?curid=3220622", "title": "Thurston", "text": ""}
{"id": "3220623", "revid": "3115", "url": "https://it.wikipedia.org/wiki?curid=3220623", "title": "Amphaxitis", "text": "Amphaxitis (greco: \u1f08\u03bc\u03c6\u03b1\u03be\u03af\u03c4\u03b9\u03c2) era un'antica regione della Macedonia posta ad oriente del fiume Axios. Costituiva la parte occidentale della Migdonia.\nIl nome Amphaxitis deriva dalla parola del greco antico \"\u1f08\u03bc\u03c6\u03b1\u03be\u03af\u03c4\u03b9\u03c2\" che significa \"intorno alle due rive dell'Axios\". In origine questo nome indicava dunque il territorio lungo il percorso inferiore dell'Axios, dalla gola di Demir Kapija fino alla foce del fiume nel golfo di Salonicco. Successivamente invece \u00e8 prevalsa la interpretazione che vede l'Axios a separare la Bottia sulla riva destra, dall'Amphaxitis sulla riva sinistra.\nAttualmente la regione \u00e8 suddivisa fra la Macedonia del Nord e la Grecia; l'area in territorio macedone \u00e8 costituita dalla valle di Gevgelija - Valandovo, l'area in territorio greco \u00e8 costituita dalla parte occidentale della prefettura di Salonicco e da quella centrale della prefettura di Kilkis.\nLe principali citt\u00e0 della regione erano: Idomenai e Europos, mentre le citt\u00e0 di Gortynia e Atalanta, sulla riva destra dell'Axios, sono solitamente assegnate alla regione della Bottia. Altra citt\u00e0 che da alcuni viene attribuita a questa regione \u00e8 la mitica Amydon citata da Omero, la cui esatta ubicazione \u00e8 per\u00f2 tuttora sconosciuta."}
{"id": "3220626", "revid": "1305772", "url": "https://it.wikipedia.org/wiki?curid=3220626", "title": "Tiffin", "text": ""}
{"id": "3220629", "revid": "1031941", "url": "https://it.wikipedia.org/wiki?curid=3220629", "title": "Edoardo Battaglia", "text": "Era amico personale del boss di Termini Imerese e consigliere comunale della Democrazia Cristiana Agostino Rubino, e contava sul voto di scambio.\nAccadde che Rubino, essendo il boss rivale Santo Gaeta temporaneamente carcerato, riusc\u00ec ad ottenere il monopolio sulla vendita del ghiaccio prodotto dalla sua fabbrica alle barche da pesca, ed entr\u00f2 per questo in dissidio con la moglie del Gaeta, Eleonora Cilfone, che gestiva al posto del marito gli affari di famiglia, compresa la vendita del ghiaccio destinato alla pesca. Il Rubino, dopo una falsa promessa di rendere alla Cilfone i clienti e una successiva minacciosa ingiunzione a non vendere pi\u00f9 ghiaccio fatta alla stessa, venne una mattina affrontato per strada e colpito in viso con un nerbo dalla signora. Intervenne quindi il senatore Battaglia che, dopo una prima convocazione della Cilfone nella propria casa di Termini Imerese, si inform\u00f2 bene e la convoc\u00f2 nuovamente dopo pochi giorni, stabilendo l'assegnazione quasi monopolistica di oltre trenta barche da pesca al proprio amico Agostino Rubino, lasciandone ai Gaeta soltanto tre, indicando personalmente alla signora i nomi dei pescatori a cui vendere il ghiaccio."}
{"id": "3220631", "revid": "1305772", "url": "https://it.wikipedia.org/wiki?curid=3220631", "title": "Tirupathur", "text": ""}
{"id": "3220633", "revid": "1305772", "url": "https://it.wikipedia.org/wiki?curid=3220633", "title": "Toddington", "text": ""}
{"id": "3220636", "revid": "1305772", "url": "https://it.wikipedia.org/wiki?curid=3220636", "title": "Tompkins", "text": ""}
{"id": "3220637", "revid": "1305772", "url": "https://it.wikipedia.org/wiki?curid=3220637", "title": "Torras i Bages", "text": ""}
{"id": "3220639", "revid": "767487", "url": "https://it.wikipedia.org/wiki?curid=3220639", "title": "The Godfather of Rap", "text": "The Godfather of Rap \u00e8 un album pubblicato nel 1987 dal rapper Spoonie Gee, sotto l'etichetta discografica Tuff City. Esso contiene 11 tracce."}
{"id": "3220640", "revid": "990473", "url": "https://it.wikipedia.org/wiki?curid=3220640", "title": "UAZ 469", "text": ""}
{"id": "3220642", "revid": "1305772", "url": "https://it.wikipedia.org/wiki?curid=3220642", "title": "Torrassa", "text": ""}
{"id": "3220644", "revid": "1305772", "url": "https://it.wikipedia.org/wiki?curid=3220644", "title": "Torrey", "text": ""}
{"id": "3220646", "revid": "1573940", "url": "https://it.wikipedia.org/wiki?curid=3220646", "title": "Antonio Pannullo", "text": ""}
{"id": "3220650", "revid": "767487", "url": "https://it.wikipedia.org/wiki?curid=3220650", "title": "Corruzione a Jamestown", "text": "Corruzione a Jamestown (\"Never Take Sweets from a Stranger\") \u00e8 un film del 1960 diretto da Cyril Frankel."}
{"id": "3220663", "revid": "1305772", "url": "https://it.wikipedia.org/wiki?curid=3220663", "title": "Town and Country", "text": ""}
{"id": "3220664", "revid": "1305772", "url": "https://it.wikipedia.org/wiki?curid=3220664", "title": "Tri-Cities", "text": ""}
{"id": "3220666", "revid": "1573940", "url": "https://it.wikipedia.org/wiki?curid=3220666", "title": "Giuseppe Dardanelli", "text": ""}
{"id": "3220676", "revid": "1305772", "url": "https://it.wikipedia.org/wiki?curid=3220676", "title": "Triangle", "text": ""}
{"id": "3220681", "revid": "985522", "url": "https://it.wikipedia.org/wiki?curid=3220681", "title": "Joseph-Antoine Boullan", "text": "Biografia.\nDopo brillanti studi presso il seminario di Montauban, venne ordinato sacerdote il 23 settembre 1848 e nominato vicario della parrocchia di Saint Jean a Montauban, dove rimase due anni. Quindi si rec\u00f2 a Roma, per ottenere il dottorato in teologia. In Italia, divenne membro dei Missionari del Preziosissimo Sangue, e predic\u00f2 diverse missioni prima di tornare in Francia, dove fu nominato superiore della casa che la Congregazione aveva a Trois-\u00c9pis, presso Turckheim, in Alsazia. Nel 1853 pubblic\u00f2 a Colmar la sua prima opera, una traduzione in francese della \"Vita divina della Santa Vergine\", un estratto dalla \"Mistica Citt\u00e0 di Dio\", opera di Mar\u00eda di \u00c1greda, celebre badessa e mistica spagnola del XVII secolo.\nNel 1854 abbandon\u00f2 la carica e si rec\u00f2 a Parigi come semplice prete. Collabor\u00f2 a diverse riviste religiose, tra cui \"Le Rosier de Marie\", e assunse la direzione spirituale di una giovane chiamata Ad\u00e8le Chevalier, conversa nel monastero di Saint Thomas-de-Villeneuve a Soissons, che, nel 1855, durante un pellegrinaggio a Notre Dame de La Salette, era stata miracolosamente guarita dalla cecit\u00e0: l\u00ec Boullan la incontr\u00f2 nel marzo 1856.\nIn una rivista da lui fondata, gli \"Annales de la Saintet\u00e9\", divenuti dal 1870 \"Annales de la Saintet\u00e9 au XIXe si\u00e8cle\", Boullan espose le teorie che aveva elaborato: egli si proponeva\nNel 1859, assieme ad Ad\u00e8le Chevalier, fond\u00f2 una congregazione religiosa, l'\"Opera della Riparazione\", che ricevette l'autorizzazione provvisoria del vescovo di Versailles. Questa comunit\u00e0, che aveva la sua sede a S\u00e8vres, serviva in realt\u00e0 solo a nascondere la relazione tra l'abate e la sua protetta. Vi si svolgevano pratiche scandalose: ad esempio, quando la religiosa si ammal\u00f2, Boullan la cur\u00f2 facendo uso di ostie consacrate, urina e materia fecale applicata come impiastro. L'8 dicembre 1860, al termine della messa, si sbarazz\u00f2 del bambino che era nato dalla relazione clandestina.\nQuesto crimine non venne scoperto, ma presso la diocesi cominciarono ad arrivare denunce circa i metodi di Boullan per procurarsi il denaro e sui suoi strani metodi terapeutici. Nel 1861 egli e la sua amante vennero portati in giudizio con l'accusa di frode e oltraggio al pudore e, riconosciuti colpevoli della prima, vennero condannati a tre anni di prigione. Boullan scont\u00f2 la sua pena nel carcere di Bonne-Nouvelle a Rouen dal dicembre 1861 al settembre 1864. Nell'estate del 1869 venne aperto un processo ecclesiastico contro di lui dal Sant'Uffizio, a causa di un conflitto di competenze tra la curia di Versailles, da cui la congregazione aveva ricevuto l'autorizzazione, e di Parigi, nella cui giurisdizione Boullan risiedeva fin dal suo rilascio. Nella cella monastica che, in attesa del processo, gli era stata assegnata, egli scrisse la confessione dei propri crimini in un documento conosciuto come il \"Quaderno rosa\", che Joris Karl Huysmans ritrov\u00f2 fra le sue carte dopo la sua morte e che dal 1930 \u00e8 conservato nella Biblioth\u00e8que nationale de France. Boullan fu definitivamente assolto dal Sant'Uffizio e torn\u00f2 a Parigi nell'inverno del 1869.\nSi attir\u00f2 di nuovo le attenzioni dell'arcivescovo a causa delle teorie eretiche che esponeva nella sua rivista, in particolare, la teoria della sostituzione mistica, secondo cui delle \"anime riparatrici\" ricevono la missione di peccare per tutti, affinch\u00e9 le altre non pecchino pi\u00f9. Questa curiosa concezione, naturalmente, apriva la porta a ogni sorta di dissolutezza. Inoltre, dietro l'apparenza dell'esorcismo, Boullan insegnava alle religiose tormentate dalle ossessioni diaboliche dei metodi di autosuggestione e di autoipnosi che permettevano loro di avere, in sogno, rapporti sessuali con i santi e con Ges\u00f9 Cristo.\nL'arcivescovo di Parigi, il cardinale Guibert, chiesto un parere a Roma, ricevette nel febbraio 1875 l'ordine di interdire l'abate Boullan. Dopo un vano tentativo di appello a Roma, Boullan lasci\u00f2 definitivamente la Chiesa cattolica il 1\u00ba luglio 1875. Entr\u00f2 quindi in contatto con il taumaturgo Eug\u00e8ne Vintras, di Tilly-sur-Seulles, che riteneva di essere la reincarnazione del profeta Elia, inviato sulla Terra per preparare \"il Terzo Regno, l'era del Paraclito, la venuta di Cristo glorioso\", che gli fece dono di alcune delle sue ostie \"miracolose\", su cui erano tracciati simboli cabbalistici col sangue. Quando Vintras mor\u00ec, il 7 dicembre 1875, Boullan si proclam\u00f2 suo successore alla testa dell'\"Opera della Misericordia\" e si rec\u00f2 a Lione nel febbraio 1876 per consultare l'archivio privato di Vintras e familiarizzarsi con le sue dottrine, che, come egli comprese, non erano molto diverse dalle sue.\nLe sue affermazioni tuttavia suscitarono diffidenza nei discepoli di Vintras: alla fine dell'anno 1876, solo tre \"papi\", sui diciannove che Vintras aveva consacrato, lo riconobbero come loro guida. Boullan stabil\u00ec il suo quartier generale a Lione, dapprima presso un certo Fran\u00e7ois-Ours Soiderquelk, detto \"Adhalna\u00ebl, pontefice vintrasiano della Cordiale e Santa Unificazione\", poi, nel 1884, presso un architetto di nome Pascal Misme, \"pontefice del divino Crisma Melchisediano\", in rue de La Martini\u00e8re n. 7. L\u00ec si riuniva un piccolo gruppo di seguaci, che assistevano ai riti del \"Sacrificio di gloria di Melchisedec\" o del \"Sacrificio provittimale di Maria\", celebrati da Boullan. Un pubblico pi\u00f9 ristretto era poi ammesso alle \"Unioni di vita\", le cerimonie pi\u00f9 importanti.\nBoullan insegnava ai suoi discepoli che \"la cacciata dall'Eden [era] avvenuta a causa di un atto d'amore colpevole, ed [era] attraverso atti d'amore compiuti religiosamente che [poteva] e [doveva] essere operata la Redenzione dell'Umanit\u00e0\" e consigliava all'adepto che desiderava redimere se stesso di avere rapporti con le entit\u00e0 celesti, mentre colui che, per atto di carit\u00e0, voleva aiutare degli esseri inferiori a redimersi doveva avere dei rapporti sessuali con loro. Secondo Stanislas de Guaita, Boullan aveva \"eretto la fornicazione a pratica liturgica\".\nCol tempo, Boullan abbandon\u00f2 la prudenza: ammise nel suo circolo il canonico Paul Roca, un prete occultista che pubblicava una rivista intitolata \"L'Anticl\u00e9rical\", che si allontan\u00f2 da lui disgustato, cos\u00ec come Stanislas de Guaita, che era giunto a Lione nel novembre 1886, e l'occultista Oswald Wirth che, dopo aver fatto finta per oltre un anno di aderire alle dottrine di Boullan, ruppe improvvisamente con lui una volta entrato in possesso di un documento scritto in cui erano riassunte. All'inizio del 1887, Guaita e Wirth convocarono un \"tribunale iniziatico\" che condann\u00f2 Boullan, informandolo della sentenza il 24 maggio 1887. Nel 1891, esposero pubblicamente le sue dottrine nel libro \"Le temple de Satan\". Boullan, da parte sua, pens\u00f2 che la condanna in questione fosse una sentenza di morte, e si gett\u00f2 in ogni sorta di incantesimi per cercare di contrastarla.\nNel 1890, Boullan fu presentato a Joris Karl Huysmans da Berthe de Courri\u00e8re, con la quale era in contatto, e ispir\u00f2 allo scrittore il personaggio del Dottor Johann\u00e8s in \"L\u00e0-Bas\" (\"L'abisso\"), pubblicato nel 1891: alla sua morte, tre anni dopo, Boullan avrebbe lasciato in eredit\u00e0 a Huysmans le sue carte personali, tra cui la Confessione, scritta quando attendeva la sentenza del Sant'Uffizio. Nel 1892, Boullan fu condannato dal tribunale di Tr\u00e9voux per esercizio illegale della professione medica e fu apparentemente Huysmans a versare la relativa ammenda, il che indica come fossero divenuti stretti i rapporti fra i due. Boullan mor\u00ec nel 1893, convinto di essere vittima della magia nera di Wirth e Guaita: Huysmans sostenne questa ipotesi, e si credette lui stesso vittima di attacchi magici.\nQuando il giornalista Jules Bois, noto amico di Boullan, accus\u00f2 apertamente Guaita d'aver assassinato il vecchio prete, Guaita lo sfid\u00f2 a un duello con la pistola. Entrambi ne uscirono illesi, e Jules Bois afferm\u00f2 poi che uno dei proiettili era stato \"magicamente bloccato dentro la pistola\" (Jules Bois, \"Le Monde Invisible\").\nL'abate Boullan nella letteratura.\nL'abate Boullan \u00e8 anche uno dei personaggi del romanzo storico \"Il cimitero di Praga\", di Umberto Eco, pubblicato nell'ottobre 2010."}
{"id": "3220689", "revid": "76963", "url": "https://it.wikipedia.org/wiki?curid=3220689", "title": "Jackie Loughery", "text": "Biografia.\nJackie Loughery fu la prima vincitrice del concorso Miss New York, e la prima vincitrice di Miss USA, che si tenne a Long Beach in California. Vinse il titolo nel 1952, ed ebbe la possibilit\u00e0 di partecipare a Miss Universo, dove si piazz\u00f2 al nono posto.\nParte del suo premio di Miss USA includeva un contratto con la Universal Pictures, che le permise di intraprendere una carriera nel mondo della televisione e del cinema. Adott\u00f2 il nome d'arte Evelyn Avery, ma il pi\u00f9 delle volte fu accreditata col suo vero nome. Nel 1954 affianc\u00f2 Johnny Carson nel programma televisivo \"Earn Your Vacation\". Comparve in numerose pellicole, fra cui \"Mezzogiorno di... fifa\" (1956) con Dean Martin e Jerry Lewis e \"The D.I.\" (1957) con Jack Webb. Affianc\u00f2 anche Edgar Buchanan e Jack Buetel nella serie televisiva \"Judge Roy Bean\" (1956), nel ruolo di Letty, la nipote del protagonista.\nNell'ottobre 1953 spos\u00f2 il cantante Guy Mitchell, e nel luglio 1958 l'attore Jack Webb. Divorzi\u00f2 da Webb nel marzo 1964 e spos\u00f2 il suo attuale marito, con cui vive tuttora ad Encino (California), cambiando il proprio nome in Jackie Loughery Switzer (o Schwitzer)."}
{"id": "3220690", "revid": "26891", "url": "https://it.wikipedia.org/wiki?curid=3220690", "title": "Macchi C.200", "text": ""}
{"id": "3220692", "revid": "288300", "url": "https://it.wikipedia.org/wiki?curid=3220692", "title": "Statistiche della Coppa UEFA", "text": ""}
{"id": "3220697", "revid": "486946", "url": "https://it.wikipedia.org/wiki?curid=3220697", "title": "Club italiani nelle coppe europee", "text": ""}
{"id": "3220699", "revid": "287204", "url": "https://it.wikipedia.org/wiki?curid=3220699", "title": "Triangle (film)", "text": ""}
{"id": "3220704", "revid": "767487", "url": "https://it.wikipedia.org/wiki?curid=3220704", "title": "La Sirenetta, la pi\u00f9 bella favola di Andersen", "text": " \n \u00e8 un film d'animazione del 1975 diretto da Tomoharu Katsumata.\nPellicola prodotta dalla Toei Animation, con il contributo al character design di Shing\u014d Araki, fedele versione animata della celeberrima fiaba \"La sirenetta\" dello scrittore danese Hans Christian Andersen, pubblicata per la prima volta nel 1837.\nTrama.\nMarina \u00e8 una bellissima principessa sirena bionda che vive con la sua famiglia nel suo palazzo reale, sul fondo dell'oceano. A quindici anni le sirene diventano adulte, cos\u00ec anche lei, raggiunta quell'et\u00e0, ha il permesso di nuotare fino alla superficie del mare per vedere il mondo esterno. Improvvisamente viene colta da una terribile tempesta: vedendo una nave in balia delle onde, lotta per salvare la vita ad un bellissimo ragazzo che sta per annegare e se ne innamora perdutamente. Scopre poi che \u00e8 anche un principe.\nDal quel giorno Marina non fa altro che pensare al principe, \u00e8 talmente innamorata che il suo desiderio pi\u00f9 grande \u00e8 vivere con lui sulla terra. Quando un giorno scopre che il principe vive sulla foce del fiume Filgio, Marina pensa di andare da lui, ma capisce che per stare con il principe deve diventare anche lei un essere umano, trasformare la coda di pesce in due gambe. C'\u00e8 solo una persona che pu\u00f2 aiutarla: la perfida e potente strega del mare. Quella stessa notte Marina, accompagnata dal suo amico delfino Fritz, esce dal palazzo di suo padre e si dirige verso la tana della strega del mare.\nUna volta giunti l\u00ec, la strega del mare si offre di aiutarla solo a tre condizioni. Per prima cosa, una volta diventata umana, non potr\u00e0 pi\u00f9 tornare ad essere una sirena e quindi non potr\u00e0 rivedere, n\u00e9 suo padre, n\u00e9 sua nonna, e neppure le sue cinque sorelle. Poi, dovr\u00e0 far s\u00ec che il principe le dichiari il suo amore, perch\u00e9 nel caso in cui lui sposasse un'altra, all'alba del giorno dopo le nozze, Marina perder\u00e0 la vita, il suo cuore si spezzer\u00e0 e il suo corpo finir\u00e0 dissolto in spuma di mare. Infine, la strega del mare chiede che in cambio delle gambe Marina le doni la sua bellissima voce. La sirenetta Marina si fa coraggio ed accetta tutte e tre le condizioni.\nDopo aver ottenuto la pozione, Marina esce dalla tana della strega del mare e trova Fritz che l'aspetta fuori con aria triste, perch\u00e9 ha sentito tutto. Prima di dirigersi verso la foce del fiume Filgio Marina torna a casa, ma non avendo il coraggio di entrare si ferma all'entrata e in silenzio dice addio per sempre a suo padre, a sua nonna e alle sue cinque sorelle. Stringendo al cuore la bottiglia che contiene la pozione si dirige verso la foce del fiume Filgio, e giunta a destinazione beve la pozione.\nMarina diviene umana, ma per il dolore della trasformazione sviene. Intanto al castello il principe si sveglia, si affaccia alla finestra e mentre guarda il panorama vede Marina svenuta sulla spiaggia. Preoccupato, si precipita a soccorrerla. Marina si riprende e rimane sorpresa quando vede le sue nuove gambe, ma non appena tenta di camminare, cade a terra. Marina viene trasportata al castello e qui viene vestita con gli abiti del principe. Appena si trova da sola con il principe tenta di dirgli che \u00e8 la donna che lo ha salvato, ma essendo priva di voce non riesce a farsi capire.\nPassano due mesi e il principe si \u00e8 gi\u00e0 affezionato a lei: quando Marina suona l'arpa, al principe ricorda il rumore delle onde che si infrangono sulla scogliera e per questo decide di chiamare Marina \"Principessa sirenetta\". Con il passare delle settimane Marina diventa sempre pi\u00f9 felice, passa ogni momento della giornata accanto al principe e con il passare del tempo inizia a pensare che il suo desiderio pi\u00f9 grande si potr\u00e0 avverare presto. Un giorno, per\u00f2, il principe riceve un messaggio dai genitori che gli ordinano di partire subito per la Svezia per sposarsi con la principessa di quel paese.\nEgli rifiuta, ma il re e la regina lo minacciano di imprigionare Marina per sempre. Cos\u00ec, per salvare Marina dalla prigione, il principe accetta di sposare la principessa, e una volta giunto in Svezia scopre che lei altri non \u00e8 se non la ragazza che aveva visto dopo che Marina lo aveva salvato. Credendo che sia la sua salvatrice accetta di sposarla. Quando Marina viene a saperlo, le si spezza il cuore. In quello stesso giorno si celebrano le nozze e quella stessa notte durante il viaggio di ritorno sulla nave che aveva portato l\u00ec il principe, Marina resta tutta sola sul ponte a pensare alla sua vita. Ora che il principe ha sposato la principessa, secondo quello che le ha detto la strega, lei \u00e8 condannata a morire diventando spuma di mare, appena il sole sorger\u00e0.\nMa non tutto \u00e8 perduto, infatti Fritz non l'ha mai persa di vista da quando si \u00e8 trasformata. Una volta saputo del matrimonio ha avvertito le sorelle di Marina e loro hanno escogitato un piano per salvare la sorella dal tremendo destino che l'attende. Si recano da lei con un pugnale, spiegando che sono andate dalla strega per chiederle di rompere l'incantesimo di cui lei \u00e8 vittima, e lo hanno ottenuto in cambio dei loro capelli. Le dicono che deve uccidere il principe con il pugnale e bagnarsi le gambe con il sangue, cos\u00ec potr\u00e0 ritornare ad essere una sirena, ma deve farlo prima del sorgere del sole. Poi le sorelle e Fritz se ne vanno lasciando Marina da sola e indecisa. Lei guarda l'orizzonte e vede che \u00e8 gi\u00e0 illuminato, e capisce che l'alba \u00e8 vicina. Quindi Marina decide di fare quello che le hanno detto le sorelle, cio\u00e8 uccidere il principe.\nCon il cuore in gola Marina scende sotto coperta e una volta giunta alla tenda dove dormono gli sposi si avvicina al letto e alza il pugnale e si prepara cos\u00ec a colpire. Quando per\u00f2 vede il viso del principe, a Marina tornano in mente tutti i bellissimi momenti passati con lui in quei due mesi e cos\u00ec l'amore che prova per il principe blocca le sue mani e le impedisce di ucciderlo. Quando ritorna sul ponte Marina pensa che torner\u00e0 di nuovo a far parte del suo mondo anche se dissolta in spuma di mare, e poi getta in acqua il pugnale che subito scomparve emanando una luce che sveglia il principe. Spaventato, sale sul ponte e vede Marina sul parapetto e la chiama. Marina lo sente ma non si ferma e si getta in mare. Mentre il principe sta per tuffarsi per riportare Marina a bordo, vede dal parapetto un pezzo della sua coda e la spilla a forma di fiore con una perla datale dal padre il giorno del suo quindicesimo compleanno, quando tutto aveva avuto inizio. In quel momento sorge il sole e quando la luce illumina il corpo di Marina che sta sprofondando accade quello che le aveva detto la strega. Il suo cuore si spezza, e il suo corpo si dissolve in tanta spuma di mare.\nMa prima di sparire per sempre, sul volto di Marina compare un bellissimo sorriso, e mentre la spuma sollevata dal vento si alza in cielo, il principe la vede. Vedendo la perla e il pezzo di coda, comprende che era proprio lei la donna che lo aveva salvato. Il principe con il cuore infranto non pu\u00f2 far altro che guardare Fritz che insegue la spuma, ma si racconta che lo spirito di Marina non si sia dissolto come il suo corpo, e che il suo coraggio e la sua bont\u00e0 sono ancora vivi nella fantasia di tutti i bambini.\nProduzione.\nIl film si distingue per la sua rispondenza alla trama e alla filosofia che sta alla base della fiaba di Hans Christian Andersen.\nPresenta alcune riprese della citt\u00e0 di Copenaghen (tra cui anche la celebre statua della Sirenetta) all'inizio e alla fine della storia.\n\u00c8 stato il primo anime ad aver avuto una donna, Reiko Okuyama, come direttore delle animazioni.\nDistribuzione.\nEdizione italiana.\nEsistono due doppiaggi italiani del film, uno eseguito nel 1979 per il cinema (successivamente distribuito in VHS dalla Scarab srl di Roma) e uno negli anni novanta per l'uscita in VHS, edita da Stardust nella collana \"Fantastimondo\". Le differenze di doppiaggio tra le due versioni sono essenzialmente tre: \nCollegamenti esterni.\n "}
{"id": "3220709", "revid": "7", "url": "https://it.wikipedia.org/wiki?curid=3220709", "title": "The Million Dollar Quartet", "text": ""}
{"id": "3220710", "revid": "31360", "url": "https://it.wikipedia.org/wiki?curid=3220710", "title": "Intensit\u00e0 di energia", "text": ""}
{"id": "3220717", "revid": "767487", "url": "https://it.wikipedia.org/wiki?curid=3220717", "title": "Valerij Voronin", "text": "Nell'estate del 1968 sub\u00ec un grave incidente automobilistico dal quale si riprese fisicamente ma che lo lasci\u00f2 segnato psicologicamente. Divenne un accanito bevitore e nel maggio del 1984, all'et\u00e0 di 44 anni, fu trovato assassinato. Le indagini sul suo omicidio non condussero mai ad alcun indizio.\nCarriera.\nClub.\nDurante la sua carriera ha vestito solo la maglia del Torpedo Mosca, con cui ha ottenuto 219 presenze e 26 reti.\nNazionale.\nCon la Nazionale sovietica conta 66 presenze e 5 reti."}
{"id": "3220722", "revid": "119324964", "url": "https://it.wikipedia.org/wiki?curid=3220722", "title": "UCI World Tour 2011", "text": "L'UCI World Tour 2011 \u00e8 stata la prima edizione del nuovo circuito organizzato dall'UCI, che sostituisce il calendario mondiale. Alle ventisei prove dell'anno precedente si \u00e8 aggiunto il Tour of Beijing.\nSquadre.\nLe squadre che vi parteciparono furono diciotto, rappresentanti undici diversi Paesi.\nWild Card.\nVentitr\u00e9 squadre poterono partecipare su invito degli organizzatori a singole manifestazioni, senza competere per i titoli generali:\nClassifiche.\n\"Aggiornate all'11 febbraio 2012.\""}
{"id": "3220723", "revid": "287204", "url": "https://it.wikipedia.org/wiki?curid=3220723", "title": "Stefan Cambal", "text": ""}
{"id": "3220724", "revid": "767487", "url": "https://it.wikipedia.org/wiki?curid=3220724", "title": "White Roses", "text": "White Roses \u00e8 un cortometraggio del 1910 diretto da Frank Powell e (non confermato) da David W. Griffith. Il film era interpretato da Mary Pickford.\nProduzione.\nIl film fu prodotto dalla Biograph Company.\nDistribuzione.\nIl film fu distribuito (secondo IMDB) dalla General Film Company; secondo Silent Era, direttamente dalla Biograph Company. Usc\u00ec nelle sale statunitensi il 22 dicembre 1910: veniva presentato in sala in split reel insieme al cortometraggio \"The Recreation of an Heiress\", diretto da Frank Powell."}
{"id": "3220727", "revid": "287204", "url": "https://it.wikipedia.org/wiki?curid=3220727", "title": "Josef Ctyroky", "text": ""}
{"id": "3220735", "revid": "287204", "url": "https://it.wikipedia.org/wiki?curid=3220735", "title": "Zoltan Peter", "text": ""}
{"id": "3220736", "revid": "287204", "url": "https://it.wikipedia.org/wiki?curid=3220736", "title": "Laszlo Disztl", "text": ""}
{"id": "3220737", "revid": "287204", "url": "https://it.wikipedia.org/wiki?curid=3220737", "title": "Peter Hannich", "text": ""}
{"id": "3220738", "revid": "287204", "url": "https://it.wikipedia.org/wiki?curid=3220738", "title": "Gyozo Burcsa", "text": ""}
{"id": "3220742", "revid": "287204", "url": "https://it.wikipedia.org/wiki?curid=3220742", "title": "Jozsef Szendrei", "text": ""}
{"id": "3220743", "revid": "287204", "url": "https://it.wikipedia.org/wiki?curid=3220743", "title": "Gyorgy Bognar", "text": ""}
{"id": "3220744", "revid": "1632387", "url": "https://it.wikipedia.org/wiki?curid=3220744", "title": "Savoia (regione storica)", "text": "La Savoia (in francese \"Savoie\" o \"Pays de Savoie\", in savoiardo \"Savou\u00e8\") \u00e8 una regione storica situata nelle Alpi Occidentali. Fa parte della Francia a partire dal 1860, quando \u00e8 stata ceduta dal Regno di Sardegna con il trattato di Torino.\nComprende i dipartimenti dell'Alta Savoia e della Savoia.\nEtimologia.\n e che significhi \"paese coperto di abeti\" La Sapaudia era la regione che designava la zona tra il dipartimento dell'Ain, il fiume Rodano, la zona del lago Lemano, e il massiccio del Giura.\nLingue della Savoia.\nLa lingua della cultura in Savoia \u00e8 sempre stato il francese, ufficialmente dall'Editto di Rivoli del 25 ottobre 1561; per\u00f2 la popolazione montana ha soprattutto parlato in savoiardo, un dialetto del francoprovenzale. Inoltre il paese di Vallorcine \u00e8 stato colonizzato nel XIII secolo dai Walser, provenienti dal Distretto di Goms in Canton Vallese (Svizzera).\nStoria.\nLa Savoia, durante il periodo del dominio del sacro romano impero, fu amministrata dalla contea di Savoia, che comprendeva anche la valle d'Aosta e alcune aree del Piemonte. La contea di Savoia si espanse diventando il ducato di Savoia prima, e il Regno di Sardegna poi, dopo il trattato di Londra del 1718 e il trattato dell'Aia del 1720. \nDurante le guerre napoleoniche la Savoia entr\u00f2 sotto il controllo francese, per poi ritornare sotto il controllo del regno di Sardegna. Questo regno fu quello che port\u00f2 all'unificazione dell'Italia, ma durante questo periodo dovette cedere la Savoia alla Francia dopo un plebiscito, insieme a Nizza. \nDurante la seconda guerra mondiale la Savoia fu occupata temporaneamente dall'Italia, poi dalla Germania e infine ritorn\u00f2 alla Francia.\nMovimenti indipendentisti e autonomisti savoiardi.\nIl principale partito indipendentista \u00e8 la \"Ligue savoisienne\", fondato nel 1995, che considera decaduto il Trattato di Torino del 1860, in quanto la Francia non lo ha rinnovato in seguito alla seconda guerra mondiale come richiesto per i trattati che dovevano rimanere in vigore con l'Italia in base al Trattato di Parigi tra Potenze alleate e Italia del 1947.\nIl principale partito autonomista \u00e8 il \"Mouvement R\u00e9gion Savoie\" (\"MRS\"), fondato nel 1972, che preme per la unificazione dei due dipartimenti della Savoia e dell'Alta Savoia in un'unica regione.\nIl 18 giugno 2014 il Governo Provvisorio dello Stato di Savoia \u00e8 stato ammesso nell'Organizzazione delle nazioni e dei popoli non rappresentati (UNPO)."}
{"id": "3220745", "revid": "287204", "url": "https://it.wikipedia.org/wiki?curid=3220745", "title": "Gyula Hajszan", "text": ""}
{"id": "3220746", "revid": "1452073", "url": "https://it.wikipedia.org/wiki?curid=3220746", "title": "3rd Super Robot Wars Alpha", "text": " \u00e8 un videogioco per PlayStation 2 \u00e8 l'ultimo gioco della serie \"Super Robot Wars\" \"Alpha\". \"3rd Super Robot Wars Alpha\", o semplicemente, \"Alpha 3\", contiene uno dei pi\u00f9 ampi set di personaggi messi insieme per un titolo di \"Super Robot Wars\". Le serie che deubttano in questo titolo sono \"Mobile Suit Gundam SEED\", \"King of Braves GaoGaiGar Final\", \"Cyber Troopers Virtual On Marz\" e \"Cyber Troopers Virtual On Oratorio Tangram\".\nTrama.\nLa trama del videogioco \u00e8 raccontata nel corso dei titoli precedenti, dato che \"Alpha 3\" si concentra principalmente sugli eventi delle seguenti serie: \"Gundam Seed\", \"Dancougar\", \"Macross 7\", \"Jeeg robot d'acciaio\", \"\", \"Gunbuster\", \"GaoGaiGar\", \"Combattler V\", \"Vultus V\", \"General Daimos\" e \"Ideon\". Tuttavia c'\u00e8 una trama generale che viene raccontata sullo sfondo delle varie serie. Il gioco inizia alla fine della \"guerra dei sigilli\" (vista in\"2nd Super Robot Wars Alpha\") con l'equipaggio della Ral Kalium giunta su di una struttura a forma di anello in un campo di asteroidi. Questo Crossgate (questo \u00e8 il suo nome) permette all'Excelion (che \u00e8 esploso alla fine del primo titolo della serie Alpha) ed alla sua truppa di riapparire nonostante l'\"assenza\" di due anni. Il videogioco a questo punto fa un riassunto degli eventi dei precedenti videogiochi ed, a seconda del personaggio che il giocatore ha scelto all'inizio del gioco, inizia il gioco vero e proprio. Man mano che la storia va avanti gli eroi del videogioco si troveranno a combattere contro \"Akashic Record\" per fermare la distruzione della galassia."}
{"id": "3220747", "revid": "287204", "url": "https://it.wikipedia.org/wiki?curid=3220747", "title": "Kalman Kovacs", "text": ""}
{"id": "3220748", "revid": "287204", "url": "https://it.wikipedia.org/wiki?curid=3220748", "title": "Jozsef Andrusch", "text": ""}
{"id": "3220750", "revid": "287204", "url": "https://it.wikipedia.org/wiki?curid=3220750", "title": "Gyorgy Mezey", "text": ""}
{"id": "3220755", "revid": "913245", "url": "https://it.wikipedia.org/wiki?curid=3220755", "title": "Nuoto ai XVI Giochi asiatici", "text": "Il nuoto ai Giochi asiatici 2010 si \u00e8 svolto dal 13 al 18 novembre nell'impianto \"Aoti Aquatics Centre\" di Canton e ha visto lo svolgimento di 38 gare, 19 maschili e 19 femminili."}
{"id": "3220762", "revid": "1714743", "url": "https://it.wikipedia.org/wiki?curid=3220762", "title": "Alessandra di Hannover", "text": "Famiglia.\nAlessandra era la seconda figlia femmina di Ernesto Augusto, Principe Ereditario di Hannover (1845\u20131923) e della Principessa Thyra di Danimarca (1853\u20131933), la minore delle figlie femmine di Cristiano IX di Danimarca (1818\u20131906) e Luisa d'Assia-Kassel (1817\u20131898). Alessandra era una bis-bisnipote di Giorgio III del Regno Unito (1738\u20131820) e Carlotta di Meclemburgo-Strelitz (1744\u20131818).\nMatrimonio e figli.\nAlexandra spos\u00f2 7 giugno del 1904 a Gmunden, nell'Austria-Ungheria Federico Francesco, IV Granduca di Meclemburgo-Schwerin (1882\u20131945), figlio di Federico Francesco III, Granduca di Meclemburgo-Schwerin e di sua moglie la Granduchessa Anastasija Michajlovna di Russia. Alessandra e Federico Francesco ebbero cinque figli:"}
{"id": "3220763", "revid": "2206963", "url": "https://it.wikipedia.org/wiki?curid=3220763", "title": "Reyer Venezia 1971-1972", "text": "Informazioni relative alla squadra di pallacanestro italiana Reyer Venezia nella stagione 1971-1972.\nRosa 1971-72.\nAllenatore:\nPiazzamenti.\n4\u00ba nel Campionato 1971-72"}
{"id": "3220765", "revid": "46291", "url": "https://it.wikipedia.org/wiki?curid=3220765", "title": "Rhamnus cathartica", "text": "Lo Spino cervino (Rhamnus cathartica ) \u00e8 una pianta arborea, appartenente alla famiglia delle Ramnacee, originaria dell'Europa e dell'Asia.\nDistribuzione e habitat.\nPresente nelle siepi ed ai margini dei boschi submontani, soprattutto nel settentrione. Predilige terreni calcarei, anche poveri e ghiaiosi, tendenzialmente aridi.\nMorfologia.\n\u00c8 un arbusto alto fino a 3\u20134\u00a0m con radice ramificata legnosa, caule cilindrico, rami piuttosto numerosi ed opposti, terminati all'apice da una spina situata fra le due branche dell'ultima biforcazione e pubescenti nella loro parte pi\u00f9 giovane.\nLe foglie sono alterne, opposte e molto ravvicinate, con stipole lesiniformi e caduche, picciolo pubescente superiormente scanalato, il lembo di regola \u00e8 lungo il doppio del proprio picciuolo, ovato o ellittico, ottuso o brevemente acuminato con margine leggermente crenato seghettato, nervature pennate, pubescenti sulla pagina inferiore, mentre la superiore \u00e8 glabra.\nI fiori sono in fascetti all'ascella delle prime 2-3 coppie di foglie del ramo nuovo dell'anno. Sono dioici per aborto, verdognoli, lunghi 3\u20134\u00a0mm con ricettacola a coppa, che ha al bordo 4 sepali e 4 petali lunghi 1\u00a0mm, lanceolati, giallo verdi, pi\u00f9 brevi del calice, alterni coi sepali e appena visibili. Dai fiori maschili ad ogni petalo \u00e8 sovrapposto uno stame ben sviluppato ed il pistillo \u00e8 ridottissimo, i femminili hanno gli stami sterili, il pistillo di quattro carpelli riuniti e stilo diviso in alto.\nIl frutto \u00e8 una bacca rivestita in parte da una coppa ricettacolare persistente, subglobosa, con diametro di 6\u20138\u00a0mm di colore nero a maturazione, con endocarpo cartilagineo, quadriloculare o anche biloculare per aborto di logge; ogni loggia ha un seme segnato da un solco dorsale.\nSpecie simili.\nPu\u00f2 essere confusa con \"Paliurus spina-christi\" ma quest'ultima ha il frutto secco e ad ala larga, oppure con \"Pyracantha coccinea\" che ha la drupa giallo-rossa\nPrincipi attivi.\nI frutti sia freschi che essiccati contengono antrachinoni, ramnoxantina, ramnoemodina, principi amari, ramnocatartina, sostanze coloranti (verde vescica), crisoramnina, ramnonigrina, quercitina, glucosio, acido succinico, succinato di calcio, resina, olio grasso ed altre sostanze.\nUsi.\nVengono utilizzati i frutti in infusi o sciroppi a scopi lassativi, hanno anche effetti diuretici. Il sovradosaggio produce effetti collaterali quali vomito, dolori addominali e violente scariche diarroiche. Anche le bacche contengono molti dei principi sopra indicati, ma provocano effetti collaterali simili a quelli dati dalla corteccia fresca. Il legno molto duro da lavorare, trova impiego nei lavori di tornio ed ebanisteria."}
{"id": "3220768", "revid": "287204", "url": "https://it.wikipedia.org/wiki?curid=3220768", "title": "Urlo e non mi senti", "text": "Urlo e non mi senti \u00e8 un brano musicale della cantante italiana Alessandra Amoroso, estratto come secondo singolo dal suo terzo album, \"Il mondo in un secondo\". Il brano \u00e8 stato scritto da Francesco Silvestre, mentre le musiche sono state composte dallo stesso Silvestre assieme a Enrico Zapparoli dei Mod\u00e0, per la produzione di Pino Perris.\nIl brano.\nLa pubblicazione viene annunciata dalla Sony tramite il sito ufficiale il 18 novembre 2010. Il brano nasce dalla collaborazione di Alessandra Amoroso con i Mod\u00e0, ed in particolare con Francesco Silvestre. L'incontro fra i due artisti \u00e8 avvenuto in occasione dei \"Wind Music Awards 2010\", momento in cui Silvestre ha offerto la canzone alla cantante.\nNel 2011 i Mod\u00e0 incidono la loro versione live nel loro album \"Viva i romantici\".\nIl brano viene incluso nella compilation Radio Italia Gold Edition nel 2015.\nIl video.\nDel singolo \u00e8 stato realizzato anche un video musicale, pubblicato in anteprima su MSN all'inizio di dicembre 2010. Il video \u00e8 stato girato da Marco Salom e Roberto \"Saku\" Cinardi ed \u00e8 ambientato in uno studio di ripresa in Milano.\nVersione spagnola.\nGrito y no Me Escuchas \u00e8 un brano musicale della cantante italiana Alessandra Amoroso, versione tradotta in lingua spagnola del brano \"Urlo e non mi senti\" scritta da Francesco Silvestre, cantante dei Mod\u00e0, contenuta nell'album \"Il mondo in un secondo\", pubblicato dalla cantante nel 2010.\nIl brano.\nLa pubblicazione del brano avviene il 15 maggio 2015 occupando per oltre sei settimane la classifica dei brani maggiormente trasmessi dalle radio latino - americane, in particolar modo in Messico, dove, partendo dalla posizione #44 nella prima settimana arriva fino a raggiungere la #22.\nIl video.\nLo stesso giorno di pubblicazione del singolo, viene pubblicato anche il videoclip del singolo, diretto con la regia di Gaetano Morbioli e girato nel centro storico di Lecce. Il videoclip supera un milione di visualizzazioni."}
{"id": "3220775", "revid": "767487", "url": "https://it.wikipedia.org/wiki?curid=3220775", "title": "Nicola Tagger", "text": "Biografia.\nIl tenore Nicola Tagger si \u00e8 distinto per le sue eclettiche qualit\u00e0 vocali e musicali e per la sua prestanza fisica e padronanza nel cantare in varie lingue. Tre sono i paesi che hanno influenzato la sua arte e la sua personalit\u00e0: la Bulgaria, paese di nascita (a Pazard\u017eik), Israele, dove emigr\u00f2 (visse e lavor\u00f2 in un kibutz) e l'Italia, dove si stabil\u00ec definitivamente e dove tuttora vive a Milano.\nInizi\u00f2 a Tel Aviv i suoi studi e li complet\u00f2 a Milano con il maestro Binetti. \nHa debuttato a Roma nel 1956 in una stagione minore come duca di Mantova in \"\"Rigoletto\", la sua opera pi\u00f9 eseguita con circa trecento recite in tutto il mondo. Notato dalla direzione del teatro dell'opera di Roma, pochi mesi dopo cant\u00f2 gi\u00e0 nel suddetto teatro in \"Madama Butterfly\" con Rina Gigli, figlia di Beniamino Gigli.\nHa cantato in tutti i maggiori teatri d'Italia: da La Scala di Milano al Comunale di Firenze, dal San Carlo di Napoli alle terme di Caracalla a Roma e in tutti i teatri pi\u00f9 importanti d'europa e in molti teatri del mondo.\nIl suo repertorio comprende circa ottanta opere ed un numero rilevante di musiche concertistiche, sinfoniche e da camera.\nNicola Tagger \u00e8 stato il primo tenore a riesumare opere come \"Maria di Rohan\" e \"Maria Stuarda\" di Donizetti, \"Otello\" di Rossini al festival di Wexford, \"Zelmira\" dello stesso compositore, \"Benvenuto Cellini\" di Berlioz in Italia, \"Mitridate re di Ponto\" di Mozart in Germania cos\u00ec come \"Deidamia\" di H\u00e4ndel e ancora \"I soldati\"\" di B.A.Zimmerman. \nNel 1967 Cellini ricompare in Italia: \u00e8 il San Carlo di Napoli, attivamente impegnato in quegli anni a riportare in vita il coevo melodramma italiano, a raccogliere la sfida.\nIl Cellini scelto \u00e8 Nicola Tagger, volenteroso tenore bulgaro di formazione italiana, dotato di una terza acuta facile e svettante, spesso impegnato in Italia nei ruoli \u201cimpossibili\u201d dell'operismo romantico (privi all'epoca di veri specialistici). Sebbene ci siano state interpretazioni migliori, il grande tenore bulgaro \u00e8 ben riuscito a interpretare il ruolo del Cellini, raccogliendo il plauso della critica"}
{"id": "3220778", "revid": "486946", "url": "https://it.wikipedia.org/wiki?curid=3220778", "title": "William Adama", "text": ""}
{"id": "3220780", "revid": "282094", "url": "https://it.wikipedia.org/wiki?curid=3220780", "title": "Frederick Reiser", "text": ""}
{"id": "3220783", "revid": "339392", "url": "https://it.wikipedia.org/wiki?curid=3220783", "title": "Sofia Airport", "text": ""}
{"id": "3220786", "revid": "61051", "url": "https://it.wikipedia.org/wiki?curid=3220786", "title": "Lennart Meri Tallinn Airport", "text": ""}
{"id": "3220791", "revid": "765341", "url": "https://it.wikipedia.org/wiki?curid=3220791", "title": "Olga di Hannover", "text": "Famiglia d'origine.\nSuo padre era Ernesto Augusto, duca di Cumberland, figlio del principe ereditario di Hannover Giorgio e della duchessa Maria di Sassonia-Altenburg; sua madre era la principessa Thyra di Danimarca, figlia del re Cristiano IX di Danimarca e della principessa Luisa d'Assia-Kassel.\nLa principessa Olga non si spos\u00f2 mai e visse tutta la vita presso la sua famiglia natale."}
{"id": "3220794", "revid": "196390", "url": "https://it.wikipedia.org/wiki?curid=3220794", "title": "Aeroporto di Toulouse-Blagnac", "text": ""}
{"id": "3220797", "revid": "22416", "url": "https://it.wikipedia.org/wiki?curid=3220797", "title": "Locomotiva FdS LDe", "text": ""}
{"id": "3220800", "revid": "73843", "url": "https://it.wikipedia.org/wiki?curid=3220800", "title": "Cascina Costa", "text": ""}
{"id": "3220802", "revid": "124786009", "url": "https://it.wikipedia.org/wiki?curid=3220802", "title": "Andromedidi di giugno", "text": "Le Andromedidi di giugno sono un sciame meteorico: il periodo di visibilit\u00e0 dello sciame \u00e8 tra il 10 e il 14 giugno, il radiante \u00e8 situato tra le stelle Upsilon e Omega della costellazione di Andromeda e il picco capita attorno al 12-13 giugno.\nSecondo Zdenek Sekanina e Donald K. Yeomans il picco capiterebbe attorno al 14,4 giugno (longitudine solare 82,3\u00b0) con il radiante a 01 H 20 M di Ascensione retta e + 41,8\u00b0 di Declinazione, le meteore dello sciame hanno una velocit\u00e0 geocentrica di .\nLo sciame deriva dalla cometa non periodica C/1983 J1 Sugano-Saigusa-Fujikawa: questa cometa il 12 giugno 1983 \u00e8 passata a meno di 9.400.000\u00a0km dalla Terra, la piccola distanza MOID ha fatto s\u00ec che vari astronomi abbiamo ipotizzato e calcolato l'esistenza di questo sciame gi\u00e0 pochi giorni dopo la scoperta della cometa. \nLo sciame \u00e8 ancora da confermare definitivamente."}
{"id": "3220807", "revid": "1418004", "url": "https://it.wikipedia.org/wiki?curid=3220807", "title": "Premio Mediterraneo", "text": "Il Premio Mediterraneo (nell'originale francese Prix M\u00e9diterran\u00e9e) \u00e8 un premio letterario francese istituito nel 1984 e viene assegnato ogni anno a un libro in prosa e in lingua francese (romanzo, saggio, memorie o novelle) su un tema del Mediterraneo.\nIl \"Premio Mediterraneo per stranieri\" (\"Prix M\u00e9diterran\u00e9e \u00e9tranger\") istituito nel 1992, viene assegnato a un autore non francese del Mediterraneo la cui opera \u00e8 tradotta in francese.\nI premi vengono compensati con 5000 \u20ac per il primo e di 3000 \u20ac per gli stranieri. La giuria si riunisce due volte all'anno a Parigi: una volta in primavera, per creare una selezione di non pi\u00f9 di cinque autori, e prima dell'estate, per dare i verdetti del premio.\nIl Premio Mediterraneo ha contribuito con 25 anni per promuovere la cultura mediterranea attraverso i libri. Il Premio Mediterraneo promosso dal Consiglio culturale dell'Unione per il Mediterraneo (UPM - Conseil Culturel de l'Union pour la M\u00e9diterran\u00e9e), con il sostegno della citt\u00e0 di Perpignan e l'istituto regionale del Languedoc-Roussillon (Consiglio Generale dei Pirenei Orientali, Consiglio regionale del Fondo per Epargne Languedoc-Roussillon). La Giuria del Premio Mediterraneo, presieduta da Andr\u00e9 Brincourt, che ha tra i suoi membri, Dominique Fernandez e Jean-Christophe Rufin dell'Accademia di Francia, l'accademico Tahar Ben Jelloun (vincitore del Premio Goncourt nel 1987), Olivier e Patrick Poivre d'Arvor, Amin Maalouf (vincitore del Premio Goncourt nel 1993), Jean-Louis Debr\u00e9, presidente del Consiglio costituzionale e Jean-Marc Pujol, sindaco di Perpignan, si \u00e8 riunisce a Parigi, nei saloni dell'Hotel Marigny, la sede del Consiglio culturale dell'Unione per il Mediterraneo presieduto dall'ex ministro Renaud Muselier, vice sindaco e deputato di Marsiglia."}
{"id": "3220808", "revid": "767487", "url": "https://it.wikipedia.org/wiki?curid=3220808", "title": "The Lesson (film 1910)", "text": "The Lesson \u00e8 un cortometraggio muto del 1910 diretto da David W. Griffith.\nTrama.\nIl pi\u00f9 grande desiderio dell'anziano reverendo Hollister sarebbe quello di vedere il figlio James abbracciare la sua stessa professione. Ma il giovane, anche se maschera con il padre le sue vere attitudini, non ama quella vita di fede e preferisce passare il suo tempo nei bar. Sua sorella Ruth conosce la verit\u00e0, ma tace. E, quando, tempo dopo, vede aggravarsi le condizioni del padre, si fa forza per andare a cercare il fratello nei bassifondi. James si trova nei guai per aver colpito il barista che cade battendo la testa contro la barra del bancone. Ruth porta a casa il fratello e ferma la polizia che lo sta per arrestare, implorando i poliziotti di lasciarlo vedere per l'ultima volta il padre sul letto di morte. Ignaro, il reverendo esala l'ultimo respiro convinto che il figlio seguir\u00e0 le sue orme.\nProduzione.\nIl film venne girato nel New Jersey, a Fort Lee, prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche acronimo il 19 dicembre 1910."}
{"id": "3220809", "revid": "709565", "url": "https://it.wikipedia.org/wiki?curid=3220809", "title": "Schiranna", "text": ""}
{"id": "3220811", "revid": "1656773", "url": "https://it.wikipedia.org/wiki?curid=3220811", "title": "Maria Luisa di Hannover", "text": "Biografia.\nInfanzia.\nSuo padre era Ernesto Augusto, duca di Cumberland, figlio di Giorgio V di Hannover, e di sua moglie Maria di Sassonia-Altenburg; sua madre era la principessa Thyra di Danimarca, figlia di Cristiano IX di Danimarca, e di sua moglie, la principessa Luisa d'Assia-Kassel.\nMaria Luisa \u00e8 una pro-pro nipote di Giorgio III del Regno Unito e di Carlotta di Meclemburgo-Strelitz.\nMatrimonio.\nSpos\u00f2, il 10 luglio 1900 a Gmunden, il principe Massimiliano di Baden, figlio del principe Luigi Guglielmo di Baden, fratello minore del granduca Federico I di Baden, e della moglie Maria di Leuchtenberg. Alla morte dello zio, essendo il cugino Federico II senza figli, Maximilian divenne il principe ereditario.\nDiscendenza.\nDal matrimonio tra Maria Luisa e il principe Massimiliano di Baden nacquero due figli:"}
{"id": "3220816", "revid": "125616628", "url": "https://it.wikipedia.org/wiki?curid=3220816", "title": "Alejandro Da Silva", "text": "Inizi\u00f2 a 8 anni nella scuola calcio Cerro Porteno del club della Prima Divisione del Paraguay, club dove \u00e8 rimase fino alla met\u00e0 del 2000, quando firm\u00f2 per l'Udinese, club italiano, dopo le sue buone prestazioni dalla selezione under 17 del suo paese nella categoria Coppa del mondo.\nAl suo arrivo all'Udinese ci furono problemi con il suo passaporto portoghese, per cui trascorse sei mesi senza giocare. Nel 2001 inizi\u00f2 a giocare per il suo nuovo club, ma questa volta fu escluso quasi subito dal progetto tecnico e venne quindi ceduto al US Foggia, club italiano di Serie C1 girone B. Nel Foggia riusc\u00ec a segnare 11 gol in 43 partite fino a met\u00e0 del 2005, quando cambi\u00f2 club e si trasfer\u00ec alla Sambenedettese Calcio in serie C1 dove segn\u00f2 solo 1 gol in 10 partite.\nA fine 2005 lasci\u00f2 l'Italia per tornare al Cerro Porteno, dove contribu\u00ec alla vittoria del campionato con 5 gol in 12 partite."}
{"id": "3220822", "revid": "1305772", "url": "https://it.wikipedia.org/wiki?curid=3220822", "title": "Rari Nantes Savona 2009-2010", "text": "Questa voce raccoglie le informazioni riguardanti la Rari Nantes Savona nelle competizioni ufficiali della stagione 2009-2010.\nOrganigramma societario.\nArea direttiva\nArea organizzativa\nArea tecnica\nRosa.\nPrima squadra anno 2009-2010"}
{"id": "3220823", "revid": "394", "url": "https://it.wikipedia.org/wiki?curid=3220823", "title": "Billboard Japan Hot 100", "text": "La Japan Hot 100 \u00e8 la classifica dei cento singoli pi\u00f9 venduti in Giappone, redatta dal settimanale \"Billboard\" e \"Hanshin Contents Link\" dal febbraio 2008. \u00c8 aggiornata ogni mercoled\u00ec sul sito billboard-japan.com, e ogni gioved\u00ec sul sito billboard.com.\n\u00c8 sorta sul modello della U.S. Billboard Hot 100. I dati sono rilevati dalle vendite delle confezioni CD e dai livelli di ascolti radiofonici. I singoli che sfondano in testa alla graduatoria confluiscono prevalentemente dall'ambiente giapponese e difficilmente si tratta di successi esteri. Nella settimana del 5 maggio 2008, \"Bleeding Love\" di Leona Lewis \u00e8 stato il primo singolo di un artista internazionale ad arrivare alla numero 1. La classifica \u00e8 compilata settimanalmente utilizzando i dati forniti da 3.900 punti vendita (ad aprile 2020). Gli unici altri successi di artisti occidentali ad arrivare in vetta in Giappone da allora sono stati \"Blame It on the Girls\" di Mika il 28 settembre 2009, \"Born This Way\" di Lady Gaga l'11 aprile 2011 e \"Glad You Came\" dei The Wanted il 20 maggio 2013."}
{"id": "3220825", "revid": "1573940", "url": "https://it.wikipedia.org/wiki?curid=3220825", "title": "Caecilia nigricans", "text": "Caecilia nigricans \u00e8 un anfibio della famiglia Caeciliidae.\nDistribuzione e habitat.\nLa specie si trova in Colombia, in Ecuador e Panama, dove occupa vari habitat umidi, tropicali o subtropicali."}
{"id": "3220826", "revid": "288300", "url": "https://it.wikipedia.org/wiki?curid=3220826", "title": "Alejandro Dami\u00e1n Da Silva", "text": ""}
{"id": "3220829", "revid": "1573940", "url": "https://it.wikipedia.org/wiki?curid=3220829", "title": "Caecilia thompsoni", "text": "Caecilia thompsoni \u00e8 un anfibio della famiglia Caeciliidae.\nDescrizione.\nLa cecilia \u00e8 un anfibio vermiforme e per questo motivo si muove con movimenti\nondulatori del corpo. La si classifica infatti nell'ordine degli apodi, cio\u00e8 anfibi dall'aspetto\ndi lombrichi. Il suo nome in latino significa \"cieca\", come appunto \u00e8. Essa, al contrario delle altre specie,\npu\u00f2 arrivare a vivere fino a cento anni. Su tutto il suo corpo, sono presenti dei piccoli anellini, proprio\ncome quelli che hanno i lombrichi. La Caecilia thompsoni mangia piccoli insetti che trova nelle\nforeste e a volte, se gi\u00e0 morti, mangia anche suoi simili.\nDistribuzione e habitat.\nLa specie si trova in Colombia, dove occupa vari habitat umidi, tropicali o subtropicali. \u00e8 la specie pi\u00f9 grande del suo genere, potendo raggiungere la lunghezza di 1,5 m ed il peso di 1\u00a0kg.\nVive in foreste pluviali o comunque in regioni temperate e vicino all'acqua."}
{"id": "3220830", "revid": "767487", "url": "https://it.wikipedia.org/wiki?curid=3220830", "title": "Dove comincia la notte", "text": "Dove comincia la notte \u00e8 un film del 1991 diretto da Maurizio Zaccaro.\nTrama.\nIrving Crosley, un ragazzo italoamericano, torna a Davenport (Iowa) per firmare la cessione della casa del padre, appena deceduto, alla famiglia di Glenda Mallory, una studentessa che si era tolta la vita molti anni prima e che aveva avuto una relazione con suo padre. Lo scandalo che aveva generato questa vicenda aveva costretto Irving e sua madre ad andarsene dalla citt\u00e0 e trasferirsi altrove. In molti nel quartiere sono certi che lo spirito della ragazza viva ancora in quella casa, ma Irving non sembra credere a queste superstizioni; questo dubbio, alimentato dal fatto che altri ancora pensano che Glenda non sia morta, convince Irving a indagare sul fatto, giungendo a una verit\u00e0 straziante che porter\u00e0 il ragazzo alla follia.\nProduzione.\nIl film, sceneggiato da Pupi Avati, \u00e8 stato girato a Davenport (Iowa) con la stessa troupe di \"Bix\", diretto dallo stesso Avati.\nDistribuzione.\nIl film \u00e8 stato distribuito nel circuito cinematografico italiano il 10 settembre del 1991.\nPrima dell'arrivo nelle sale, il film era stato proiettato in anteprima il 3 settembre del 1991 nella giornata d'apertura della Mostra del Cinema di Venezia, dove venne presentato fuori concorso.\nAccoglienza.\nIncassi.\nIl film ha riscosso un discreto successo di pubblico, risultando il 64\u00b0 miglior incasso al botteghino italiano della stagione cinematografica 1991-92."}
{"id": "3220831", "revid": "599013", "url": "https://it.wikipedia.org/wiki?curid=3220831", "title": "Abdoulaye Camara", "text": "Carriera.\nClub.\nTrascorre la carriera tra Mali, Slovenia, Italia (un paio di apparizioni con la casacca dell'Udinese a fine anni novanta, poi in Serie C col Castel di Sangro), Belgio, Francia e Sudafrica: trascorre gli ultimi anni tra la quinta e la sesta divisione del campionato francese."}
{"id": "3220840", "revid": "6923", "url": "https://it.wikipedia.org/wiki?curid=3220840", "title": "Sverigetopplistan", "text": "La Sverigetopplistan, conosciuta in precedenza come Topplistan e Hitlistan, \u00e8 la classifica ufficiale per il mercato musicale in Svezia, creata nell'ottobre 2007 e fondata sui dati di vendita offerti dalla Swedish Recording Industry Association (in svedese nota come la Grammofonleverant\u00f6rernas f\u00f6rening). A partire dalla fine del 2006, la classifica tiene in considerazione anche i download legali.\nAl 2014 la classifica raggruppa le seguenti categorie:"}
{"id": "3220841", "revid": "767487", "url": "https://it.wikipedia.org/wiki?curid=3220841", "title": "The Song of the Wildwood Flute", "text": "The Song of the Wildwood Flute \u00e8 un cortometraggio muto del 1910 diretto da David W. Griffith.\nNel cast, Mary Pickford e Dark Cloud. Capo degli Abenaki, interpret\u00f2 numerosi film di Griffith. Qui, \u00e8 al suo secondo film.\nTrama.\nDove Eyes ama Gray Cloud. Preso dalla gelosia, un rivale vorrebbe uccidere Gray Cloud ma non ne ha il coraggio. Gray Cloud tuttavia cade in un burrone e il rivale non lo soccorre. Non vedendo tornare l'amato, Dove Eyes \u00e8 disperata e si ammala. Il rivale pentito torna a soccorrere Gray Cloud.\nProduzione.\nProdotto dalla Biograph Company, il film venne girato a Fishkill nello stato di New York.\nDistribuzione.\nIl film - un cortometraggio di una bobina - venne distribuito dalla General Film Company e la prima si tenne il 21 novembre 1910.\nUna copia del film - negativo 35\u00a0mm - \u00e8 conservata negli archivi cinematografici del \"Mary Pickford Institute for Film Education\".\nData di uscita.\ndate di uscita"}
{"id": "3220844", "revid": "1543377", "url": "https://it.wikipedia.org/wiki?curid=3220844", "title": "Centro internazionale di miglioramento del mais e del grano", "text": "Il Centro internazionale di miglioramento del mais e del grano (comunemente chiamato CIMMYT) \u00e8 un'organizzazione no-profit di ricerca (che include un istituto di formazione) dedicata allo sviluppo di variet\u00e0 migliorate di grano e mais e all'introduzione di pratiche agricole innovative presso i coltivatori. Il Centro ha sede a El Bat\u00e1n in Messico, al centro dell'omonimo stato ed \u00e8 uno dei 15 istituti di ricerca e formazione no-profit affiliati al CGIAR, il Gruppo consultivo sulla ricerca agricola internazionale.\nStoria.\nI primi passi verso la creazione del CIMMYT furono compiuti nel 1943 quando gli sforzi di cooperazione del governo messicano e della Fondazione Rockefeller condussero alla fondazione dell'Ufficio studi speciali, un'organizzazione appartenente al Ministero messicano dell'agricoltura. Il suo obiettivo era garantire la sicurezza alimentare in Messico e all'estero attraverso la coltura selettiva delle specie vegetali e il miglioramento del raccolto.\nIl progetto svilupp\u00f2 la collaborazione tra ricercatori messicani e internazionali e port\u00f2 all'istituzione di reti globali per testare le diverse variet\u00e0 di colture sperimentali. Un ruolo importante fu svolto dall'agronomo Egidio Rebonato, nato e formatosi in Italia, ma da anni operante in Messico.\nUno dei ricercatori dell'istituto, Norman Borlaug, svilupp\u00f2 una variet\u00e0 di grano nano che consentiva di ottenere rendimenti pi\u00f9 elevati e rispondeva meglio ai fertilizzanti rispetto alle variet\u00e0 esistenti. Le ricerche che Borlaug condusse rappresentavano l'ideale continuazione di quelle di Nazareno Strampelli, delle quali il primo era all'oscuro. Borlaug giunse a risultati analoghi a quelli di Strampelli per i quali fu insignito di un premio Nobel. Tuttavia alla base del lavoro di Borlaug vi sono i risultati ottenuti da Strampelli: infatti la variet\u00e0 \"Mentana\" era stata esportata in Messico, nello Stato di Sonora e sperimentata nella tenuta del governatore, venendo considerata la migliore tra 30-40 altre variet\u00e0 sperimentali importate: in seguito, fu una delle variet\u00e0 da cui Borlaug part\u00ec per realizzare importanti esperimenti.\nNel 1963 il programma \u00e8 stato rinominato e trasformato in CIMMYT, sebbene fosse ancora sotto la competenza del Segretariato per l'Agricoltura. Mentre la domanda internazionale cresceva e diveniva evidente che il CIMMYT necessitava di una organizzazione interna e di un aumento dei finanziamenti, nel 1966 il centro veniva riorganizzato e istituito come ente scientifico e didattico senza scopo di lucro a s\u00e9 stante.\nNei primi anni settanta, un piccolo gruppo di organizzazioni per lo sviluppo con finanziatori internazionali e fondazioni private si organizz\u00f2 nel Gruppo consultivo sulla ricerca agricola internazionale, il CGIAR, per diffondere ulteriormente gli effetti della ricerca agronomica in tutto il mondo. Il CIMMYT divenne uno dei primi centri di ricerca internazionali ad essere sostenuti attraverso il CGIAR. Oggi, il CGIAR \u00e8 composta da 15 centri, tutti dedicati alla sicurezza alimentare sostenibile attraverso la ricerca scientifica.\nAttivit\u00e0.\nL'attivit\u00e0 del CIMMYT riguarda:\nIl centro collabora con le istituzioni nazionali di ricerca agricola di tutto il mondo. Oltre alla sede messicana vi sono 13 uffici regionali (Afghanistan, Bangladesh, Cina, Colombia, Etiopia, Georgia, India, Iran, Kazakistan, Kenya, Nepal, Turchia e Zimbabwe).\nI programmi e le unit\u00e0 del CIMMYT.\nProgrammi globali del grano e del mais.\nL'attivit\u00e0 primaria del CIMMYT \u00e8 costituita dai suoi due programmi di miglioramento: il programma globale del grano e il programma globale del mais. Entrambi i programmi sono specializzati nello sviluppo, nelle rispettive colture, di nuove variet\u00e0 ad alto rendimento e in grado di resistere a specifici vincoli ambientali, come terreni poco fertili, siccit\u00e0, insetti e malattie. Gli scienziati del centro usano sia incroci tradizionali che metodi moderni di alta tecnologia, come marcatori molecolari per lo sviluppo di nuove variet\u00e0. Ulteriori sforzi si concentrano su una variet\u00e0 di aspetti agricoli, come il corretto immagazzinamento delle sementi, la gestione delle risorse naturali, la catena del valore, i vantaggi dell'utilizzo di sementi di migliore qualit\u00e0 e l'uso di macchine appropriate.\nProgramma di conservazione agricola.\nIl programma di conservazione agricola del CIMMYT studia e sostiene le pratiche di coltivazione sostenibile. L'idea alla base di questo programma \u00e8 che, alla lunga, le coltivazioni intensive possono danneggiare il terreno e ridurre i mezzi di sussistenza degli agricoltori e la produttivit\u00e0 alimentare. I test condotti dal 1990 nell'ambito di questo programma hanno dimostrato che le pratiche di agricoltura conservativa sembrano funzionare meglio rispetto a quelle tradizionali. L'agricoltura conservativa \u00e8 definita come un sistema di coltivazione che riduce lo sfruttamento del suolo (minore lavorazione del terreno), comprende la rotazione delle colture adatte e utilizza i loro residui come copertura del suolo.\nProgramma socioeconomico.\nLa missione del programma socioeconomico \u00e8 quella di valutare il lavoro del centro e di aumentare il suo impatto positivo a livello mondiale. Le aree di interesse comprendono le politiche governative, l'uso efficiente delle risorse, il monitoraggio a livello mondiale degli andamenti del mais e del grano, e la comprensione del contesto economico, politico e istituzionale in cui opera il CIMMYT.\nProgramma per le risorse genetiche.\nL'unit\u00e0 per le valorizzazione delle risorse genetiche (GREU) \u00e8 un'unit\u00e0 di supporto che sostiene le raccolte di variet\u00e0 di mais e di frumento che il CIMMYT seleziona e conserva in favore dell'umanit\u00e0 nel quadro degli accordi ONU-FAO. Il programma lavora su quelle caratteristiche genetiche che sono identificate come prioritarie dai programmi eco-regionali, come la resistenza alla siccit\u00e0. L'unit\u00e0 include, tra gli altri, il laboratorio di ricerca informatica e il Centro Wellhausen-Anderson, che ha soppiantato la ormai datata banca del germoplasma.\nPartner e finanziatori.\nTra i principali finanziatori del Centro vi sono la World Bank, la Rockefeller Foundation, la Commissione europea e i governi nazionali di Stati Uniti, Svizzera, Giappone e Messico."}
{"id": "3220845", "revid": "256896", "url": "https://it.wikipedia.org/wiki?curid=3220845", "title": "CIMMYT", "text": ""}
{"id": "3220847", "revid": "1305772", "url": "https://it.wikipedia.org/wiki?curid=3220847", "title": "Universidad de Los Andes (Venezuela)", "text": "L'Universidad de Los Andes (ULA) \u00e8 un'universit\u00e0 pubblica e autonoma ubicata nelle Ande venezuelane che ha la sua sede principale e rettorato nella citt\u00e0 di M\u00e9rida; fondata dal clero come casa di studio il 29 marzo 1785, elevata dopo a seminario e finalmente riconosciuta come universit\u00e0 il 21 settembre 1810 in forza di un decreto della Giunta governativa della provincia della Corona spagnola.\n\u00c8 una delle principali universit\u00e0 del Venezuela per numero di studenti, per il suo livello accademico e per i suoi contributi alla ricerca e allo sviluppo delle scienze. L'universit\u00e0 ha come proposito di formare professionalit\u00e0 necessarie per lo sviluppo e il progresso del Venezuela.\nL'universit\u00e0 conta 11 facolt\u00e0 ripartite nella sede centrale di M\u00e9rida, nella sede staccata di Tovar e nuclei universitari decentrati nelle citt\u00e0 di San Cristobal, Trujillo e El Vig\u00eda.\nSecondo un recente studio bibliometrico del Consiglio Superiore di Ricerca Scientifica spagnolo, l'ULA si colloca nella prima posizione tra le migliori universit\u00e0 a livello nazionale e al 27\u00ba posto in America Latina.\nStoria.\nIl 29 marzo 1785 il vescovo di M\u00e9rida Juan Ramos de Lora istitu\u00ec il Reale Seminario di San Bonaventura di M\u00e9rida. La sua creazione si ufficializz\u00f2 il 9 giugno dello stesso anno quando il re Carlo III di Spagna riconobbe la fondazione fatta dal vescovo. Con il documento sottoscritto il 18 giugno 1806 e confermato l'6 ottobre 1807 per un disguido del documento della data anteriore, si concesse al Seminario di San Bonaventura, la potest\u00e0 di concedere i gradi maggiori e minori in filosofia, teologia e diritto canonico.\nIl 21 settembre 1810 per decreto della giunta Governativa della Provincia si fonda la prima Universit\u00e0 Repubblicana dell'America latina sotto il nome di Reale Universit\u00e0 di San Bonaventura di M\u00e9rida de los Caballeros, concedendo cos\u00ec al Seminario il rango di Universit\u00e0 con tutti i privilegi dell'Universit\u00e0 Centrale del Venezuela di Caracas e con la facolt\u00e0 di concedere diplomi in tutti i gradi maggiori e minori in filosofia, medicina, diritto civile e canonico e in teologia. Il decreto fu confermato da Sim\u00f3n Bol\u00edvar nel 1813.\nFino al 1832 fu un'istituzione di carattere ecclesiastico, cominciando la sua secolarizzazione con il decreto del Governo Nazionale presieduto a quel tempo dal generale Jos\u00e9 Antonio P\u00e1ez per poi trasformarsi in un'istituzione pubblica, ed adottare il nome che ha mantenuto fino ad oggi, eccetto nel periodo tra il 1904 e il 1905 nel quale adott\u00f2 quello di Universit\u00e0 Occidentale.\nL'Universit\u00e0 di Le Ande \u00e8 la seconda universit\u00e0 in ordine cronologico del Venezuela. Tra le sue facolt\u00e0 la pi\u00f9 antica \u00e8 quella di giurisprudenza, che concesse la sua prima laurea nel 1808, ma consta nell'Archivio Universitario che si tenevano lezioni di diritto civile romano gi\u00e0 nel 1798. La facolt\u00e0 di medicina fu inaugurata nel 1805 e quella di farmacia nel 1807; queste facolt\u00e0 riaprirono nel 1928 dopo essere state chiuse dal Governo del generale Cipriano Castro nel 1906. Nel 1843 fu stabilita la cattedra di ingegneria civile, nel 1939 fu organizzata come facolt\u00e0 di odontologia l'antica Scuola Dentistica, nel 1948 si apre la scuola di ingegneria forestale, nel 1950 la Scuola di Bioanalisi, afferente alla Facolt\u00e0 di Farmacia; nel 1955 furono istituite la Scuola di Lettere, la Scuola di Storia e la Scuola di Umanistica che \u00e8 divenuta facolt\u00e0 nel 1958 insieme alla creazione della facolt\u00e0 di economia. Nel 1961 si stabilisce la facolt\u00e0 di architettura e nel 1963 la Scuola di ingegneria elettrica; nel 1967 la facolt\u00e0 sperimentale di scienze, la Scuola per Infermieri e il Nucleo del T\u00e1chira. Nel 1971 si istitu\u00ec la Scuola di ingegneria meccanica, chimica e di sistemi, nel 1972 il Nucleo di Trujillo e la Scuola di Nutrizione e Dietetica. Ed infine nel 2007 all'unanimit\u00e0 di voti il Consiglio Universitario decise la creazione del Nucleo di El Vig\u00eda.\nAttualmente l'Universit\u00e0 de Los Andes ha sedi in tre stati del Venezuela e impartisce corsi nelle aree di Scienze Basilari, Ingegneria, Architettura e Tecnologia, Scienze dell'Agricoltura e del Mare, Scienze della Salute, Scienze dell'Educazione, Scienze Sociali, Umanistica, Lettere ed Arti.\nAttualmente l'Universit\u00e0 de Los Andes \u00e8 situata tra 5\u00a0000 universit\u00e0 del mondo al 37\u00ba posto per diffusione accademica via web, questo grazie soprattutto al suo portale .\nMantiene accordi con i principali centri di studi a livello internazionale, come l'Universit\u00e0 di Cambridge, Oxford, Salamanca, Princeton, la Nazionale Autonoma del Messico, Pontificia Universit\u00e0 Javeriana di Colombia, Universit\u00e0 di Pamplona anche in Colombia, Harvard, Universit\u00e0 Carlo III di Madrid, Universit\u00e0 francesi e l'Universit\u00e0 di Teheran.\nComposizione.\nL'Universit\u00e0 delle Ande \u00e8 distribuita nei tre principali stati andini venezuelani: M\u00e9rida, T\u00e1chira e Trujillo, avendo la sua sede principale e rettorato nella citt\u00e0 di M\u00e9rida. L'istituzione \u00e8 composta da 11 facolt\u00e0 ripartite nella citt\u00e0 di M\u00e9rida, tre nuclei addizionali nelle citt\u00e0 di San Crist\u00f3bal, Trujillo e El Vig\u00eda, ed un'estensione universitaria nella citt\u00e0 di Tovar.\nFisicamente l'universit\u00e0 si organizza in nuclei e questi a loro volta in complessi universitari, tuttavia, esistono facolt\u00e0 che non fanno parte di nessun complesso.\nNuclei.\nI nuclei universitari sono unit\u00e0 fisiche o campus che concentrano varie facolt\u00e0, essendo questi pi\u00f9 specifiche e concentrate sull'area di studio. Alcune facolt\u00e0 non fanno parte di nessun nucleo universitario. L'universit\u00e0 \u00e8 composta da quattro nuclei primari, il Nucleo di M\u00e9rida sede principale dell'ULA, ubicato nella citt\u00e0 di M\u00e9rida, e gli altri hanno sede in San Crist\u00f3bal, Trujillo e El Vig\u00eda.\nDelle undici facolt\u00e0 localizzate nel Nucleo di M\u00e9rida, otto si raggruppano in complessi e tre sono disseminate nella citt\u00e0. Di seguito si presentano i complessi universitari del Nucleo di M\u00e9rida come gli altri nuclei universitari che compongono la pianta fisica dell'Universit\u00e0 de Los Andes:\nComplessi del Nucleo di M\u00e9rida.\nLe facolt\u00e0 di arte, medicina e odontologia non fanno parte di alcuno dei nuclei esistenti, ma sono disseminate in vari edifici della citt\u00e0 di M\u00e9rida.\nFacolt\u00e0.\nL'Universit\u00e0 de Los Andes \u00e8 articolata in undici facolt\u00e0, ognuna di esse \u00e8 costituita da Scuole e Dipartimenti e da corsi universitari. Le facolt\u00e0 sono autonome, rette da un preside (decano), assistito dai direttori delle scuole o e dei dipartimenti.\nLe Facolt\u00e0 e Scuole dell'Universit\u00e0 de Los Andes sono:\nGoverno universitario.\nL'autorit\u00e0 suprema dell'universit\u00e0 risiede nel Consiglio Universitario, il quale esercita le funzioni di governo ed \u00e8 composto dal rettore, che lo presiede, dal vicerettore accademico, dal vicerettore amministrativo e dal segretario, e inoltre dai presidi (Decani) delle facolt\u00e0, cinque rappresentanti dei professori, tre rappresentanti degli studenti, un rappresentante dei laureati ed un delegato del Ministero dell'Educazione.\nOrdinariamente i membri del Consiglio Universitario si riuniscono una volta per settimana. Per la specificit\u00e0 o gravit\u00e0 di alcuni situazioni, si pu\u00f2 convocare in qualunque momento un consiglio straordinario. Il rettore \u00e8 il rappresentante legale dell'Universit\u00e0 e l'organo di comunicazione di questa con tutte le autorit\u00e0 della Repubblica e le istituzioni nazionali o straniere.\nL'autorit\u00e0 massima di ogni facolt\u00e0 o nucleo \u00e8 la sua Assemblea di Facolt\u00e0 o Assemblea di Nucleo, composte dai professori onorari, ordinari, soci, associati, e assistenti, dai rappresentanti degli studenti e dai rappresentanti dei laureati delle rispettive facolt\u00e0 e nuclei.\nOgni facolt\u00e0 conta inoltre su un Consiglio di Facolt\u00e0, composto dal preside (decano) della Facolt\u00e0 o vicerettore del nucleo, sette rappresentanti dei professori, un rappresentante dei laureati, scelto per la scuola o associazione professionale corrispondente, due rappresentanti degli studenti, scelti fra gli alunni regolari dell'ultimo biennio, ed i direttori di scuole e dipartimenti della facolt\u00e0 o in difetto di questi dai coordinatori accademico, amministrativo e di estensione del nucleo.\nIl preside (decano) \u00e8 il titolare della facolt\u00e0, esiste anche un vicerettore titolare di ogni nucleo. Entrambe le autorit\u00e0 sono designate dal rettore, che sceglie da una terna proposta da ogni Consiglio di Facolt\u00e0 o di Nucleo.\nAmmissione.\nPregrado.\nL'universit\u00e0 realizza due processi di ammissione ogni anno, pu\u00f2 riuscirsi l'entrata per varie modalit\u00e0:\nPost-lauream.\nL'accesso ad un Post-lauream dell'Universit\u00e0 de Los Andes \u00e8 stabilito direttamente dalla Facolt\u00e0 o Nucleo al quale appartiene il corso.\nSindacati.\nNell'Universit\u00e0 de Los Andes esistono i seguenti sindacati:"}
{"id": "3220855", "revid": "1861950", "url": "https://it.wikipedia.org/wiki?curid=3220855", "title": "Rossija Airlines", "text": "Rossija - Russian Airlines (), nome completo Societ\u00e0 di trasporto pubblico \u00abRossija\u00bb (), come commerciale GTK Rossija () \u00e8 la seconda compagnia aerea di bandiera russa dopo Aeroflot, con sede all'Aeroporto di San Pietroburgo-Pulkovo. La compagnia era un'azienda pubblica gestita dall'amministrazione del Cremlino, dal febbraio 2010 \u00e8 diventata una societ\u00e0 per azioni, in vista di una futura privatizzazione.\nStoria.\nFusione con Pulkovo Aviation Enterprise.\nLa compagnia aerea Rossiya venne fondata nel 1992 ed era interamente di propriet\u00e0 del governo russo. All'inizio degli anni 2000, il governo decise di fondere la Rossiya Airlines con Pulkovo Airlines. Il processo di fusione inizi\u00f2 nel dicembre 2004. Nel novembre 2006 venne annunciato che la fusione era stata completata e Rossiya Airlines era stata registrata a San Pietroburgo il 9 ottobre 2006; all'epoca la compagnia aveva una filiale a Mosca e 54 uffici in Russia e all'estero.\nAeroflot Group.\nNel febbraio 2010, il governo russo ha annunciato che tutte le compagnie aeree regionali di propriet\u00e0 statale gestite dalla holding Rostec sarebbero state consolidate nella compagnia di bandiera Aeroflot per aumentare la redditivit\u00e0 finanziaria.\nIl 16 novembre 2011, il 75% meno 1 delle azioni di Rossiya Airlines JSC sono state trasferite ad Aeroflot. A dicembre, il 25% pi\u00f9 1 delle azioni \u00e8 stato donato al governo di San Pietroburgo. In conformit\u00e0 con il decreto del governo della citt\u00e0 del 23 dicembre 2011, lo scopo principale del trasferimento era di garantire l'attuazione dei poteri degli organi esecutivi di San Pietroburgo per organizzare lo sviluppo del complesso dei trasporti della citt\u00e0.\nNel dicembre 2011 \u00e8 stato firmato un decreto dal governo di San Pietroburgo che accettava il dono del 25% delle azioni della compagnia aerea da Rostec. Sono state trasferite alla citt\u00e0 229.726 azioni ordinarie nominative non documentarie. Il valore nominale di un titolo \u00e8 di 1 migliaio di rubli. In totale, San Pietroburgo era diventata proprietaria del 25% pi\u00f9 una delle quote di voto.\nNel 2014, la gestione commerciale di Rossiya Airlines JSC \u00e8 stata trasferita alla capogruppo di Aeroflot. Nell'orario primavera-estate, i voli di Rossiya Airlines erano operati con un unico codice in comune con le compagnie di Aeroflot. Rossiya Airlines \u00e8 diventata un partecipante al programma frequent flyer di Aeroflot.\nFusione con Donavia e Orenair.\nNel dicembre 2015, Aeroflot Group ha annunciato l'unificazione delle sue affiliate regionali Rossiya, Donavia e Orenair sotto il nome Rossiya (la pi\u00f9 grande delle tre). Nel consolidamento \u00e8 rimasta esclusa Aurora, una piccola compagnia aerea con sede a Yuzhno-Sakhalinsk. Rossiya, Donavia e Orenair servivano 48 destinazioni nazionali e 42 internazionali; la nuova Rossiya ha aggiunto alcune destinazioni servite da Transaero Airlines prima del suo crollo in ottobre. Alla fine di febbraio 2016 \u00e8 stata completata la fusione delle tre compagnie aeree e il 27 marzo dello stesso anno sono iniziati i voli congiunti.\nRebranding.\nContemporaneamente alla presentazione della compagnia, il vettore ha avviato un processo di rebranding. \u00c8 stata sviluppata e implementata una nuova livrea e allo stesso tempo \u00e8 stata mantenuta la tradizione di nominare gli aerei con nomi di citt\u00e0 russe: i primi furono \"San Pietroburgo\", \"Rostov sul Don\" e \"Volgograd\". Il nome e lo stemma della citt\u00e0 sono posti nella parte anteriore della fusoliera sotto la cabina. Il progetto di rebranding \u00e8 stato realizzato dall'Agenzia Otvetdesign. Il compito principale era quello di creare un'immagine luminosa, riconoscibile e memorabile della compagnia aerea. Nel lancio del rebranding, grande importanza \u00e8 stata data alla continuit\u00e0 del logo precedente e allo stesso tempo a dargli nuove caratteristiche moderne.\nNell'aprile 2016, la compagnia aerea ha introdotto il primo Boeing 747-400 in una nuova livrea, dal nome \"San Pietroburgo\".\nStrategia.\nL'aeroporto di Mosca-Vnukovo \u00e8 la base tecnica della flotta della compagnia russa.\nLa Rossija Airlines ha una rete di voli domestici, ma effettua anche voli stagionali, voli charter, voli cargo. La Rossija Airlines inoltre collabora con le Poste della Russia.\nL'attivit\u00e0 principale della compagnia aerea russa \u00e8 il trasporto di VIP per il Governo della Federazione Russa. Nel 2005 ha trasportato 2,8 milioni di passeggeri (1,4 milioni di passeggeri all'estero).\nLa Rossija Airlines sviluppa la tecnologia E-ticket che \u00e8 disponibile sulla rete nazionale ed internazionale della compagnia utilizzando BSP (Billing and Settlement Plans). Dal 1\u00ba giugno 2008 tutti i biglietti emessi della compagnia russa sono E-ticket.\nNel 2009 la compagnia aerea ha trasportato 2,95 milioni di passeggeri, il 15,3% in meno rispetto al 2008.\nNel 2009, Skytrax, societ\u00e0 di ricerca britannica nel campo dell'aviazione civile, ha consegnato il certificato di qualit\u00e0 a Rossija Airlines con un rating di due stelle.\nNel periodo gennaio - giugno 2010 la Rossija Airlines ha trasportato 1,3 milioni di passeggeri, il 11,1% in pi\u00f9 rispetto allo stesso periodo del 2009. Nei primi sei mesi dell'anno gli aerei della compagnia aerea russa hanno effettuato 14.389 voli in linea con l'anno precedente.\nNel 2010 la compagnia aerea ha trasportato 3.072.829 passeggeri, il +4,3% in pi\u00f9 rispetto al 2009.\nIl 2 febbraio 2010, il Primo Ministro Vladimir Putin ha approvato la proposta del Ministero dei Trasporti circa la trasformazione della \"GTK \"Rossiya\"\" in una joint-stock company, la compagnia sar\u00e0 aziendalizzata insieme alle altre imprese di trasporto aereo regionale dello Stato federale sotto la supervisione della societ\u00e0 \"\u0420\u043e\u0441\u0442\u0435\u0445\u043d\u043e\u043b\u043e\u0433\u0438\u0438\" (\"Russian Technologies\"), prima della successiva fusione con la compagnia Aeroflot.\nFlotta.\nFlotta attuale.\nA dicembre 2021 la flotta di Rossija Airlines \u00e8 cos\u00ec composta:\nVelivoli governativi.\nBench\u00e9 la prima compagnia di bandiera della Russia sia Aeroflot, i voli governativi vengono operati da aerei di propriet\u00e0 di Rossija, seconda compagnia di bandiera del Paese e sussidiaria di Aeroflot.\nFlotta storica.\nRossija Airlines operava in precedenza con i seguenti aeromobili:"}
{"id": "3220859", "revid": "633110", "url": "https://it.wikipedia.org/wiki?curid=3220859", "title": "Battaglia di Brody", "text": ""}
{"id": "3220864", "revid": "6923", "url": "https://it.wikipedia.org/wiki?curid=3220864", "title": "Alfonso Federico di Sicilia", "text": "Origini familiari.\nEra il figlio primogenito del re di Sicilia, Federico III d'Aragona (figlio maschio terzogenito del re d'Aragona, di Valencia e conte di Barcellona e altre contee catalane, poi anche re di Sicilia, Pietro III \"il Grande\" e di Costanza di Sicilia, che era figlia del re di Sicilia Manfredi (figlio illegittimo dell'imperatore Federico II di Svevia) quindi pretendente al trono di Sicilia) e della sua amante, una nobile catanese, Sibilla Sormella, figlia di Siro di Solimella e Ilagio di Santa Sofia.\nBiografia.\nAlfonso Federico crebbe alla corte del re d'Aragona, suo zio, Giacomo II il Giusto\nSecondo la Cronaca di Ramon Muntaner la Compagnia Catalana lo aveva nominato suo comandante, nel 1313..Poi suo padre, nel 1317, lo aveva nominato vicario generale del ducato di Atene, per conto del fratellastro,\nManfredi di Trinacria, in sostituzione di Berengario Esta\u00f1ol, morto da poco.Quando Alfonso prese possesso della carica, anche Manfredi era morto e lui fu Vicario del nuovo duca, l'altro fratellastro, Guglielmo II era subentrato a Manfredi nel titolo di duca di Atene.\nIn quello stesso anno, Alfonso spos\u00f2 Marulla da Verona, figlia di Bonifacio da Verona, Triarca dell'isola di Eubea (la parte sud). La Cronaca di Ramon Muntaner invece data il matrimonio nel 1313. Un documento, datato 2 settembre 1318, conferma che Alfonso Federico (\"dominus Alphonsus Friderici\") spos\u00f2 Marulla (\"Marule filie quondam nobilis domini Bonifatii de Verona\") che ebbe una dote (\"castra Caristi et Larmene\") garantita da Tommaso da Verona (\"Thomasatii fratris dicte Marule civis Venetiarum\")\nDopo la morte del suocero, verso la fine di quell'anno, era divenuto Triarca il cognato Tommaso (nel 1324 la sorella gli concesse il castello di Larmena), che venne deposto da Alfonso e dalla moglie, Marulla.Alfonso, divenuto, assieme alla moglie, Triarca di Eubea, conquist\u00f2 l'isola, togliendola ai veneziani, ma su suggerimento di suo padre, che paventava un'alleanza di Venezia con gli angioini, restitu\u00ec i territori conquistati, tenendosi solo i castelli di Karystos e Larmena.\nNel 1319, dopo che era morto, l'anno prima, il tiranno della Tessaglia, Giovanni Angelos II, Alfonso invase la Tessaglia e conquist\u00f2 Loidoriki, Siderokastro, Zeitounion, Gardiki, Galaxidi e Vitrinitza; e tutto il territorio conquistato, con al centro la citt\u00e0 di Neopatria, divenne un ducato, che prese il nome di Neopatria di cui Alfonso si nomin\u00f2 vicario generale.\nNel 1320, dopo che Roger Deslaur era morto, senza lasciare eredi, Alfonso si impadron\u00ec della Signoria di Salona.\nAlla fine del 1330, Alfonso fu sostituito come vicario generale del ducato di Atene e Neopatria da Niccolo Lancia.In compenso, suo padre, Federico III lo nomin\u00f2l conte di Malta e Gozo, sotto la sovranit\u00e0 del re di Trinacria.Alfonso comunque continu\u00f2 ad interessarsi della Grecia.\nUn documento datato 5 aprile 1331 conferma che Alfonso Federico (\"Alfonsum Friderici, insularum Melineti et Gaudisii comitem, dicti\u2026regis Friderici filium\") ed il fratellastro Guglielmo (\"domini Guilielmi duchatuum Athenarum et Neupatrie ducis\u2026domini Frederici Sicilie regis\u2026filii\") furono artefici di un accordo di pace sull'isola di Eubea.\nNel 1335 Alfonso, cos\u00ec come il duca Guglielmo II e tutta la compagnia catalana furono scomunicati dal papa Benedetto XII.\nDella morte di Alfonso non si hanno notizie sicure, ed \u00e8 fissata tra il 20 dicembre 1335 ed il 4 marzo 1339.\nAlfonso \u00e8 considerato come il vero fondatore della dominazione catalano-aragonese (che dur\u00f2 circa 80 anni) in Grecia, e, dopo la sua morte, inizi\u00f2 la fase discendente dei ducati che gi\u00e0, nel 1337, avevano subito una perdita territoriale, inclusa la zona di Farsala.\nDiscendenza.\nAlfonso Federico da Marulla ebbe sette figli:"}
{"id": "3220866", "revid": "1305772", "url": "https://it.wikipedia.org/wiki?curid=3220866", "title": "Air-augmented rocket", "text": "Un Air-augmented rocket, in italiano razzo potenziato ad aria (anche noto come autoreattore a razzo, ramrocket, rocket-ejector, ducted rocket, integral rocket/ramjets o ejector ramjet) usa lo scarico di un endoreattore per muovere una massa addizionale di aria convogliata da una presa dinamica.\nRappresenta una classe di motori ibridi, in cui un endoreattore \u00e8 generalmente installato all'interno di uno statoreattore. Sono in grado di fornire spinta a punto fisso o fuori dall'atmosfera cos\u00ec come a velocit\u00e0 supersonica con un'efficienza superiore ad un endoreattore puro.\nFunzionamento.\nIn un razzo potenziato ad aria, il motore \u00e8 progettato in modo tale da unire l'alto rapporto spinta-peso di un razzo con l'elevato impulso specifico di un ramjet. Un prototipo sviluppato dalla NASA per studiare questo tipo di ciclo combinato prevede il funzionamento fino a Mach 3 come razzo potenziato ad aria, un funzionamento come ramjet puro per Mach superiori e una transizione a scramjet per Mach superiori a 6.\nIn un endoreattore chimico convenzionale, il razzo trasporta in volo sia il combustibile che l'ossidante. La reazione chimica di combustione libera in camera di combustione gas ad alta temperatura e pressione. Durante l'espansione dei gas nell'ugello, l'energia termica viene trasformata in energia cinetica permettendo cos\u00ec di generare una spinta che (per un ugello adattato) assume la forma\nformula_1\ndove\nNell'endoreattore convenzionale, la massa considerata \u00e8 frutto della combustione del combustibile e dell'ossidante trasportati.\nUn metodo per aumentare le prestazioni del sistema \u00e8 quello di accumulare durante il volo nell'atmosfera terrestre l'ossidante necessario alla combustione come i motori con ciclo ad aria liquefatta (LACE).\nUn altro metodo, invece, \u00e8 quello di aumentare la massa di fluido interessata dall'espansione aggiungendo ai prodotti della combustione altra aria proveniente dall'esterno del velivolo. In un motore a razzo potenziato ad aria, un razzo convenzionale \u00e8 montato all'interno di un condotto. Quando il razzo si muove nell'atmosfera, l'aria viene convogliata da una presa dinamica che la comprime. Proseguendo lungo il condotto l'aria viene ulteriormente compressa e riscaldata dai gas di scarico come in una camera di combustione di un ramjet. In questo modo un endoreattore relativamente piccolo pu\u00f2 accelerare una massa di aria maggiore, con significativi incrementi di spinta durante il volo ad alte velocit\u00e0 in atmosfera.\nVantaggi.\nI vantaggi di questo semplice accorgimento sono notevoli. Un tipico razzo a combustibile solido ha un impulso specifico di circa 260 secondi (2,5\u00a0kN\u00b7s/kg), ma utilizzando lo stesso combustibile in un razzo potenziato ad aria si raggiungono agevolmente i 500 secondi (4,9\u00a0kN\u00b7s/kg), prestazioni migliori anche del pi\u00f9 avanzato endoreattore ad idrogeno/ossigeno.\nQuesto schema migliora anche l'efficienza del ramjet nella parte bassa del suo range di funzionamento, oltre a fornire una spinta a punto fisso e a basse velocit\u00e0 di volo dove la spinta del ramjet da solo sarebbe nulla.\nSvantaggi.\nLa presa d'aria ed il condotto del ramjet costituiscono un aggravio dei pesi e della complessit\u00e0 costruttiva del motore. A parit\u00e0 di spinta i pesi nella configurazione potenziata ad aria aumentano anche di 5-10 volte, cos\u00ec come aumenta la resistenza aerodinamica dovuta alla maggior sezione frontale.\nStoria.\nIl primo progetto di un razzo potenziato ad aria fu il russo Gnom, deliberato dal Decreto 708-336 del 2 luglio 1958. Era un ICBM che a parit\u00e0 di prestazioni pesava la met\u00e0 di un missile convenzionale. Il programma continu\u00f2 fino al 1965, anno in cui mor\u00ec il capo progettista Shavyrin, ma nessun prototipo venne mai provato in volo.\nPi\u00f9 recentemente la NASA ha rilanciato lo studio sui motori a razzo a ciclo combinato (\"Rocket Based Combined Cycle\") nel Lewis Research Center di Cleveland, Ohio.\nOggi molti ibridi ramjet/razzi (ramrocket) sono in pratica razzi potenziati ad aria ed il confine tra le due tipologie \u00e8 alquanto sfumato. Un esempio \u00e8 il missile aria-aria a lungo raggio MBDA Meteor il cui ramjet lavora sinergicamente con il motore a razzo."}
{"id": "3220868", "revid": "536159", "url": "https://it.wikipedia.org/wiki?curid=3220868", "title": "Incidente aereo in Ucraina del 22 agosto 2006", "text": ""}
{"id": "3220872", "revid": "1543377", "url": "https://it.wikipedia.org/wiki?curid=3220872", "title": "Direzione generale Cinema e audiovisivo", "text": "La Direzione generale Cinema e audiovisivo \u00e8 una struttura del Ministero della cultura (MiC) che si occupa di promuovere lo sviluppo e la diffusione del cinema italiano e dell'industria cinematografica e audiovisiva nazionale. Per svolgere questi compiti la Direzione Generale si avvale del lavoro di appositi Organi consultivi, previsti dalla normativa di settore, utilizza le somme del \u201cFondo per lo sviluppo degli investimenti nel Cinema e l'Audiovisivo\u201d previsto dalla \"nuova Legge italiana per il Cinema\" del 14 novembre 2016, n. 220, recante \u201cDisciplina del cinema e dell\u2019audiovisivo\u201d, le cui disposizioni, fatta eccezione per gli articoli 33, 34, 35, 36 e 37, si applicano dal 1 gennaio 2017 e in attuazione degli articoli 9, 21 e 33 della Costituzione, la Repubblica Italiana riconosce il Cinema e l\u2019Audiovisivo quale fondamentale mezzo di espressione artistica, di formazione culturale e di comunicazione sociale .\nLo Stato, nelle sue articolazioni e secondo le rispettive competenze, favorisce lo sviluppo dell\u2019industria cinematografica e audiovisiva nei suoi diversi settori, incoraggia e aiuta le iniziative volte a valorizzare e a diffondere con qualsiasi mezzo il cinema e l\u2019audiovisivo nazionale; tutela la propriet\u00e0 intellettuale e il diritto d\u2019autore contro qualsiasi forma di sfruttamento illegale; assicura, per fini culturali ed educativi, la conservazione del patrimonio filmico nazionale e la sua diffusione in Italia e all\u2019estero; promuove attivit\u00e0 di studio e di ricerca nel settore. \nVengono anche svolte verifiche amministrative e contabili sugli enti sottoposti a vigilanza e sui soggetti beneficiari di contributi da parte del Ministero: esercita le funzioni di indirizzo e, d\u2019intesa con la Direzione generale Bilancio limitatamente ai profili contabili e finanziari, di vigilanza, su ogni soggetto giuridico costituito con la partecipazione del Ministero per finalit\u00e0 attinenti agli ambiti di competenza della Direzione generale.\nStoria.\nLa direzione venne costituita su iniziativa di Galeazzo Ciano nel 1934 come \"Direzione generale per la cinematografia\" presso il sottosegretariato di Stato per la stampa e la propaganda, che nel 1935 divenne a \"Ministero per la stampa e la propaganda\" (antesignano del Ministero della cultura popolare). Luigi Freddi ne fu il primo direttore generale.\nNacque con l'intenzione di costruire la pi\u00f9 grande citt\u00e0 del cinema in Europa, Cinecitt\u00e0, e di esercitare una forma di censura e di controllo sui contenuti della produzione cinematografica contemporanea, usandola come veicolo per trasmettere alle folle i valori del regime.\nNel 1965 venne trasformata in \"Divisione cinema\" all'interno della Direzione generale dello spettacolo del Ministero del turismo e dello spettacolo.\nNel 1994 \u00e8 stata inquadrata sotto il Dipartimento dello spettacolo della Presidenza del Consiglio dei ministri come \"Ufficio II - per le attivit\u00e0 cinematografiche\".\nLa \"Direzione generale per il Cinema\", dal 2019 \"Direzione generale Cinema e audiovisivo\", \u00e8 stata istituita nel maggio del 2001 quando - a seguito della riforma del Ministero per i Beni e le Attivit\u00e0 culturali \u2013 ha ereditato, insieme alla direzione generale per lo Spettacolo dal vivo funzioni e competenze del dipartimento dello Spettacolo. Il Cinema italiano ha avuto, cos\u00ec, per la prima volta una specifica struttura operativa di riferimento: il decreto legislativo 22 gennaio 2004, n. 28 e successive modificazioni ora sostituito dalla Nuova Legge italiana per il Cinema del 14 novembre 2016, n. 220, recante \u201cDisciplina del cinema e dell\u2019audiovisivo\".\nDa marzo 2020 il direttore generale \u00e8 Nicola Borrelli.\nServizi.\nLa Direzione generale Cinema e audiovisivo si articola in tre servizi - uffici dirigenziali:"}
{"id": "3220873", "revid": "767487", "url": "https://it.wikipedia.org/wiki?curid=3220873", "title": "Informazione mutua", "text": "Nella teoria della probabilit\u00e0 e nella teoria dell'informazione, l'informazione mutua o mutua informazione (talvolta nota con il termine arcaico di transinformazione) di due variabili casuali \u00e8 una quantit\u00e0 che misura la mutua dipendenza delle due variabili. La pi\u00f9 comune unit\u00e0 di misura della mutua informazione \u00e8 il bit, quando si usano i logaritmi in base 2.\nDefinizione dell'informazione mutua.\nFormalmente, l'informazione mutua di due variabili casuali discrete \"X\" e \"Y\" pu\u00f2 essere definita come:\ndove \"p\"(\"x\",\"y\") \u00e8 la funzione di distribuzione di probabilit\u00e0 congiunta di \"X\" e \"Y\", e formula_2 e formula_3 sono le funzioni di distribuzione di probabilit\u00e0 marginale rispettivamente di \"X\" e \"Y\".\nNel caso continuo, la sommatoria \u00e8 sostituita da un integrale doppio definito:\ndove \"p\"(\"x\",\"y\") \u00e8 ora la funzione di \"densit\u00e0\" di probabilit\u00e0 congiunta di \"X\" e \"Y\", e formula_2 e formula_3 sono le funzioni di densit\u00e0 di probabilit\u00e0 marginale rispettivamente di \"X\" e \"Y\".\nQueste definizioni sono ambigue perch\u00e9 la base della funzione logaritmica non \u00e8 specificata. Per disambiguare, la funzione \"I\" potrebbe essere parametrizzata come \"I\"(\"X\",\"Y\",\"b\") dove \"b\" \u00e8 la base. Alternativamente, poich\u00e9 la pi\u00f9 comune unit\u00e0 di misura della mutua informazione \u00e8 il bit, potrebbe essere specificata una base di 2.\nIntuitivamente, l'informazione mutua misura l'informazione che \"X\" e \"Y\" condividono: essa misura quanto la conoscenza di una di queste variabili riduce la nostra incertezza riguardo all'altra. Ad esempio, se \"X\" e \"Y\" sono indipendenti, allora la conoscenza di \"X\" non d\u00e0 alcuna informazione riguardo a \"Y\" e viceversa, perci\u00f2 la loro mutua informazione \u00e8 zero. All'altro estremo, se \"X\" e \"Y\" sono identiche allora tutte le informazioni trasmesse da \"X\" sono condivise con \"Y\": la conoscenza di \"X\" determina il valore di \"Y\" e viceversa. Come risultato, nel caso di identit\u00e0 l'informazione mutua \u00e8 la stessa contenuta in \"Y\" (o \"X\") da sola, vale a dire l'entropia di \"Y\" (o \"X\": chiaramente se \"X\" e \"Y\" sono identiche, hanno identica entropia).\nL'informazione mutua quantifica la dipendenza tra la distribuzione congiunta di \"X\" e \"Y\" e quale sarebbe la distribuzione congiunta se \"X\" e \"Y\" fossero indipendenti. L'informazione mutua \u00e8 una misura di dipendenza nel seguente senso: \"I\"(\"X\"; \"Y\") = 0 se e solo se \"X\" e \"Y\" sono variabili casuali indipendenti. Questo \u00e8 facile da vedere in una sola direzione: se \"X\" e \"Y\" sono indipendenti, allora \"p\"(\"x\",\"y\") = \"p\"(\"x\") \"p\"(\"y\"), e perci\u00f2:\nInoltre, la mutua informazione \u00e8 non negativa (cio\u00e8 \"I\"(\"X\";\"Y\")\u00a0\u2265\u00a00; vedi sotto) e simmetrica (cio\u00e8 \"I\"(\"X\";\"Y\") = \"I\"(\"Y\";\"X\")).\nRelazione con altre quantit\u00e0.\nL'informazione mutua pu\u00f2 essere espressa in modo equivalente come\ndove \"H\"(\"X\") e \"H\"(\"Y\") sono le entropie marginali, \"H\"(\"X\"|\"Y\") e \"H\"(\"Y\"|\"X\") sono le entropie condizionali, e \"H\"(\"X\",\"Y\") \u00e8 l'entropia congiunta di \"X\" e \"Y\". Poich\u00e9 \"H\"(\"X\") \u2265 \"H\"(\"X\"|\"Y\"), questa caratterizzazione \u00e8 coerente con la propriet\u00e0 di non negativit\u00e0 enunciata sopra.\nIntuitivamente, se l'entropia \"H\"(\"X\") \u00e8 considerata una misura dell'incertezza riguardo a una variabile casuale, allora \"H\"(\"X\"|\"Y\") \u00e8 una misura di ci\u00f2 che \"Y\" \"non\" dice riguardo a \"X\". Questo \u00e8 \"l'ammontare di incertezza che rimane riguardo a \"X\" dopo che \"Y\" \u00e8 noto\", e cos\u00ec il lato destro di queste uguaglianze pu\u00f2 essere letto come \"l'ammontare di incertezza in \"X\", meno l'ammontare di incertezza in \"X\" che rimane dopo che \"Y\" \u00e8 noto\", che \u00e8 equivalente \"all'ammontare di incertezza in \"X\" che \u00e8 eliminato conoscendo \"Y\"\". Questo corrobora il significato intuitivo di informazione mutua come l'ammontare di informazione (cio\u00e8, la riduzione di incertezza) che la conoscenza di una delle due variabili fornisce riguardo all'altra.\nSi noti che nel caso discreto \"H\"(\"X\"|\"X\") = 0 e perci\u00f2 \"H\"(\"X\") = \"I\"(\"X\";\"X\"). Cos\u00ec \"I\"(\"X\";\"X\") \u2265 \"I\"(\"X\";\"Y\"), e si pu\u00f2 formulare il principio basilare che una variabile contiene almeno altrettanta informazione riguardo a s\u00e9 stessa di quanta ne pu\u00f2 fornire una qualsiasi altra variabile.\nL'informazione mutua pu\u00f2 essere espressa anche come una divergenza di Kullback-Leibler, del prodotto \"p\"(\"x\") \u00d7 \"p\"(\"y\") della distribuzioni marginali delle due variabili casuali \"X\" e \"Y\", per \"p\"(\"x\",\"y\"), la distribuzione congiunta delle variabili casuali:\nInoltre, sia \"p\"(\"x\"|\"y\") = \"p\"(\"x\", \"y\") / \"p\"(\"y\"). Allora\nCos\u00ec l'informazione mutua pu\u00f2 essere intesa anche come l'aspettativa della divergenza di Kullback-Leibler della distribuzione univariata \"p\"(\"x\") di \"X\" dalla distribuzione condizionale \"p\"(\"x\"|\"y\") di \"X\" data \"Y\": pi\u00f9 le distribuzioni \"p\"(\"x\"|\"y\") e \"p\"(\"x\") sono differenti, maggiore \u00e8 il guadagno di informazione.\nVariazioni dell'informazione mutua.\nSono state proposte parecchie variazioni sull'informazione mutua per adattarsi a varie necessit\u00e0. Tra queste vi sono varianti normalizzate e generalizzazioni a pi\u00f9 di due variabili.\nMetrica.\nMolte applicazioni richiedono una metrica, cio\u00e8, una misura di distanza tra punti. La quantit\u00e0\nsoddisfa le propriet\u00e0 basilari di una metrica; in particolare, la disuguaglianza triangolare, ma anche la non negativit\u00e0, indiscernibilit\u00e0 e simmetria. Questa metrica della distanza \u00e8 nota anche come variazione dell'informazione.\nPoich\u00e9 si ha formula_12, una variante normalizzata naturale \u00e8\nLa metrica \"D\" \u00e8 una metrica universale, in quanto se qualsiasi altra misura pone vicino \"X\" e \"Y\", allora anche la \"D\" le stimer\u00e0 vicine.\nUn'interpretazione dell'informazione secondo la teoria degli insiemi (si veda la figura per l'entropia condizionale) mostra che\nche \u00e8 effettivamente la distanza di Jaccard tra \"X\" e \"Y\".\nInformazione mutua condizionale.\nA volte \u00e8 utile esprimere l'informazione mutua di due variabili casuali condizionate a una terza.\nche possono essere semplificate come\nIl condizionamento a una terza variabile casuale potrebbe o aumentare o diminuire l'informazione mutua, ma \u00e8 sempre vero che\nper le variabili casuali discrete, distribuite congiuntamente \"X\", \"Y\", \"Z\". Questo risultato \u00e8 stato utilizzato come mattone basilare per provare altre disuguaglianze nella teoria dell'informazione.\nInformazione mutua multivariata.\nSono state proposte parecchie generalizzazioni della informazione mutua a pi\u00f9 di due variabili, come la correlazione totale e l'informazione sulle interazioni. Se Shannon \u00e8 vista come una misura con segno nel contesto dei diagrammi dell'informazione come spiegato nella voce \"Teoria dell'informazione e teoria della misura\", allora l'unica definizione di informazione mutua multivariata \u00e8 come segue:\ne per formula_19\ndove (come sopra) definiamo\nApplicazioni.\nApplicare pedissequamente i diagrammi dell'informazione per derivare la definizione di cui sopra \u00e8 stato criticato, e in effetti ha trovato applicazione pratica piuttosto limitata, poich\u00e9 \u00e8 difficile visualizzare o afferrare il significato di questa quantit\u00e0 per un gran numero di variabili casuali. Pu\u00f2 essere zero, positivo o negativo per qualsiasi formula_22\nUno schema di generalizzazione ad alta dimensione che massimizza l'informazione mutua tra la distribuzione congiunta e altre variabili obiettivo si trova essere utile nella selezione delle caratteristiche.\nVarianti normalizzate.\nVarianti normalizzate dell'informazione mutua sono fornite dal \"coefficiente di vincolo\" (Coombs, Dawes &amp; Tversky, 1970) o dal \"coefficiente d'incertezza\" (Press &amp; Flannery, 1988)\nI due coefficienti non sono necessariamente uguali. Una misura d'informazione scalata pi\u00f9 utile e simmetrica \u00e8 la \"ridondanza\"\nche raggiunge un minimo di zero quando le variabili sono indipendenti e un valore massimo di\nquando una variabile diventa completamente ridondante con la conoscenza dell'altra. Si veda anche \"Ridondanza (teoria dell'informazione)\". Un'altra misura simmetrica \u00e8 l'\"incertezza simmetrica\" (Witten &amp; Frank, 2005), data da\nche rappresenta una media ponderata dei due coefficienti d'incertezza (Press &amp; Flannery, 1988).\nAltre versioni normalizzate sono fornite dalle seguenti espressioni (Yao, 2003; Strehl &amp; Ghosh, 2002).\nSe consideriamo la mutua informazione come un caso speciale della correlazione totale, la normalizzazione \u00e8:\nLa quantit\u00e0\n\u00e8 una metrica, cio\u00e8 soddisfa la disuguaglianza triangolare ecc. La metrica formula_30 \u00e8 anche una metrica universale.\nVarianti ponderate.\nNella formulazione tradizionale dell'informazione mutua,\nciascun \"evento\" od \"oggetto\" specificato da formula_32 \u00e8 ponderato mediante la probabilit\u00e0 corrispondente formula_33. Questo assume che tutti gli oggetti o eventi siano equivalenti \"a parte\" la loro probabilit\u00e0 di occorrenza. Tuttavia, in alcune applicazioni potrebbe accadere che certi oggetti o eventi siano pi\u00f9 \"significativi\" di altri, o che certi schemi di associazione siano semanticamente pi\u00f9 importanti di altri.\nAd esempio, la mappatura deterministica formula_34 potrebbe essere considerata pi\u00f9 forte della mappatura deterministica formula_35, sebbene queste relazioni produrrebbero la stessa informazione mutua. Ci\u00f2 accade perch\u00e9 l'informazione mutua non \u00e8 affatto sensibile ad alcun ordinamento insito nei valori delle variabili (Cronbach, 1954; Coombs &amp; Dawes, 1970; Lockhead, 1970), e perci\u00f2 non \u00e8 affatto sensibile alla forma della relazione tra le variabili associate. Se si deesidera che la precedente relazione \u2014 che mostrava accordo su tutti i valori delle variabili \u2014 sia stimata pi\u00f9 forte della relazione successiva, allora \u00e8 possibile utilizzate la seguente \"informazione mutua ponderata\" (Guiasu, 1977)\nche pone un peso formula_37 sulla probabilit\u00e0 di ogni co-occorrenza dei valori delle variabili, formula_33. Questo consente che certe probabilit\u00e0 possano portate pi\u00f9 o meno significato di altre, con ci\u00f2 permettendo la quantificazione dei relativi fattori \"olistici\" o \"pregnanti\". Nell'esempio di sopra, utilizzare pesi realtivi pi\u00f9 grandi per formula_39, formula_40 e formula_41 avrebbe l'effetto di valutare maggiore \"informativit\u00e0\" per la relazione formula_34 che per la relazione formula_35, il che potrebbe essere desiderabile in alcuni casi di riconoscimento degli schemi, e simili. Tuttavia, sono stati realizzati pochi studi matematici sull'informazione mutua ponderata.\nInformazione mutua assoluta.\nUsando i concetti della complessit\u00e0 di Kolmogorov, si pu\u00f2 considerare l'informazione mutua di due sequenze indipendente da qualsiasi distribuzione di probabilit\u00e0:\nStabilire che questa quantit\u00e0 \u00e8 simmetrica fino ad un fattore logaritmico (formula_45) richiede la regola della catena per la complessit\u00e0 di Kolmogorov (Li, 1997). Si possono usare approssimazioni di questa quantit\u00e0 attraverso la compressione per definire una misura di distanza per eseguire un clustering gerarchico di sequenze senza avere alcuna conoscenza del dominio delle sequenze stesse (Cilibrasi, 2005).\nApplicazioni dell'informazione mutua.\nIn molte applicazioni, si vuole massimizzare la mutua informazione (accrescendo cos\u00ec le dipendenze), il che \u00e8 spesso equivalente a minimizzare l'entropia condizionale. Gli esempi comprendono:"}
{"id": "3220879", "revid": "536159", "url": "https://it.wikipedia.org/wiki?curid=3220879", "title": "Incidente aereo di Phuket", "text": ""}
{"id": "3220887", "revid": "729019", "url": "https://it.wikipedia.org/wiki?curid=3220887", "title": "Walther Nehring", "text": "Biografia.\nTra i primi ufficiali tedeschi interessatisi allo sviluppo delle tecniche e delle tattiche della guerra corazzata, Walther Nehring fu per molti anni collaboratore e capo di Stato maggiore del famoso generale Heinz Guderian che segu\u00ec durante le vittoriose campagne di Polonia e Francia; assunto il comando della 18. Panzer Division, mise in mostra qualit\u00e0 di comando e grande capacit\u00e0 di condurre manovre con truppe corazzate durante l'operazione Barbarossa.\nTrasferito sul fronte africano, alla testa dell'Afrikakorps, sotto il comando del generale Rommel, guid\u00f2 con notevole abilit\u00e0 le sue forze corazzate alla grande vittoria di Gazala e quindi nell'avanzata fino a El Alamein. Dopo essere rimasto ferito alla battaglia di Alam Halfa, si distinse ancora negli ultimi anni di guerra prima in Tunisia e quindi di nuovo sul fronte orientale dove condusse numerose manovre e battaglie alla testa dei panzer per cercare di frenare o rallentare l'inesorabile avanzata dell'Armata Rossa.\nGrande esperto di guerra con mezzi corazzati, Nehring ha scritto un'importante opera sulla storia delle \"Panzertruppen\" tedesche dalla loro nascita alla fine della guerra mondiale (\"Die Geschichte der deutschen Panzerwaffe 1916-1945\"). Ottenne per il suo valore la prestigiosa decorazione della Croce di Cavaliere della Croce di ferro con Foglie di quercia e Spade."}
{"id": "3220888", "revid": "339392", "url": "https://it.wikipedia.org/wiki?curid=3220888", "title": "Incidente aereo di Capoterra", "text": ""}
{"id": "3220890", "revid": "536159", "url": "https://it.wikipedia.org/wiki?curid=3220890", "title": "Volo ATI 12", "text": ""}
{"id": "3220894", "revid": "536159", "url": "https://it.wikipedia.org/wiki?curid=3220894", "title": "Volo Forza Aerea Uruguayana 571", "text": ""}
{"id": "3220899", "revid": "292162", "url": "https://it.wikipedia.org/wiki?curid=3220899", "title": "Difesa della vera religione", "text": ""}
{"id": "3220902", "revid": "767487", "url": "https://it.wikipedia.org/wiki?curid=3220902", "title": "Il tuffo", "text": "Il tuffo \u00e8 un film del 1993, diretto da Massimo Martella.\nPresentato al Festival di Annecy nel 1993, il film ha vinto il \"Premio speciale della giuria\".\nTrama.\nMatteo, un trentenne disoccupato, decide di impartire lezioni di fisica, in virt\u00f9 della sua laurea in fisica. Rispondono all'annuncio Giulio ed Elsa, due liceali rimandati in quella materia che cominciano cos\u00ec, seppur controvoglia e costretti dai genitori, a seguire le ripetizioni di Matteo. Dopo un inizio difficile, i tre ragazzi stringono un'amicizia che li rende a dir poco inseparabili; ma presto l'amore fa capolino e Matteo e Giulio si innamorano entrambi di Elsa. La rivalit\u00e0 tra i due ragazzi comincia ad incrinare la loro amicizia e dopo un'ultima avventura insieme, Matteo, Giulio ed Elsa decidono di sciogliere il gruppo."}
{"id": "3220903", "revid": "48344", "url": "https://it.wikipedia.org/wiki?curid=3220903", "title": "Ferrovia Sulmona-Carpinone-Isernia", "text": ""}
{"id": "3220905", "revid": "48344", "url": "https://it.wikipedia.org/wiki?curid=3220905", "title": "Giornata Internazionale della Donna", "text": ""}
{"id": "3220907", "revid": "6923", "url": "https://it.wikipedia.org/wiki?curid=3220907", "title": "Italiana Manifatture", "text": "Italiana Manifatture SpA \u00e8 un'azienda italiana produttrice di abbigliamento.\nSoci fondatori.\nI soci fondatori sono tutti appartenenti alla famiglia Castelletti: Franco Castelletti (considerato uno dei maggiori esperti nel settore sportswear e moda in generale, talent scout tanto da lavorare con Andrew MacKenzie, Massimo Rebecchi, Romano Ridolfi oltre ai pi\u00f9 noti Massimo Osti, Castelbajac e Guido Pellegrini) Sante Castelletti (gi\u00e0 presidente degli industriali di Ascoli Piceno) e Guido Castelletti.\nStoria.\nI prodromi della nascita della ITALIANA MANIFATTURE SPA si possono individuare in una serie di esperienze che i fratelli Castelletti (Franco e Sante inizialmente, poi Guido) hanno maturato fin dal 1960, acquisendo un patrimonio di conoscenze uniche in quel mercato che negli anni successivi sarebbero esplose diventando il mercato del jeans e dell'abbigliamento.\nAgli inizi degli anni '60 i fratelli Castelletti iniziano la loro attivit\u00e0 nel settore curando l'introduzione e la distribuzione in Italia dei jeans LEVIS e contribuendo in modo sostanziale all'affermazione in Italia del jeans originale americano.\nSuccessivamente, nel 1970, fondano la \"LEE ITALIANA\", in partnership (ma dietro loro impulso dopo un lungo viaggio in America dove, dopo un incontro con la LEE, decisero di importarla in Italia) con l'azienda cui erano dirigenti allora, che risult\u00f2 un momento fondamentale per i futuri fondatori della ITALIANA MANIFATTURE SPA perch\u00e9 permise di comprendere, in chiave di una visione di marketing nettamente anticipatoria per quel periodo, quali fossero le nuove linee strategiche da seguire per proporre in Italia, un nuovo modo di vestire casual partendo dal jeans. In particolare due aspetti:\n1) che il concetto di jeans (abbigliamento da lavoro) doveva essere rielaborato e riadattato allo specifico contesto culturale italiano e quindi bisognava inventare il concetto italiano di jeans.\n2) che il jeans doveva essere integrato da una serie di capi che ben adattassero al mito e alla filosofia del jeans stesso.\nNel 1972 quindi nacque la International Concorde SpA(holding che controlla la Italiana Manifatture SpA) che si presenta sul mercato in modo perentorio, con un linguaggio nuovo, con proposte incisive.\nFu un successo immediato e si mise subito in moto una spirale espansionistica che dal quel momento fino alla fine degli anni '90 ha coperto una posizione di leader assoluta.\nNel 1974 nasce la Italiana Manifatture Spa che fin dall'inizio accentra tutte le funzioni industriali del gruppo.\nOttenne subito notoriet\u00e0 e successo commerciale grazie al marchio Pooh jeans con cui era commercializzata la linea di abbigliamento \"casual &amp; sportswear\" e successivamente con il marchio Star Point e successivamente, anticipando ancora il mercato, grazie alle licenze dei grandi stilisti sino ad allora lontani da mondo del jeans e dello sportswear in generale.\nNella sua storia ha raggiunto fatturati attorno ai 400 miliardi di lire circa, con 3000 dipendenti, 13 sedi produttive, show room a Milano in Via Manzoni, sedi in tutto il mondo e distribuzione internazionale.\nLa societ\u00e0 \u00e8 in fase di liquidazione volontaria.\nStrutture e dimensioni dell'azienda.\nInizialmente il centro operativo era sito in Acquaviva Picena (AP) su una superficie di 17.000 m\u00b2 di magazzino prodotti finiti, 2.000 m\u00b2 di reparto produzione, 4.500 di uffici e servizi. Un secondo magazzino prodotti finiti era sito in Controguerra (TE) su una superficie di 3.900 m\u00b2 .\nPer motivi di mercato e di distribuzione inoltre, l'azienda si avvale di un magazzino prodotti finiti presso il \"centergross\" di Funo di Argelato, Bologna adibito alla vendita all'ingrosso per tutto il centro-nord Italia.\nUn modernissimo centro \u00e8 stato costruito nella zona industriale di Colonnella (TE) su una superficie complessiva di circa 71.000 m\u00b2 di cui 30.000 m\u00b2 coperti m\u00b2 dove veniva realizzato il pi\u00f9 importante e complesso magazzino prodotti finito d'Europa.\nL'azienda raggiunge produzioni di oltre 15 milioni di capi, spedisce circa 70.000 capi giornalmente utilizzando i 25 centri di distribuzione. Poteva contare su circa 30.000 clienti in Italia e circa 20.000 nel mondo.\nL'azienda raggiunge fatturati di oltre 400 mialirdi di Lire.\nAziende del gruppo.\nINTERNATIONAL CONCORDE SPA (HOLDING DEL GRUPPO) sita in Colonnella (TE).\nCONVAS SpA industria di confezioni presso il comune di Corropoli (TE) su 7.000 m\u00b2 e poteva contare su 200 addetti.\nMANIFATTURE DI BRAMANTE sita nel comune di Urbania su 5.000 m\u00b2 e poteva contare su 150 addetti.\nMANIFATTURA DI ARBORIO sita in Vercelli su 4.000 m\u00b2 e poteva contare su 100 addetti (la cui direzione era affidata al talento di Cesare Milanetti).\nAB.AB. SpA industria di confezioni sita in Roseto degli Abruzzi (TE) su 10.000 m\u00b2 e poteva contare su 1000 addetti.\nMODA POINT INTERNATIONAL SPA sita in SAN BENEDETTO DEL TRONTO (AP).\nMarchi e licenze internazionali.\nI marchi che l\u2019azienda ha prodotto e portato al successo sono Pooh jeans, Star point, Oaks, Country Marche, Tela Genova, Union Pacific, Janton.\n\u00c8 stata licenziataria (produzione e distribuzione internazionale) delle linee Valentino jeans, junior,18:18, Oliver, Ferr\u00e8 Jeans, Ferr\u00e8 Fans, Ferr\u00e8 Junior, Rhinoisaurex di Ferr\u00e8, Enrico Coveri, Enrico Coveri You Young, Gian Marco Venturi, J.C. De Castelbajac, Stone Island, CP Company, Verri Blue Jeans, Naj-Oleari, Filippo Alpi, Guido Pellegrini e molti altri."}
{"id": "3220908", "revid": "48344", "url": "https://it.wikipedia.org/wiki?curid=3220908", "title": "Giornata Mondiale dell'Acqua", "text": ""}
{"id": "3220909", "revid": "48344", "url": "https://it.wikipedia.org/wiki?curid=3220909", "title": "La Brigata Proletaria", "text": ""}
{"id": "3220911", "revid": "48344", "url": "https://it.wikipedia.org/wiki?curid=3220911", "title": "Le Roi Est Mort, Vive Le Roi!", "text": ""}
{"id": "3220927", "revid": "767487", "url": "https://it.wikipedia.org/wiki?curid=3220927", "title": "Evangeliorum libri", "text": "Evangeliorum libri IV, o pi\u00f9 semplicemente Evangeliorum libri, \u00e8 un'opera di Gaio Vettio Aquilino Giovenco, scritta nel 329-330, sotto Costantino. Si tratta del primo esempio letterario di parafrasi poetica della Bibbia.\nL'autore, in tal modo, si contrappose agli autori epici pagani, in particolar modo a Virgilio; fu letto e imitato fino alla fine del Medioevo e fu considerato il primo autore epico biblico dell'et\u00e0 tardoantica."}
{"id": "3220930", "revid": "292162", "url": "https://it.wikipedia.org/wiki?curid=3220930", "title": "Libri evangeliorum", "text": ""}
{"id": "3220932", "revid": "292162", "url": "https://it.wikipedia.org/wiki?curid=3220932", "title": "Evangeliorum libri IV", "text": ""}
{"id": "3220940", "revid": "701660", "url": "https://it.wikipedia.org/wiki?curid=3220940", "title": "Trittico di sant'Onorio", "text": "Il trittico di sant'Onorio \u00e8 un'opera d'arte in marmo di Botticino risalente alla seconda met\u00e0 del Quattrocento.\nSi tratta di una pregevole opera di arte rinascimentale, ancora caratterizzata da statiche linee gotiche.\nConcepita inizialmente come pala per l'altare di Sant'Onorio nella chiesa dei Santi Faustino e Giovita a Brescia, venne prima traslata e poi definitivamente smontata a met\u00e0 Seicento, durante i lavori di rinnovo radicale degli interni della chiesa. Da quel momento il trittico non trov\u00f2 pi\u00f9 collocazione fissa, ma fortunatamente non fu mai n\u00e9 venduto n\u00e9 smembrato o distrutto, per passare infine alla fine dell'Ottocento al Museo di Santa Giulia, dove \u00e8 tuttora esposto.\nStoria.\nSant'Onorio, vescovo di Brescia nella seconda met\u00e0 del VI secolo, era sepolto nell'aula inferiore della chiesa dei Santi Faustino e Giovita, in un'urna all'interno di un altare a lui intitolato. Quest'ultimo era posto a destra dell'arca sepolcrale dei Santi Faustino e Giovita, come si apprende dalla relazione di San Carlo Borromeo che visit\u00f2 la chiesa nel 1580. Nel 1455, l'abate commendatario Bernardo Marcello, che resse la gestione del monastero fino al 1475, diede inizio a lavori di sistemazione dell'aula inferiore, che portarono, fra l'altro, alla \"riscoperta\" dell'arca dei santi patroni. Visto che il trittico reca lo stemma di famiglia dell'abate, \u00e8 verosimile che, nell'ambito dei lavori di riordino e ornamentazione dell'aula, egli abbia provveduto anche all'altare del santo, adornandolo con quest'opera, la cui epoca di realizzazione \u00e8 pertanto collocabile successivamente all'inizio dei lavori, cio\u00e8 dopo il 1455. Resta ignoto, comunque, il nome dell'autore.\nNei primi anni del Seicento, la chiesa inferiore viene distrutta per abbassare il livello del presbiterio, a quel tempo molto elevato: nel 1604, pertanto, i resti di Sant'Onorio vennero traslati in un nuovo altare all'interno della chiesa, posto sul lato sud, quindi nella navata destra, come si rileva dalla relazione redatta nel 1622, quando l'urna fu estratta dall'altare per effettuare una ricognizione delle reliquie. Successivamente, in occasione dei rifacimenti della chiesa, l'intero apparato venne smontato: ci\u00f2 dovette avvenire in definitiva solo nel 1646 quando, durante un'ulteriore ricognizione, il notaio Orazio Piazza scrisse una relazione che comprendeva una descrizione dell'altare, nella quale veniva citato anche il trittico. Questo dato \u00e8 molto importante perch\u00e9 prova con certezza che, quando nel 1604 fu eseguita la traslazione delle reliquie di Sant'Onorio dalla distrutta aula inferiore alla chiesa, l'opera fu rimontata nel nuovo altare. A questo punto, ormai non pi\u00f9 utilizzata, l'opera non trov\u00f2 pi\u00f9 collocazione fissa e fin\u00ec per essere murata sopra l'ingresso all'ufficio della Fabbriceria della Canonica. Il 2 giugno 1882, infine, l'opera venne acquistata dal Museo dell'Era Cristiana - oggi Museo di Santa Giulia - dove \u00e8 attualmente esposta nella sezione \"L'et\u00e0 veneta\".\nDescrizione.\nL'opera \u00e8 un trittico, cio\u00e8 una composizione formata da tre pannelli principali; tale tecnica, propria dell'arte pittorica, qui \u00e8 traslata in campo scultoreo.\nLa scultura si compone di tre nicchie appena accennate, ognuna sormontata da un arco a tutto sesto dal profilo decorato a motivi vegetali, mentre l'interno \u00e8 ornato da una valva di conchiglia. Le nicchie sono inquadrate da lesene di ordine corinzio scanalate e rudentate, mentre altre due lesene, pi\u00f9 sporgenti e con il fusto decorato a candelabre dividono ulteriormente la nicchia centrale dalle laterali. I due pilastrini estremi recano inoltre la gi\u00e0 citata insegna araldica dell'abate Bernardo Marcello. All'interno delle tre nicchie campeggiano, lavorate a leggero bassorilievo, le figure di Sant'Onorio al centro, intronizzato, con paramenti e insegne vescovili, e rispettivamente a sinistra e a destra San Faustino e San Giovita, entrambi in abito monacale. Nelle \"trabeazioni\" delle lesene, che corrono dietro le tre figure, sono riportati i nomi dei santi.\nStile.\nL'opera \u00e8 molto moderna per la sua epoca di realizzazione, visto che nella seconda met\u00e0 del Quattrocento nell'arte bresciana erano ancora molto radicati gli stilemi gotici, ma \u00e8 ancora visibilmente caratterizzata da linee tipicamente gotiche. Citando Gaetano Panazza: \u00abstatiche, isolate sono le tre figure nel loro ieratico atteggiamento. Squisitamente pittorico \u00e8 il modellato, eleganti sono il motivo architettonico e i particolari ornamentali\u00bb. Citando invece Adriano Peroni: \u00abi tre santi sono condotti con mano sicura nei lineamenti un po' rigidi, nei panneggi che cadono a piombo, esaurendosi in un breve supporto che si apre a ventaglio. [...] Ad onta del tenore classicheggiante dell'incorniciatura, le figure rimangono impermeabili, nelle loro larghe superfici morbidamente chiaroscurate\u00bb. Questa modalit\u00e0 di esecuzione delle figure rimarr\u00e0 radicata ancora a lungo nella scultura bresciana: l'arca di san Paterio, eseguita nel 1478 circa, la presenta ancora chiaramente.\nVa notato infine che i due santi Faustino e Giovita sono rappresentati seguendo ancora l'antica iconografia, vestiti cio\u00e8 in abiti monacali; infatti dopo il 1438 e il miracolo della loro apparizione sugli spalti a est di Brescia, che pose fine all'assedio della citt\u00e0 da parte dei milanesi guidati da Niccol\u00f2 Piccinino, prender\u00e0 sempre pi\u00f9 piede la loro raffigurazione in veste di militanti romani, usanza che evidentemente non era ancora diffusa all'epoca della sua realizzazione.\nLa scultura \u00e8 interamente in marmo di Botticino ed \u00e8 composta da nove lastre affiancate o sovrapposte. Il trittico manca della parte superiore, come evidenziato dai frammenti sporgenti dal pannello centrale, nonch\u00e9 della predella che, come si evince dal gi\u00e0 citato atto notarile di Orazio Piazza del 1646, era costituita da un listone recante un'iscrizione dedicatoria.\nSi \u00e8 inoltre ipotizzato che esistesse un ultimo inquadramento laterale, con tutta probabilit\u00e0 consistente in altre due lesene ornate da candelabre simili alle due centrali. L'intera opera, infine, era in origine interamente dipinta, fatto provato definitivamente da indagini condotte alla fine del Novecento, ma gi\u00e0 ipotizzato in studi precedenti poich\u00e9, per come \u00e8 impostato e lavorato, il trittico ben si presta a essere ricoperto da un rivestimento cromatico."}
{"id": "3220941", "revid": "110157", "url": "https://it.wikipedia.org/wiki?curid=3220941", "title": "Epigrammi (San Damaso)", "text": "Gli Epigrammi di San Damaso (in latino \"Epigrammata\") sono una raccolta di iscrizioni di genere epigrammatico composte da papa Damaso I (366-384). Sono pervenute circa 60 iscrizioni, di cui tre componimenti in distici, quattro in prosa e i rimanenti in esametri."}
{"id": "3220942", "revid": "729019", "url": "https://it.wikipedia.org/wiki?curid=3220942", "title": "Caproni Vizzola C-22J", "text": "Il Caproni Vizzola C-22J era un bimotore a getto da addestramento biposto con due posti affiancati, realizzato dall'azienda italiana Caproni Vizzola negli anni ottanta.\nStoria del progetto.\nIl C-22J venne progettato alla fine degli anni settanta ed \u00e8 l'ultimo velivolo uscito dalla fabbrica Caproni. Realizzato su iniziativa privata come addestratore a basso costo d'acquisto e d'esercizio, il Caproni Vizzola C.22J fu l'ultimo aereo nato sotto il nome Caproni.\nIl progetto inizi\u00f2 nel 1978 in risposta ad una specifica della United States Air Force per la fornitura di un nuovo addestratore con ridotti costi di esercizio. Tutte le fasi di sviluppo, costruzione e test del velivolo vennero effettuate da un team di 14 persone sotto la guida di Carlo Ferrarin e Livio Sonzio.\nIl primo C-22J con marche I-CAVJ fu collaudato il 21 luglio 1980. Il prototipo successivamente presentato staticamente al salone di Parigi del 1981 ed in volo a quello di Farnborough nel 1984, dove fu pilotato da Col. Paolo Barberis, gi\u00e0 comandante delle Frecce Tricolori.\nL'aereo ebbe successivamente le ali accorciate e dotate di serbatoi d'estremit\u00e0.\nNel corso del programma di prove fu sottoposto tra l'altro a carichi simulanti persino l'atterraggio su portaerei.\nProposto per la selezione al pilotaggio, l'addestramento basico e quello del personale in servizio presso enti non di volo, telerilevamento, aerofotogrammetria, pattugliamento ambientale, collegamento veloce, avrebbe potuto essere adattato anche quale velivolo teleguidato con lancio tramite catapulta con l'aiuto di un razzo ausiliario. Ne vennero purtroppo completati solo alcuni prototipi.\nUno dei prototipi \u00e8 esposto presso il Museo dell'Aeronautica Gianni Caproni e, all'interno della collezione, rappresenta la conclusione ideale della storia del gruppo Caproni\nNel 1983 la famiglia Caproni vendette il business aeronautico all'Agusta, la quale da parte sua prefer\u00ec privilegiare il SIAI S-211 nel mercato degli addestratori militari. La cancellazione del programma avvenne nel 1988 con la vendita da parte di Agusta dello stock di motori Microturbo in giacenza.\nT-344 Vespa.\nNel 2015, presso il Reparto Sperimentale, durante la presentazione dei nuovi velivoli prossimi ad entrare in servizio nell'Aeronautica Militare, ne \u00e8 stata presentata una nuova versione ridesignata T-344 Vespa, studiata insieme ad As Research Center per sostituire gli Aermacchi SF-260.\nTecnica.\nIl C-22J, addestratore leggero contraddistinto da una grande semplicit\u00e0 in ogni sua parte con struttura interamente metallica.\nIl velivolo ha l'ala in metallo, a corda costante, con flap, alettoni e diruttori/aerofreni, anch'essi interamente in alluminio. L'ala, costruita sul profilo Wortmann FX-67K-170, dotata di alettoni, flap e diruttori, \u00e8 priva di rastremazione e tradisce la discendenza del progetto dal mondo dei veleggiatori. Nell'intradosso sono previsti dai 2 ai 4 attacchi per un limitato carico bellico. L'impennaggio a T \u00e8 collegato alla fusoliera da una sottile trave in alluminio.\nL'abitacolo, che contribuisce alla portanza, ha struttura portante in alluminio e guscio in vetroresina, mentre il trave di coda e gli impennaggi sono in alluminio.\nNella parte posteriore erano installati i due motori TRS-18-1 da 148\u00a0kg di spinta, alimentati mediante un'unica presa d'aria dorsale. Il carrello triciclo anteriore era retrattile elettricamente. Per l'addestramento al tiro o un limitato ruolo tattico poteva portare una variet\u00e0 di carichi agganciati a due o quattro piloni standard subalari.\nL'esemplare di preserie I-GIAC con le ali accorciate, serbatoi di estremit\u00e0 e nuovi motori vol\u00f2 il 17 febbraio 1983, ottenendo la certificazione da parte del RAI nel 1988.\nPresenta spiccate doti manovriere, con un fattore di carico massimo ammesso di 7g positivi e 3,5 negativi in configurazione pulita. Viene infatti certificato in categoria acrobatica sotto la FAR23.\nI due motori a turbogetto sono alloggiati nella parte posteriore ed alimentati da un'unica presa d'aria NACA dorsale posta subito dietro l'abitacolo. Il compressore \u00e8 di tipo centrifugo monostadio, cos\u00ec come monostadio \u00e8 la turbina di tipo assiale con camera di combustione a flusso inverso. Il consumo specifico \u00e8 alto il che obbliga l'adozione dei serbatoi alari di estremit\u00e0, per una capacit\u00e0 di 70 litri ciascuno, non presenti sul prototipo, ma installati sull'esemplare di preserie.\nCollegamenti esterni.\nLink C22J http://machdiamonds.com/caproni.html"}
{"id": "3220943", "revid": "729019", "url": "https://it.wikipedia.org/wiki?curid=3220943", "title": "Aeroporto di Caienna-F\u00e9lix \u00c9bou\u00e9", "text": "L'aeroporto di Caienna-F\u00e9lix \u00c9bou\u00e9 \u00e8 un aeroporto francese situato vicino alla citt\u00e0 di Matoury nel dipartimento della Guyana francese.\nL'aeroporto \u00e8 intitolato a F\u00e9lix \u00c9bou\u00e9 (1884-1944), uomo politico e amministratore delle colonie francesi."}
{"id": "3220944", "revid": "767487", "url": "https://it.wikipedia.org/wiki?curid=3220944", "title": "Ebony Hoffman", "text": "Carriera.\nNella stagione 2005-06 gioca nella LegA Basket Femminile nella Pallacanestro Ribera, dove in 28 partite ha una media di 11,4 punti e con la quale si aggiudica la Coppa Italia di Basket Femminile, nella \"Final Six 2006\" di Schio, battendo in finale Faenza 75-72, dove \u00e8 eletta MVP.\nNel 2008 ha ricevuto il WNBA Most Improved Player Award.\nNell'autunno del 2009 \u00e8 stata invitata allo stage di allenamento della Nazionale di pallacanestro femminile degli Stati Uniti d'America."}
{"id": "3220948", "revid": "1941471", "url": "https://it.wikipedia.org/wiki?curid=3220948", "title": "Vice-versa, o una lezione per i padri", "text": "Vice-versa, o una lezione per i padri (\"Vice Versa: A Lesson to Fathers\"), pubblicato in Italia anche con il titolo Pap\u00e0, mio figlio \u00e8 un romanzo del 1882 di F. Anstey.\nTrama.\nPadre e figlio desiderano ardentemente di vivere l'uno la vita dell'altro, un sortilegio li accontenter\u00e0. Ma le due immedesimazioni non hanno lo stesso effetto: mentre il figlio risulta sfrontato, quasi al limite del cinismo nell'affrontare la vita del padre, non altrettanto pu\u00f2 dirsi per il genitore, che invece si dimostra timoroso, scocciato, quasi spaventato nel calarsi nei panni dell'adolescente.\nEdizione italiana.\nLa prima edizione italiana \u00e8 del 1933, di 190 pagine, edita da \"B. Bemporad &amp; F.\" di Firenze.\nRivisitazioni.\nIl romanzo \"A ciascuno il suo corpo\" (1972) di Mary Rodgers, dal quale pure sono stati tratti tre film (nel 1976 un film della Disney, nel 1995 un film TV e nel 2003 un remake del film del 1976), altro non \u00e8 che una rivisitazione in chiave moderna del libro di Anstey, caso in cui a scambiarsi i corpi sono madre (interpretata da Barbara Harris nel 1976 e da Jamie Lee Curtis nel remake del 2003) e figlia adolescente (interpretata da Jodie Foster nell'originale Disney del 1976).\nTrasposizioni cinematografiche.\nIl romanzo di Anstey \u00e8 stato adattato per il cinema per la prima volta nel 1916, successivamente \u00e8 stato adattato numerose altre volte, dando vita ad un vero e proprio sottogenere cinematografico, definito in lingua inglese \"Body swap movies\" (\"film sullo scambio di corpi\"). Considerando sia le versioni fedeli al libro (scambio di corpo tra padre e figlio), che le opere cinematografiche al romanzo comunque ispirate, si possono considerare appartenenti al sottogenere i seguenti film."}
{"id": "3220954", "revid": "1543377", "url": "https://it.wikipedia.org/wiki?curid=3220954", "title": "Diocesi di Funay", "text": "La diocesi di Funay (in latino: \"Dioecesis Funayensis\") \u00e8 stata una sede della Chiesa cattolica.\nTerritorio.\nLa diocesi comprendeva l'arcipelago del Giappone.\nSede vescovile era l'antica citt\u00e0 di Funai, oggi \u014cita, capitale della provincia di Bungo.\nStoria.\nLa diocesi fu eretta da papa Sisto V il 19 febbraio 1588, ricavandone il territorio dalla diocesi di Macao. Il diritto di patronato fu concesso ai re di Portogallo. Era suffraganea dell'arcidiocesi di Goa (oggi arcidiocesi di Goa e Dam\u00e3o).\nDi tutti i vescovi nominati per questa sede, appartenenti alla Compagnia di Ges\u00f9, solo due raggiunsero il Giappone. Sebasti\u00e3o de Morais de Funchal trov\u00f2 la morte in Mozambico nel viaggio verso l'Estremo Oriente. Pedro Martins arriv\u00f2 a Nagasaki nell'agosto del 1596, ma gi\u00e0 nel marzo dell'anno seguente \u00e8 menzionato dai documenti a Macao; morir\u00e0 in mare nel tentativo di ritornare in Giappone. Luis Cerqueira sbarc\u00f2 a Nagasaki il 5 agosto 1598 e sembra sia morto in sede. Infine Diego Correia Valente arriv\u00f2 a Macao nel novembre del 1619, ma non raggiunse mai il Giappone, preferendo governare la sua diocesi attraverso dei vicari.\nTuttavia, gi\u00e0 dal 1587 in Giappone si era scatenata una feroce persecuzione contro i cristiani, che porter\u00e0 nel giro di un decennio alla quasi scomparsa della religione.\nLa diocesi fu soppressa \"de facto\" verso la met\u00e0 del XVII secolo, quando il Giappone si chiuse al mondo occidentale (\"Sakoku\") e pi\u00f9 alcun missionario pot\u00e9 mettere piede nel Paese fino a met\u00e0 Ottocento."}
{"id": "3220955", "revid": "339392", "url": "https://it.wikipedia.org/wiki?curid=3220955", "title": "Mercurio cromo", "text": ""}
{"id": "3220958", "revid": "291370", "url": "https://it.wikipedia.org/wiki?curid=3220958", "title": "Carla Collicelli", "text": "Biografia.\nLaureata nel 1973 in Filosofia con indirizzo socio-psico-pedagogico presso l'Universit\u00e0 La Sapienza di Roma col massimo dei voti, si \u00e8 specializzata tra il 1974 e il 1979 a Francoforte sul Meno (Germania) presso il DIIPF (Deutsches Institut f\u00fcr Internationale P\u00e4dagogische Forschung), istituto universitario di ricerche sui sistemi sociali e scolastici dell'Europa.\nDal 1980 al 2016 lavora al Censis, dapprima come ricercatrice, dal 1983 come responsabile del settore delle politiche sociali, dal 1993 al 2015 come vice Direttore generale e nel 2016 come Advisor scientifico. Dal 2017 \u00e8 ricercatore associato presso il CNR, dapprima presso Itb-CNR e quindi presso il CID-Ethics; presidente del CPS dell\u2019Istituto regionale per ciechi S. Alessi;, Vice Presidente dell\u2019Osservatorio Giovani e Alcol di Assobirra; membro del Segretariato ASviS responsabile del Goal 3; e dal 2019 membro della Consulta scientifica del Cortile dei Gentili della Pontificia Accademia delle scienze. La sua attivit\u00e0 di ricerca copre le seguenti aree: sviluppo sociale e sviluppo sostenibile; welfare state e politiche di protezione sociale; salute e sanit\u00e0; emigrazione e Integrazione sociale; famiglia, reporting sociale.\nOpera come consulente libero professionista sui temi del welfare, della sanit\u00e0 e della salute, delle migrazioni, dello sviluppo sociale.\nDal 1985 al 2015 \u00e8 stata corrispondente dell'Ocse per il Sistema di osservazione permanente delle migrazioni (Sopemi).\nDa 1999 al 2015 \u00e8 stata segretario generale del Forum per la Ricerca Biomedica. \nDal 2006 \u00e8 membro della Rete europea \"Social Monitoring and Reporting\".\n\u00c8 docente di Sociologia della salute presso l'Universit\u00e0 La Sapienza di Roma e svolge docenze presso master e corsi di laurea.\nCollabora con Il Sole 24 ore e l'Avvenire."}
{"id": "3220966", "revid": "1431409", "url": "https://it.wikipedia.org/wiki?curid=3220966", "title": "Jos\u00e9 Z\u00fa\u00f1iga", "text": "Biografia.\nZ\u00fa\u00f1iga, nato in Honduras, \u00e8 noto al pubblico per i ruoli ricoperti in \"Alive - Sopravvissuti\", \"Ransom - Il riscatto\", \"Con Air\", \"Fresh\", \"Crooklyn\", \"Next Stop Wonderland\" e \"Twilight\". \u00c8 apparso anche in molte serie televisive, tra le quali \"24\", \"Prison Break\", \"Law &amp; Order\", \"The O.C.\", \"NCIS\", \"CSI - Scena del crimine\", \"\", \"Bones\", \"Dexter\" e \"Medium\"."}
{"id": "3220967", "revid": "599013", "url": "https://it.wikipedia.org/wiki?curid=3220967", "title": "Jose Zuniga", "text": ""}
{"id": "3220968", "revid": "599013", "url": "https://it.wikipedia.org/wiki?curid=3220968", "title": "Jos\u00e9 Zuniga", "text": ""}
{"id": "3220969", "revid": "599013", "url": "https://it.wikipedia.org/wiki?curid=3220969", "title": "Jos\u00e9 Z\u00faniga", "text": ""}
{"id": "3220977", "revid": "767487", "url": "https://it.wikipedia.org/wiki?curid=3220977", "title": "The Storm at Sea", "text": "The Storm at Sea \u00e8 un cortometraggio muto del 1914 diretto da Robert G. Vignola. Sceneggiato da Hamilton Smith, fu interpretato da Alice Hollister, Harry F. Millarde e Helen Lindroth.\nProduzione.\nIl film fu prodotto dalla Kalem.\nDistribuzione.\nLa General Film Company distribu\u00ec il film - un cortometraggio in una bobina - facendolo uscire nelle sale statunitensi il 18 agosto 1914."}
{"id": "3220980", "revid": "308552", "url": "https://it.wikipedia.org/wiki?curid=3220980", "title": "Catia Bastioli", "text": "\u00c8 amministratore delegato di Novamont e ex-presidente di Terna.\nBiografia.\nDiplomatasi al liceo scientifico \"G. Marconi\" di Foligno con il massimo dei voti, si \u00e8 laureata in Chimica Pura presso l'Universit\u00e0 di Perugia e ha frequentato nel 1985 la scuola di Direzione Aziendale \u201cAlti potenziali Montedison\u201d presso l'Universit\u00e0 commerciale Luigi Bocconi di Milano.\nSi \u00e8 occupata di scienza dei materiali, di sostenibilit\u00e0 ambientale e di materie prime rinnovabili presso l'Istituto Guido Donegani, Centro di Ricerca Corporate di Montedison, fino al 1988. Ha quindi contribuito a fondare il centro di ricerche Fertec sulle materie prime rinnovabili, voluto fortemente da Raul Gardini, all'epoca alla guida del gruppo Ferruzzi-Montedison, per sviluppare prodotti chimici a basso impatto ambientale utilizzando materie prime di origine agricola. A lei e al suo team di ricercatori \u00e8 affidato il progetto di ottenere bioplastiche che hanno come base l'amido di mais, il grano e la patata.\nNel 1992, in seguito alla crisi nel gruppo Ferruzzi, la Fertec si fonde con Novamont, una societ\u00e0 fondata due anni prima con il compito di commercializzare i prodotti sviluppati proprio da Fertec dopo avere inizialmente gi\u00e0 realizzato con la Walt Disney un orologio biodegradabile abbinato al settimanale \"Topolino\". Prima come direttore tecnico, poi come direttore generale e infine come amministratore delegato, lei ha trasformato Novamont, da centro di ricerche a industria di riferimento nel settore delle bioplastiche e dei prodotti da fonte rinnovabile a basso impatto ambientale. Oggi con le bioplastiche Mater-Bi, oltre ai sacchetti, si producono posate, piatti, bicchieri, giocattoli, vaschette alimentari, teli per pacciamatura biodegradabili.\n\u00c8 promotrice del modello della \"bioraffineria integrata nel territorio\" e di quello delle \"Bioraffinerie di terza generazione\" che porter\u00e0 all'avvio di un progetto coordinato da Novamont con ENEA, CNR, CRA, Universit\u00e0 di Perugia, Agrinewtech, Filarete Servizi e Matr\u00ecca. Il modello prevede che la priorit\u00e0 venga spostata sull'efficienza dell'uso delle risorse, sui prodotti ad alto valore aggiunto, sull'economia di sistema e sulle filiere corte.\nCome amministratore delegato di Novamont nel 2011 ha stipulato una joint venture con Versalis per realizzare in Sardegna la bioraffineria Matr\u00ecca, e sempre nel 2011 ha fondato Mater-Biotech, joint venture con la californiana Genomatica, per costruire in Italia il primo impianto al mondo per la produzione di Butandiolo da risorse rinnovabili. Nel 2012 ha ampliato il centro di ricerca Novamont rilevando da Sigma-tau un centro di ricerca di biotecnologie mediche riorientandone le attivit\u00e0 verso le biotecnologie industriali.\nPer queste attivit\u00e0, Bastioli \u00e8 stata chiamata ad intervenire alle conferenza di apertura della Presidenze di turno del Consiglio dell'Unione europea: nel 2012 per il semestre presieduto dalla danese Helle Thorning-Schmidt e nel 2013 per il semestre presieduto dall'irlandese Enda Kenny. \u00c8 stata anche membro di diversi gruppi di lavoro della Commissione europea.\nDal 2009 presidente di Kyoto Club, nel 2014 \u00e8 nominata Presidente di Terna dal Consiglio di Amministrazione di Cassa Depositi e Prestiti, la societ\u00e0 delle reti elettriche.\nBrevetti.\n\u00c8 la prima inventrice di circa 100 brevetti e domande di brevetto. E ha depositato 90 brevetti base e 900 brevetti internazionali, tra questi il Mater-Bi, materiale di origine vegetale usato nel confezionamento di sacchetti completamente biodegradabili per la raccolta rifiuti.\nControversie.\nAll'inizio del 2018 \u00e8 chiamata in causa da \"il Giornale\", in occasione della decisione del governo di Paolo Gentiloni di far esplicitare sugli scontrini di chi fa la spesa, il prezzo di vendita per singola unit\u00e0 dei sacchetti per alimenti sfusi. Gli stessi, dovranno essere obbligatoriamente in materiale biodegradabile e compostabile, e conformi alla norma del Comitato europeo di normazione UNI EN 13432. Non saranno pi\u00f9 cedibili gratuitamente ma sar\u00e0 possibile la vendita sottocosto, autorizzata dal Ministero dello sviluppo economico.\nDetta normativa recepisce una norma europea (art. 9 bis d.l. n. 91/2017) e impone l\u2019uso esclusivo di buste biodegradabili e compostabili; applicata dal primo gennaio 2018, era divenuta legge nell'agosto dell'anno precedente.. La polemica, esplosa all'inizio della campagna elettorale, prende di mira la Bastioli, e quindi la Novamont che \u00e8 uno dei maggiori player nella produzione di bioplastiche. La Bastioli \u00e8 stata definita \"amica di Renzi\" perch\u00e9 nel 2011 ha presentato il suo progetto di Chimica verde e di rigenerazione territoriale alla platea della Leopolda di Matteo Renzi e per essere stata nominata, sotto il Governo Renzi, Presidente di Terna dal Consiglio di Amministrazione di Cassa Depositi e Prestiti.\nL\u2019attacco ha suscitato molte reazioni a partire da Legambiente apertamente schierata a difesa del provvedimento di legge e sui \"sacchetti biodegradabili e compostabili che invece fanno bene all\u2019ambiente e aiutano a contrastare il problema dell\u2019inquinamento da plastica. Non c\u2019\u00e8 nessuna tassa occulta n\u00e9 monopolio aziendale\u201d.\nIl WWF Italia ha richiamato quanto \"la produzione di bioplastiche costituisce un importantissimo contributo alla soluzione dei danni prodotti dalle plastiche\" parlando di \"eccellenza italiana\" e richiamando come, nel 2016, la stessa Bastioli fosse stata insignita del Premio Panda d'Oro per le sue qualit\u00e0 e i suoi meriti dedicati a concretizzare una nuova chimica che mira a rispettare l\u2019economia circolare\".\nGli stessi sindacati Confederazione Italiana Sindacati Lavoratori\", FILCTEM Cgil e Unione Generale del Lavoro\" hanno fortemente preso posizione in difesa della legge e della azienda. Solidariet\u00e0 al gruppo Novamont e a Catia Bastioli \u00e8 arrivata anche dall\u2019associazione degli imprenditori novaresi AIN. L'attacco ad una societ\u00e0 vocata alla ricerca e allo sviluppo ha suscitato reazioni anche oltreconfine\".\nPubblicazioni.\nAutore di numerosi scritti e conferenze a soggetto scientifico ed industriale, ha curato la pubblicazione del libro \u201cHandbook of Biodegradable Polymers\u201d pubblicato da Rapra, eD "}
{"id": "3220987", "revid": "76069", "url": "https://it.wikipedia.org/wiki?curid=3220987", "title": "Tidarmene", "text": ""}
{"id": "3220996", "revid": "339392", "url": "https://it.wikipedia.org/wiki?curid=3220996", "title": "GT400 (GPU)", "text": ""}
{"id": "3220999", "revid": "767487", "url": "https://it.wikipedia.org/wiki?curid=3220999", "title": "Fortunato di Todi", "text": "Biografia.\nFu vescovo di Todi al tempo di Totila.\nDurante il suo episcopato fece erigere la chiesa di San Pietro Apostolo e convert\u00ec al cattolicesimo gli abitanti del castello di Pantalla, fondato nel periodo augusteo, facendo demolire il tempio di Pan e tagliare il bosco a lui consacrato.\nCulto.\nLa Chiesa cattolica lo ricorda il 14 ottobre.\nDal Martirologio Romano: \"A Todi in Umbria, san Fortunato, vescovo, che, come riferisce il papa san Gregorio Magno, rifulse di immensa virt\u00f9 nel prestare assistenza ai malati.\"\nA lui \u00e8 dedicata la chiesa di San Fortunato a Todi costruita nel XII secolo e la pieve di Murlo, borgo presso Siena, un tempo sede dell'omonimo Feudo vescovile.\n\u00c8 anche patrono di San Fortunato della Collina (frazione del comune di Perugia) ed a lui \u00e8 intitolato una delle chiese pi\u00f9 antiche di Perugia situata al lato dell'Arco Etrusco"}
{"id": "3221002", "revid": "1573940", "url": "https://it.wikipedia.org/wiki?curid=3221002", "title": "Caecilia tentaculata", "text": "Caecilia tentaculata \u00e8 un anfibio della famiglia Caeciliidae.\nDistribuzione e habitat.\nLa specie ha un vasto areale, che si estende in Brasile, Colombia, Ecuador, Per\u00f9, Guyana francese, Venezuela, Suriname e forse Bolivia e Guyana. Occupa vari habitat umidi, tropicali o subtropicali."}
{"id": "3221006", "revid": "824097", "url": "https://it.wikipedia.org/wiki?curid=3221006", "title": "Episodi di Romanzo criminale - La serie (seconda stagione)", "text": "La seconda stagione della serie televisiva Romanzo criminale - La serie \u00e8 stata trasmessa in prima visione su Sky Cinema 1 dal 18 novembre al 16 dicembre 2010.\nIn chiaro \u00e8 andata in onda su Italia 1 dal 10 gennaio al 29 febbraio 2012.\nEpisodio 1.\nTrama.\nL'uccisione del Libanese ha disorientato i componenti della banda, che si ritrovano tutti al bar da Franco con tanti interrogativi, ma risoluti pi\u00f9 che mai a vendicare l'assassinio del loro carismatico compagno. Ricostruendo i fatti della sera prima (la partita a poker con Maurizio Gemito finita male), i criminali si convincono che l'ex tirapiedi del Terribile, in combutta col fratello Remo, sia l'assassino del Libanese. La banda si mette, cos\u00ec, in caccia dei due, ma il commissario Nicola Scialoja brucia tutti sul tempo: grazie a delle informazioni estorte con furbizia a Ricotta e Ruggero Buffoni, richiede il fermo dei fratelli Gemito, per torchiarli e poterli sottoporre al guanto di paraffina. Alla banda non resta altro che inviare a difesa dei due il fedele avvocato Vasta, con la speranza che il famoso penalista possa ottenerne il rilascio al pi\u00f9 presto, favorendo il regolamento di conti in tempi brevi. \nIn un frangente cos\u00ec burrascoso (e con la necessit\u00e0 di vendicare al pi\u00f9 presto il Libanese), gli affari della banda sembrano congelati. Cos\u00ec, Il Freddo, contattato dal solito emissario della mafia, rifiuta un piacere a \"Zio\" Carlo; il Dandi, sobillato proprio dal \"boss\" siculo, comincia a nutrire dubbi sulle intenzioni del criminale di Testaccio, il quale, con la morte del Libano, sembra volerne assumere il posto da \"leader\". Con la fiducia reciproca in picchiata, dunque, i membri della banda sembrano essere sempre meno lucidi. Succede, cos\u00ec, che Er Bufalo, contravvenendo a delle precise indicazioni, uccide a sangue freddo in un bar un tale \"Beato Porco -\" alcolista di Torre Angela, che si vantava pubblicamente di aver ucciso il Libanese; dopodich\u00e9, col favore della notte, sottrae addirittura il feretro del Libanese per tributargli un funerale degno di un imperatore. Freddo e compagni, pur apprezzando l'estremo gesto d'amicizia del Bufalo nei confronti del loro compagno assassinato, sanno, per\u00f2, che tutto ci\u00f2 non \u00e8 possibile: la madre del Libanese, orgogliosamente, ha rifiutato le sostanze del figlio (perch\u00e9 frutto di attivit\u00e0 illegali) e ha deciso di farlo seppellire in maniera molto sobria.\nIntanto, \"Zio\" Carlo riprova a chiedere lo stesso favore di inizio puntata alla banda (rivolgendosi stavolta al Dandi, che, parimenti, rifiuta). Nel mentre, Scialoja \u00e8 alle prese con i ritardi della polizia scientifica, che non gli ha ancora consegnato i risultati dell'esame del guanto di paraffina, costringendolo al rilascio dei fratelli Gemito. I risultati, in realt\u00e0, sono gi\u00e0 nelle mani degli emissari dei Servizi segreti deviati, i quali non esitano a consegnarli al Freddo: a sparare al Libanese \u00e8 stato Maurizio. Il rilascio dei due diventa l'occasione buona per onorare i propositi di vendetta della banda. I due fratelli, rifugiatisi in una sala scommesse del Quarticciolo, vengono raggiunti da Ruggero Buffoni e dal Freddo; quest'ultimo, approfittando della ressa, uccide a tradimento Remo Gemito e poi si dilegua. Una volta a casa, per\u00f2, trova che Roberta non c'\u00e8 pi\u00f9: la giovane ha capito che il suo compagno non intende pi\u00f9 partire, cos\u00ec, ha deciso di piantarlo definitivamente.\nEpisodio 2.\nTrama.\nAlla sala corse del Quarticciolo, un testimone oculare ha visto in volto l'assassino di Remo Gemito; dal confronto con le foto segnaletiche, l'uomo riconosce il Freddo, che viene prontamente fermato. Tuttavia, al momento di corroborare la sua versione dal vivo nel confronto \"all'americana\", il testimone non \u00e8 pi\u00f9 sicuro. Come se non bastasse, Roberta, saputo dell'arresto, si presenta spontaneamente in commissariato per fornire un falso alibi al suo ex-compagno, del quale \u00e8 ancora innamorata. Er Freddo \u00e8, dunque, nuovamente a piede libero, ma, proprio nella stessa giornata, Scialoja ha un altro colpo di fortuna: il fratello del Freddo, Gigio Soleri, finisce in manette per spaccio. Il commissario ventila la notizia al Freddo, che si precipita dall'avvocato Vasta per indurlo a chiedere una scarcerazione immediata: il Freddo teme per l'incolumit\u00e0 del fratello e, addirittura, una chiamata minatoria di Maurizio Gemito fa alzare il livello di allerta.\nLo sbandamento dei membri della Magliana \u00e8 evidente. Convinti di essere sulla pista giusta, i criminali tendono un agguato notturno a Gemito in un condominio della Bufalotta; la dritta ricevuta, per\u00f2, \u00e8 completamente sbagliata, cos\u00ec, a farne le spese \u00e8 una coppia di ignari signori. Nella stessa nottata, Gigio viene raggiunto in cella e picchiato a sangue da due conoscenti di Maurizio Gemito; si ritrova, quindi, in ospedale con varie contusioni e due costole fratturate. \nIl Freddo, saputa la notizia, si precipita in commissariato, mettendo a soqquadro l'ufficio di Scialoja, che, per\u00f2, lo affronta con determinazione. Il commissario deve vedersela anche col collega Rizzo, promosso capo della squadra narcotici: lo zelante funzionario non accetta che Scialoja gli abbia sfilato di nascosto un indiziato e minaccia di denunciare l'accaduto al questore. Scialoja, per\u00f2, riesce a calmare il collega: il suo piano \u00e8 quello di usare Gigio per incastrare il fratello. Il Freddo, per\u00f2, ha mangiato la foglia, cos\u00ec, scoperto il tradimento, taglia ogni ponte con suo fratello, dopo che quest'ultimo, su ricatto di Scialoja, comunicava con lui attraverso un registratore nascosto nella camicia.\nIl Dandi, nel frattempo, \u00e8 alle prese con le propriet\u00e0 del Libanese: prima dell'arrivo della polizia, l'attico del criminale \u00e8 stato letteralmente ripulito da un ignoto (probabilmente, al soldo dei Servizi segreti). A preoccupare ulteriormente il Dandi sono, poi, le auto dell'amico: il \"garage\" della sua villa \u00e8 stato completamente svaligiato. L'identit\u00e0 del \"tombarolo\" \u00e8 scoperta da Fierolocchio: Renato Proietti. Si scopre, cos\u00ec, che il Libanese non \u00e8 affatto orfano di padre, come fatto intendere nella prima serie, ma \u00e8 stato abbandonato in tenera et\u00e0; ora, \"sor Renato\" \u00e8 tornato per appropriarsi di beni utili a ripianare i suoi ingenti debiti. Il Dandi, sinceramente vergognato dal comportamento del pap\u00e0 del suo amico, lo costringe a restituirgli la vecchia Mini Minor, che ha intenzione di distruggere. Un \"flashback\" spiega che quell'auto, molti anni prima, era stata il \"premio\" datogli dal Terribile per avere un'informazione sul Libanese; informazione che si sarebbe rivelata, poi, letale, perch\u00e9 il Libanese aveva rubato per qualche ora l'auto del Terribile per portarvi la fidanzata Sara a Capannelle. Proprio in quell'occasione, Sara era stata violentata dai fratelli Gemito ed il Libanese aveva ricevuto una profonda ferita al braccio; il senso di colpa aveva indotto il Dandi a regalare la Mini all'amico, senza per\u00f2 confessargliene la provenienza.\nPer la banda, che ancora non ha completato la vendetta, \u00e8, per\u00f2, tempo di tornare agli affari: er Sardo reclama la gestione dello spaccio in zona Trastevere, originariamente assegnata al Libanese. Dandi e Freddo, per\u00f2, vorrebbero temporeggiare. Tuttavia, saputo che, nel frattempo, gi\u00e0 circola in zona della droga piazzata di nascosto dal Sardo, Trastevere viene presa in consegna da Donatella. Costei \u00e8 una donna di carattere, compagna del fedele emissario della mafia Nembo Kid; Donatella controlla con successo lo spaccio a Latina. L'esser stato sopravanzato da una donna, ovviamente, manda il Sardo su tutte le furie.\nA questo punto, la cronaca irrompe nuovamente nella vicenda: a seguito di una perquisizione in casa del \"Maestro Venerabile\" Licio Gelli, \u00e8 stata scoperta la lista degli appartenenti alla loggia massonica P2, coinvolta in vari scandali nazionali. Nella lista sono elencati tutti i nomi di spicco dei Servizi segreti italiani - compreso quello del Vecchio, che, per\u00f2, nota l'assenza dei nomi di diversi personaggi potenti parimenti collusi. Visto proprio il momento di gran confusione, decide, allora, di \"sfoltire l'agenda\", consegnando Maurizio Gemito alla banda. Nembo Kid, evidentemente in contatto con i servizi, passa la soffiata ai maglianesi, che subito organizzano l'agguato, al quale parteciperanno Ricotta e Bufalo, con il Dandi a far da palo. I due riescono a far fuori il \"gorilla\" di Gemito, ma l'agguato si protrae troppo a lungo, finendo per coinvolgere anche dei civili. Il Dandi - pavido all'idea di intervenire e, probabilmente, in disaccordo totale sulle modalit\u00e0 di conduzione dell'agguato - resta a bordo dell'auto senza aiutare i compagni e, addirittura, al suono delle sirene della polizia, si dilegua. Cos\u00ec, Gemito viene ferito gravemente e Ricotta, anch'egli ferito e nell'impossibilit\u00e0 di allontanarsi, si consegna alle guardie; Bufalo, invece, presa in ostaggio un'anziana, si dilegua sanguinante. Il Dandi, rimasto solo con la sua coscienza, ha una visione del Libanese, che lo rimprovera amaramente dell'accaduto, rinfacciandogli la sua pavidit\u00e0.\nEpisodio 3.\nTrama.\nEr Bufalo, nascosto da Scrocchiazeppi a casa della zia Antonia, viene curato da Vanessa (l'infermiera fidanzata con Sorcio); nonostante i problemi che la latitanza gli comporta, non ha altro pensiero che vendicarsi del Dandi e, dal suo rifugio di fortuna, ventila alla banda i dettagli del comportamento da pavido mantenuto durante l'agguato dal suo compagno. La sua versione dei fatti, per\u00f2, non collima con quella raccontata dal Dandi; cos\u00ec, tocca a Ricotta, rinchiuso in carcere, confermare l'accaduto all'avvocato Vasta. Il Freddo, per\u00f2, resosi conto della tremenda spirale di vendetta che potrebbe scatenarsi, decide di risolvere la questione in maniera quanto pi\u00f9 \"diplomatica\": il Dandi rester\u00e0 impunito a patto che paghi le spese legali a Ricotta, raddoppi la \"stecca\" ai compagni che ha tradito e uccida Maurizio Gemito, ricoverato in ospedale in gravi condizioni.\nChi parimenti non ha dimenticato Maurizio Gemito - che lotta tra la vita e la morte in terapia intensiva - \u00e8 il commissario Scialoja, intenzionato ad interrogarlo. Il poliziotto promette a Gemito l'immunit\u00e0 per l'omicidio del Libanese, se vorr\u00e0 consegnare la banda alla polizia. Ed \u00e8 proprio qui che avviene un primo colpo di scena: Gemito (che \u00e8 ancora debole e parla a fatica), pur promettendo di collaborare, rivela al commissario la pi\u00f9 assoluta estraneit\u00e0 ai fatti - sua e del fratello. Scialoja non si spiega, per\u00f2, l'esito dell'esame del guanto di paraffina.\nIn questo frangente, per dare una svolta alle indagini, il dottor Borgia suggerisce al commissario di pedinare Patrizia e i componenti della banda per provare a scoprirli in flagranza di qualche reato. Il commissario, per la seconda volta, convince il collega Rizzo a far squadra, ma la sua tattica viene elusa dal Freddo: il criminale di Testaccio, accortosi degli appostamenti, d\u00e0 incarico a Donatella (ancora sconosciuta al commissario) di occuparsi della raccolta dei proventi dello spaccio dalle \"formiche\" e di interfacciarsi con Ruggero Buffoni per la consegna del denaro. Tuttavia, qualcosa va storto e Ruggero viene completamente derubato, accusando pi\u00f9 o meno apertamente Donatella di essere la basista della rapina. Proprio quando gli animi si stanno scaldando, Ranocchia - l'amico gay di Patrizia - contatta il Dandi, chiedendogli ragioni del comportamento poco educato tenuto da un cliente transessuale della sua \"boutique\": costui, in maniera molto arrogante, avrebbe preteso di pagare con una carta di credito intestata a Ruggero Buffoni. Messo alle strette, Ruggero \u00e8 costretto ad ammettere di esser stato rapinato proprio da due complici del transessuale, con il quale s'era appartato in auto. A salvare la situazione \u00e8 Trentadenari, che ritrova il transessuale e i suoi complici, ai quali, con i soliti metodi spargisangue, viene data la solita lezione: la banda non si tocca.\nA questo punto, Dandi, che non ha affatto intenzione di sporcarsi le mani, chiede a Nembo Kid di provvedere ad eliminare Gemito; il mafioso, con il \"placet\" di \"Zio\" Carlo, accetta, ma rinfaccia tuttavia a Dandi il favore chiestogli (e rifiutatogli) ad inizio serie. La situazione, per\u00f2, \u00e8 complessa: Gemito ha ritirato il mandato difensivo nei confronti dell'avvocato Vasta e ha chiesto il trasferimento in un altro istituto di cura. Cos\u00ec, \u00e8 il Nero, probabilmente prezzolato, a fare irruzione nell'ospedale e, dopo aver eluso abilmente la sorveglianza, ad uccidere Maurizio Gemito.\nLa morte di Gemito, unita agli scarsi frutti degli appostamenti, inducono Rizzo a rompere il sodalizio con Scialoja. Questi'ultimo, per\u00f2, grazie proprio ai pi\u00f9 recenti pedinamenti, \u00e8 riuscito ad entrare in possesso di alcuni scatti importanti. Donatella, ancora non identificata da Scialoja, \u00e8 immortalata durante la gestione del traffico di droga della banda; i due infiltrati dei Servizi segreti deviati, Zeta e Pi Greco, sono invece ritratti proprio di fronte il bordello di Patrizia, durante la pi\u00f9 classica delle \"pause di lavoro\". Mentre al commissario balena l'idea di aver centrato finalmente l'obiettivo, i due infiltrati stanno consegnando al Vecchio il vero reperto dell'esame del guanto di paraffina, che, in realt\u00e0, aveva dato esito negativo. Diventa, dunque, sempre pi\u00f9 chiaro che la morte del Libanese \u00e8 legata a motivi (e disegni) molto pi\u00f9 importanti di quanto la banda possa credere.\nMentre il Dandi gongola all'idea di aver fatto sbrigare l'affare Gemito ad un altro (e il Freddo, al contrario, se ne rammarica), Bufalo \u00e8 di nuovo sulle tracce del compagno di batteria, che affronta, armato di pistola, proprio davanti a casa sua; Dandi, per\u00f2, lo neutralizza e lo lascia pressoch\u00e9 moribondo sul selciato, dopodich\u00e9 consuma un rapporto sessuale con Patrizia sulle scale dell'appartamento.\nEpisodio 4.\nTrama.\nZeta e Pi Greco, dall'interno del bordello, sono intenti a filmare (per ricatto) un Deputato della Repubblica, impegnato in una sessione di sesso sadomaso; in quel momento, Scialoja fa irruzione con i suoi agenti ed arresta tutti, compresa la \"ma\u00eetresse\" Patrizia. I due agenti segreti, pur sotto torchio, si mostrano, per\u00f2, reticenti. Chi non \u00e8 affatto reticente \u00e8 In\u00e9s, la prostituta che stava frustando il politico: la ragazza ammette di essere a conoscenza delle attivit\u00e0 di spionaggio avviate dai Servizi nel bordello. Per far scattare una denuncia di estorsione \"autorevole\", per\u00f2, occorre la collaborazione di Patrizia. La donna, per\u00f2, si rifiuta di collaborare e schiaffeggia violentemente Scialoja per aver tentato di baciarla durante l'interrogatorio. \nSubito dopo, il commissario \u00e8 ricevuto a Montecitorio dall'Onorevole vittima dell'estorsione, il quale, ringraziandolo per il suo operato, gli promette un'importante promozione se vorr\u00e0 restituire il filmato \"hard\" del quale \u00e8 protagonista; Scialoja si mostra inflessibile e, cos\u00ec, l'Onorevole decide di rivolgersi a qualcuno molto \"in alto\" per sbrigare altrimenti la faccenda. I Servizi Segreti, allora, riprendono il controllo della situazione: corrompono In\u00e9s, che ritratta la deposizione, favorendo il rilascio di Zeta e Pi greco. Nondimeno, una volta fuori dal carcere, i due agenti vengono posti in congedo dal Vecchio, ufficialmente \"per motivi di salute\".\nNel frattempo, Bufalo, probabilmente ritrovato quasi morto dalla Polizia davanti a casa del Dandi, \u00e8 finito in carcere: durante i colloqui, chiarisce al Freddo le sue intenzioni di ricambiare lo sgarro al compagno che l'ha tradito, uccidendolo alla prima occasione utile che gli si presenti. Freddo, preoccupato dagli effetti che sortirebbe una faida interna alla banda, spegne sul nascere il discorso.\nLa banda, nel frattempo, \u00e8 alle prese con il Sardo, che, durante uno scambio con Fierolocchio e Scrocchiazeppi, ha preso i soldi con la forza, senza consegnare il carico pattuito: si tratta di un ennesimo atto intimidatorio, volto a rivendicare il controllo della zona di Trastevere. Il fatto non scuote il Freddo, ma di certo indispettisce tutti gli altri: si crea, cos\u00ec, un particolare clima di sospetto nei confronti dei presunti \"favoritismi\" usati verso Donatella. \nDandi \u00e8, inoltre, innervosito dalla situazione di Patrizia (che continua a stare in carcere, con l'accusa di sfruttamento della prostituzione), tanto da suggerire alla banda di uccidere Scialoja; l'ipotesi verr\u00e0 scartata subito, per dare la priorit\u00e0 a problemi considerati pi\u00f9 urgenti. I maglianesi, sulle prime, pensano di far fuori il Sardo; il \"boss\" di Ostia, per\u00f2, si nasconde in una lussuosa villa-fortezza, praticamente impenetrabile (sia per la folta vegetazione che la circonda, sia per la guardia incessante montata dai suoi scagnozzi e dai suoi dobermann). I maglianesi, a corto di droga, s'interrogano, allora, sull'opportunit\u00e0 di muovere guerra al Sardo (e, quindi, di riflesso, alla camorra). L'ipotesi migliore sarebbe dare il benservito a Donatella e, in realt\u00e0, l'occasione ci sarebbe: Nembo Kid rimane ucciso nell'attentato (fallito) al vice-presidente del Banco Ambrosiano, Roberto Rosone. Freddo, per\u00f2, rifiuta questa soluzione e s'infuria con i suoi compagni, prendendoli letteralmente a parolacce. Dopodich\u00e9, porta conforto a Donatella, garantendole che nessuno potr\u00e0 toglierle la sua zona di spaccio. \nIl Dandi, intanto, sempre pi\u00f9 innervosito, si reca da \"Zio\" Carlo a chiedergli consiglio sull'affare Patrizia; il \"padrino\" malavitoso gli suggerisce di lasciarla perdere, sottoponendo a questa condizione l'appoggio della mafia. Il Dandi, allora, in cambio del potere personale, si convince ad abbandonare le pretese di salvare Patrizia, nonostante una nuova visione del Libanese lo metta in guardia dall'affidarsi totalmente alla mala sicula. Scialoja, che si \u00e8 reso conto di questa situazione, prova a convincere per l'ultima volta Patrizia a testimoniare contro di lui, ma invano. \nChe non sia un periodo florido per il Dandi, \u00e8, comunque, ben chiaro: dopo i dissidi interni alla banda, c'\u00e8 un'altra \"grana\" da sbrigare, stavolta col Sardo. Il fiduciario della camorra sequestra il \"boss\" della Magliana per qualche ora, per proporgli di uccidere il Freddo in cambio dell'appoggio della mala napoletana. Per il Dandi, minacciato dalla pistola di uno scagnozzo del Sardo, non c'\u00e8 scelta: dovr\u00e0 tradire l'amico. Perci\u00f2, attira il Freddo in una trappola: si reca con lui e Trentadenari nella villa-rifugio del Sardo, ufficialmente per stringere un accordo con il \"boss\" camorrista. \nTuttavia, Dandi non spara al Freddo, ma al Sardo. \u00c8 il segnale: gli altri componenti della banda, appostati in zona su ordine del Dandi, colgono di sorpresa i tirapiedi del \"boss\" e li eliminano dopo una breve sparatoria. La banda, insomma, \u00e8 ancora unitissima, nonostante i diverbi e le parole forti volate negli ultimi tempi.\nDandi, a questo punto, pu\u00f2 chiarirsi col Freddo: \u00e8 importante tenere la banda unita, ma, per farlo, occorre evitare al minimo le influenze dall'esterno. Cos\u00ec, Freddo comprende che \u00e8 venuto il momento di sollevare Donatella dal pesante incarico di Trastevere. All'indomani, anche Patrizia esce dal carcere e il Dandi si fa trovare in strada ad aspettarla, con un bel mazzo di rose tutto per lei; la donna, per\u00f2, con un abile stratagemma, gli ruba l'auto e raggiunge Scialoja, col quale passa una travolgente notte di passione. Al mattino seguente, per\u00f2, si allontana di buon'ora, lasciandogli soltanto un appunto: si tratta di un indirizzo al quale, stando a quanto \u00e8 scritto, potr\u00e0 trovare il Dandi.\nEpisodio 5.\nTrama.\n\u00c8 il giorno di Italia - Polonia, semifinale della Coppa del Mondo di calcio 1982, ma Scialoja ha tutt'altro a cui pensare: quell'indirizzo che Patrizia gli ha lasciato corrisponde alla sede del Ministero dell'industria. Avendo bisogno di molti uomini per avviare una perquisizione nell'edificio, chiede, dunque, per la terza volta allo scettico collega Rizzo di collaborare; cos\u00ec, i due commissari scoprono la stanza dei sotterranei nei quali, a suo tempo, il Libanese aveva stabilito la santabarbara della Magliana. Il custode dell'edificio, evidentemente colluso, viene torchiato dagli inquirenti, e rivela di aver avuto rapporti con tutti i capi della banda. Scattano gli arresti, ma i Servizi segreti deviati allertano il Dandi, che riunisce lo zoccolo duro della banda nella villa-fortezza del Sardo. Nonostante la retata fallisca, Rizzo comincia finalmente a rendersi conto delle indubbie qualit\u00e0 del collega; questo rinnovato spirito di squadra permette, cos\u00ec, di lavorare rapidamente alla repertazione delle prove (le armi e le munizioni trovate). Grazie proprio ai dati della polizia scientifica, Scialoja viene a sapere che una delle pistole dell'arsenale \u00e8 quella che ha sparato al Libanese.\nL'azione si sposta di nuovo alla villa del Sardo. Mentre la banda \u00e8 impegnata a chiedersi chi possa aver fornito la soffiata a Scialoja (con Donatella in cima alla lista dei sospetti), l'influente \"capo dei capi\" della camorra, Don Mimmo, chiede un incontro ai maglianesi. Il \"boss\" partenopeo, com'\u00e8 ovvio, si \u00e8 accorto che il suo protetto \u00e8 sparito nel nulla e ha compreso che la banda ne sa di pi\u00f9 di quanto dia a vedere; perci\u00f2, preso in ostaggio il Freddo, d\u00e0 un \"ultimatum\" di due giorni ai maglianesi per ritrovare il suo fiduciario (o, pi\u00f9 verosimilmente, chi lo ha fatto sparire). Dandi sa bene di non poter accondiscendere alla richiesta e si ritrova, quindi, ad improvvisare una \"guerra\" alla camorra con armi di fortuna. A procurarle s'impegna il Nero, che per\u00f2, chiede in cambio dei documenti falsi per espatriare e tirarsi fuori da una guerra che non ritiene sua. Il neofascista avverte della sua scelta anche i Servizi segreti (per i quali, evidentemente, lavora), dicendosi preoccupato del ritrovamento di una certa pistola che avrebbe dovuto rimanere segreta. \nPare, cos\u00ec, emergere una verit\u00e0 finora insospettata; verit\u00e0 che prende, poco a poco, corpo, quando l'avvocato Vasta (probabilmente imbeccato da qualche fonte interna alla Questura o, peggio ancora, dai Servizi) viene a conoscenza dell'esito della perizia sulle armi trovate al Ministero. L'esperto penalista avverte subito dell'accaduto il Dandi e lo mette in guardia dalle prossime mosse di Scialoja, che ha dalla sua parte un super-testimone in grado di riconoscere tutti i membri della banda. Dandi \u00e8 molto colpito dalla notizia sulla morte del Libanese, perci\u00f2 chiede all'avvocato di mantenere sul fatto il pi\u00f9 stretto riserbo con gli altri membri; dopodich\u00e9, si reca da Donatella e, giocando sul debole della donna per il Freddo, la induce a collaborare nuovamente con la banda. L'idea del Dandi \u00e8 di usare la giovane per minacciare il testimone, in maniera che ritratti; l'iniziativa va a buon fine e, cos\u00ec, Scialoja perde il suo asso per incastrare la banda. \nCasualmente, per\u00f2, Scialoja scopre il legame di Donatella con Nembo Kid; il collega Rizzo gli fornisce, inoltre, l'identit\u00e0 della donna. Ci\u00f2 non fa altro che allargare lo spettro dell'inchiesta, senza permettere al commissario di arrivare ad alcun punto fermo. Scialoja gioca, quindi, l'ultima carta: ventila al Bufalo che l'arma che ha ammazzato il Libanese proveniva dalla santabarbara della banda. \nNello stesso momento, il Dandi \u00e8 a colloquio da \"Zio\" Carlo, al quale chiede aiuto per liberare il Freddo. Il mafioso non fa mistero di detestare il criminale di Testaccio e lascia il Dandi in compagnia di un tale che si fa chiamare il Maestro, che ha di fatto rimpiazzato Nembo Kid nella gerarchia dell'organizzazione criminale. Costui sottopone l'eventuale appoggio futuro all'uccisione del Nero (reo di aver fallito, assieme a Nembo Kid, l'attentato al dott. Rosone). Dandi va su tutte le furie e non accetta l'accordo; tuttavia, a mente fredda, si rende conto di essere in possesso di abbastanza elementi per capire il perch\u00e9 Nero sia diventato improvvisamente sgradito alla mafia. Allora, grazie all'intercessione di Trentadenari, organizza un nuovo incontro con Don Mimmo. Con lui, ci sono tutti i superstiti della banda, pi\u00f9 er Nero, convinto dal Dandi a prender parte all'ultima azione in compagnia dei maglianesi, prima di prendere il largo per altri lidi. Il Dandi, per\u00f2, rimasto solo col lui, tira fuori la pistola. Prima, gli chiede ragioni dell'assassinio del Libanese, del quale il Nero \u00e8 l'esecutore materiale; poi, venuto a sapere che l'ordine \u00e8 partito proprio dalla mafia, lo uccide. Ovviamente, racconta tutta un'altra storia tanto ai suoi, quanto ai camorristi. \nIl Freddo, che ha visto morire davanti ai suoi occhi il suo amico, viene, cos\u00ec, liberato, ma, ovviamente, non crede ad una parola di quanto il Dandi afferma. Per gli altri componenti della banda, invece, l'importante \u00e8 che la situazione sia risolta per il meglio. D'altra parte, \u00e8 tempo di festeggiare: il testimone ha ritrattato e, proprio quella sera, l'Italia si gioca la finale di Coppa del Mondo al Santiago Bernab\u00e9u di Madrid. Mentre i membri della banda celebrano a modo loro la vittoria dei Mondiali, per il Dandi \u00e8 venuto il momento di scoprire alcune verit\u00e0. Dapprima, si reca da Donatella per capire se mai possa esser stata lei ad informare la polizia (magari per ripicca); la donna, per\u00f2, suggerisce al Dandi che potrebbe esser stata proprio Patrizia a spifferare tutto a Scialoja, tant'\u00e8 che \u00e8 fuggita da casa. Dopodich\u00e9, Dandi va a trovare \"Zio\" Carlo al solito Ristorante \"Monserrato\", per chiedergli ragioni dell'assassinio del Libanese. Il mafioso gli spiega a modo suo che il \"leader\" della banda era ormai \"bruciato\", in preda alla pi\u00f9 estrema follia; inoltre, gli preannuncia che il Freddo potrebbe diventare presto un problema. \nCos\u00ec, Dandi, rimasto solo con la sua coscienza, ha una nuova visione del Libanese, che gli tributa un applauso sarcastico; allo stesso tempo, Freddo riceve la visita di Donatella, con la quale festeggia il ritorno a casa con una nottata di passione. Il tutto si svolge sotto gli occhi increduli di Scialoja che, anzich\u00e9 festeggiare la vittoria del Mondiale, ha gi\u00e0 montato il primo pedinamento ai danni della donna.\nEpisodio 6.\nTrama.\nIl Freddo, in visita dal Bufalo, gli suggerisce di farsi passare per matto, per provare ad ottenere il trasferimento in un Ospedale Psichiatrico Giudiziario; in cambio, pretende l'abbandono di ogni proposito di vendetta sul Dandi. Dunque, alla successiva udienza, il giudice accoglie la richiesta della difesa di disporre una perizia psichiatrica per giudicare la capacit\u00e0 di intendere e volere dell'imputato; il CTU \u00e8 individuato nella figura di Renato Sargeni, il \"Professore nero\". Scialoja sa bene che lo psichiatra \u00e8 colluso con la mala; tuttavia, il pm Borgia non ha prove per poter ricusare l'autorevole docente, tanto pi\u00f9 che il Bufalo d\u00e0 grande prova delle sue qualit\u00e0 attoriali durante la realizzazione della perizia. La banda, per\u00f2, deve vedersela con un problema che riguarda proprio Sargeni: Don Mimmo, infatti, l'ha giurata al professore, reo di collaborare anche con i componenti di altri \"clan\" camorristici. Freddo non ci sta a prendere ordini dall'esterno, anche perch\u00e9 ne andrebbe dell'esito della perizia. Per questo motivo, Trentadenari prova a chiedere l'intercessione del Dandi, che, per\u00f2, si rivela infruttuosa. L'imprevisto \u00e8 dietro l'angolo: il giorno dell'udienza nel quale andrebbe depositata la perizia, il professore non si presenta in aula e, qualche ora dopo, viene trovato cadavere sulla spiaggia. L'episodio non fa altro che gonfiare il nervosismo e aumentare i sospetti interni alla banda, tenuta ormai in piedi soltanto dal denaro.\nLa situazione \u00e8 evidente in un altro episodio: Scrocchiazeppi \u00e8 alle prese con gravi difficolt\u00e0 economiche (200 milioni di debiti con le banche) e nessuno della banda pu\u00f2 o vuole aiutarlo. Cos\u00ec, Fierolocchio gli suggerisce di incendiare uno dei suoi immobili assicurati per incassare il relativo premio. Cos\u00ec, in compagnia del fidato amico e dei fratelli Buffoni, Scrocchiazeppi mette in scena un incendio (fin troppo) perfetto, tant'\u00e8 che l'istituto assicurativo, visti i precedenti di Scrocchiazeppi, si rifiuta di versargli il premio. Il criminale \u00e8 costretto, quindi, a prostrarsi al Dandi, che gli chiede, in cambio della somma, due locali di sua propriet\u00e0. \nAltri problemi economici si verificano nella zona di competenza di Ruggero e Sergio Buffoni: il cassiere della banda, Trentadenari, s'\u00e8 accorto che, nell'area controllata dai due fratelli, si sono abbassati i proventi. Donatella, su ordine segreto del Freddo, prova a far chiarezza e, cos\u00ec, passa una soffiata al suo nuovo compagno: una \"formica\" conosciuta come \"Canna\" vende droga per conto proprio, togliendo un'importante fetta di mercato alla banda. Il Freddo, convocati i fratelli Buffoni, ordinando loro di trovare il responsabile; e cos\u00ec \u00e8 che va. Ruggero inizia a pestarlo ma, mentre lo spacciatore sembra invocare l'aiuto di Sergio, questi gli spara a bruciapelo, uccidendolo.\nDal fronte mafioso, intanto, arriva una dritta per il Dandi: Ranocchia \u00e8 stato avvistato ad Ancona. Dandi, che intimamente non ha abbandonato del tutto l'idea di riavere con s\u00e9 Patrizia, incarica i due tirapiedi del Secco, Nercio e Botola, di scovarlo e farsi dare ogni informazione utile a ritrovare la donna. Ranocchia, da loro avvicinato e poi minacciato in un locale gay, \u00e8 costretto a spifferare dove si trova l'amica: cos\u00ec, si scopre che Patrizia ha cambiato vita e fa la fioraia in citt\u00e0. Dandi la va a trovare, ma l'incontro tra i due si rivela incredibilmente freddo. Tuttavia, a sorpresa, Patrizia rientra a Roma qualche giorno pi\u00f9 tardi e, minacciando il Dandi di passare altre notizie riservate a Scialoja, gli intima di sposarla, consentendole di ritrovare quel lusso, a cui non \u00e8 pi\u00f9 disposta a rinunciare.\nIntanto, Trentadenari ha scoperto che, dietro l'omicidio del professor Sargeni, c'\u00e8 Donatella, incaricata a sua volta dal Dandi. Il Freddo decide di affrontare il compagno in casa sua. Il Dandi \u00e8 impegnato in un ricevimento privato, durante il quale, spalleggiato dal Maestro, sta negoziando una grossa speculazione edilizia, in previsione di Italia '90. Dandi prova a convincere Freddo del suo operato, adducendo la necessit\u00e0 di non far saltare l'accordo - ancora fresco - con la camorra; Freddo, per\u00f2, comprende che l'omicidio del professore \u00e8 frutto della paura del Dandi stesso di ritrovarsi, presto o tardi, faccia a faccia col Bufalo.\nAll'indomani, lo sconsolato Freddo - che ha ormai visto compiersi la parabola del Dandi da delinquente di strada ad abile stratega di palazzo - sar\u00e0 l'unico componente della banda ad assistere dal vivo al pi\u00f9 scontato degli esiti processuali: Ricotta e Bufalo subiranno condanne rispettivamente a 24 e 28 anni di reclusione. Giusto prima della sentenza, il Bufalo gli aveva anche rivelato che la pistola che aveva ucciso il Libano fosse parte dell'arsenale della banda.\nEpisodio 7.\nTrama.\nIl Freddo, avuta conferma della notizia dall'avvocato Vasta, si accorge che qualcosa nella banda non quadra pi\u00f9, cos\u00ec intima al legale dei maglianesi di riportare soltanto a lui le notizie dal fronte giudiziario; fa, poi, ritorno dal Dandi. Qui, dapprima, trova la rediviva Patrizia, che gli annuncia dell'imminente matrimonio; il Freddo nota con dispiacere come il Dandi non ne abbia fatto parola con la banda. Dopodich\u00e9, il criminale di Testaccio irrompe in casa del compagno e gli chiede ragione del suo comportamento sospetto; Dandi \u00e8 piuttosto evasivo e continua a sostenere la responsabilit\u00e0 dei fratelli Gemito. Freddo, per\u00f2, non gli crede pi\u00f9: convocati i membri della banda al solito bar da Franco, intima a tutti di cercare e trovare il responsabile della morte del Libanese. I suoi compagni sono, per\u00f2, perplessi: la morte del Libanese risale a quasi due anni prima e, in loro, ormai, s'\u00e8 sedimentata l'idea che i fratelli Gemito ne siano gli effettivi responsabili.\nAd ogni modo, Freddo deve subito abbandonare i suoi propositi di vendetta: il fratello Gigio, che il giorno prima gli aveva chiesto aiuto, \u00e8 stato ricoverato in coma dopo l'assunzione di una dose di eroina tagliata male. Il criminale (forse in un estremo e tardivo tentativo di pulirsi la coscienza) chiede alla fidata Donatella di aiutarlo a scoprire chi gli ha venduto la dose, pur conoscendone l'identit\u00e0. L'avvocato Vasta, che ha saputo del fatto, lo informa che l'eroina non \u00e8 quella generalmente comprata dalla mafia e rivenduta dalla banda su Roma; \u00e8 cos\u00ec che il Freddo collega la morte de \"Er Canna\" ad un possibile nuovo canale di spaccio. Il Dandi, che inizialmente era stato sospettato dagli altri (in particolare da Sergio Buffoni), ottiene, allora, informazioni utili (oltrech\u00e9 sorprendenti) proprio dalla mafia: la droga, di qualit\u00e0 scadente e di prezzo molto basso, arriverebbe a Roma da un canale cinese, orchestrato proprio da un membro della banda.\nIntanto, il matrimonio del Dandi \u00e8 sempre pi\u00f9 vicino. Mentre Scialoja e Dandi ingaggiano una personalissima battaglia a base di sfregi e colpi bassi reciproci, Patrizia si prepara al gran giorno. Scialoja la va a cercare per chiederle spiegazioni della sua scelta (che egli ritiene incomprensibile), ma si accorge ben presto che a Patrizia non interessa altro che il lusso; perci\u00f2, si allontana, rivolgendole parole di grande spregio.\nIn quest'episodio della serie, si scopre pure un probabile giro di prestiti gestito da Fierolocchio, che \u00e8 creditore di 50 milioni con un giovane talento del pugilato. Il criminale, stanco di aspettare la restituzione del denaro, ha giocato una grossa cifra in un incontro valido per l'assegnazione di un titolo, nel quale lui \u00e8 dato sicuro vincitore: stando ai patti, il pugile dovr\u00e0 andare al tappeto, stravolgendo completamente il pronostico.\nIntanto, dopo un complicato giro, Donatella e Freddo risalgono all'identit\u00e0 del membro della banda che spaccia in proprio: Sorcio. Questi, per\u00f2, \u00e8 un \"pesce\" troppo piccolo per poter gestire un canale in autonomia. Il Freddo lo fa comunque rinchiudere nel covo della banda ed usa con lui le maniere forti per ottenere maggiori informazioni in merito. A dargli man forte, c'\u00e8 Sergio Buffoni. Quando il Dandi rivela la verit\u00e0 al Freddo (cio\u00e8 che dietro il giro di droga c'\u00e8 Sergio Buffoni), il criminale di Testaccio matura, allora, durissimi propositi di vendetta; Dandi, che non \u00e8 intenzionato ad entrare nella questione, gli annuncia che le loro strade, da quel momento, viaggeranno separatamente. Cos\u00ec, Freddo fa rientro al covo (dove Sergio stava cercando di eliminare Sorcio - complice divenuto scomodo) e lo porta a Fiumicino, nei pressi dell'aeroporto; qui, dopo un lungo discorso sulla loro giovent\u00f9 perduta, lo uccide a tradimento. \nRuggero, che aveva cominciato a comprendere in che guaio si fosse cacciato il fratello, non fa in tempo a salvarlo. La notizia della morte di Sergio raggiunge anche Fierolocchio, che in quel momento sta assistendo all'incontro di pugilato da lui pilotato. Nello stesso momento, complice anche la perdita del contatto visuale con Fierolocchio, il pugile, Marcellino (Alessandro Borghi) ha uno scatto d'orgoglio e stravince l'incontro, facendo suo il titolo. La reazione di Fierolocchio, sconvolto dalla notizia dell'assassinio di Sergio da parte del Freddo \u00e8 durissima e disperata al contempo. \nL'unico a gioire, quasi fosse elemento avulso dalla realt\u00e0 della banda, \u00e8 il Dandi: quella sera, si celebra nel suo attico il matrimonio con Patrizia. Anche qui, il criminale non perde occasione di fare un altro sfregio e Scialoja, facendogli recapitare una fetta di torta mentre \u00e8 appostato in auto, giusto fuori dalla strada; e, mentre la notizia della morte di Sergio Buffoni arriva anche al commissario, Freddo si reca a riprendere Sorcio al \"garage\"-covo della banda per ucciderlo. Tuttavia, non fa in tempo a completare l'opera, perch\u00e9 viene fermato ad un posto di blocco e trovato in possesso di un'arma clandestina.\nEpisodio 8.\nTrama.\nFreddo si ritrova, cos\u00ec, in carcere. L'atmosfera che lo aspetta, per\u00f2, \u00e8 assai ostile: i detenuti non gli perdonano di aver ucciso un membro della sua banda, cos\u00ec hanno perso ogni rispetto nei confronti dei maglianesi. All'interno del Regina Coeli, \u00e8 rinchiuso anche er Puma: il \"boss\" dell'EUR era riuscito a tagliare la corda, ma, successivamente, era stato estradato dalla latitanza a Cuba. Ora, \u00e8 minacciato da un tale \"er\" \"Roscio\", un delinquente con cui ha un vecchio conto in sospeso. Anche gli avvertimenti al \"Roscio\" si riveleranno infruttuosi (in quanto la banda non ha pi\u00f9 potere sul carcere), cos\u00ec, a farne le spese sar\u00e0 proprio il Puma, che morir\u00e0 sgozzato durante l'ora d'aria. Freddo non lascer\u00e0 impunito l'assassino.\nNel frattempo, Patrizia \u00e8 in cerca di Ranocchia: dal giorno del suo matrimonio, l'amico \u00e8 sparito (segretamente minacciato dal Dandi, che non ha mai fatto mistero di detestarlo). Il giovane omosessuale \u00e8 ricoverato in condizioni critiche per aver contratto l'AIDS; sentendo la morte vicina, si affida a Scialoja, affinch\u00e9 possa permettergli di rivedere Patrizia un'ultima volta. Avvertita dal commissario, la donna si reca al capezzale dell'amico, ma \u00e8 troppo tardi. Al ritorno a casa, rompe definitivamente col Dandi, accusandolo di essere null'altro che un vile materialista.\nPer il Dandi non tira aria buona nemmeno sul lavoro. In primo luogo, \"Zio\" Carlo non \u00e8 contento degli ultimi avvenimenti e dell'incapacit\u00e0 del Dandi di controllare la sete di vendetta del Freddo; in secondo luogo, sa bene che dietro al giro di droga \"cinese\", deve esserci una mente pi\u00f9 scaltra e caparbia di Sergio Buffoni. Si affida, dunque a Trentadenari e Secco per scoprire chi questi possa essere.\nNello stesso momento, Scialoja sta provando a ricostruire il mosaico degli eventi: sospetta il Freddo per la morte di Buffoni, ma non ne capisce la connessione con il Sorcio. L'unica accusa che pu\u00f2 muovere a Freddo \u00e8 quella di detenzione di arma clandestina (che non prevede la carcerazione preventiva). Allora, in attesa di sviluppi, trattiene Sorcio in carcere con una falsa accusa di detenzione di sostanze stupefacenti; il giovane spacciatore, per\u00f2, si dimostra reticente, alla pari del Freddo e del fratello Gigio, che s'\u00e8 ripreso dal coma ed \u00e8 stato raggiunto in ospedale dallo stesso commissario. Ci\u00f2 che, per\u00f2, \u00e8 ben chiaro al Sorcio \u00e8 che, una volta fuori dal carcere, saranno in tanti a cercarlo. Detto fatto: appena libero, \u00e8 Ruggero Buffoni ad avvicinarlo. Il sospetto dell'uomo \u00e8 che Sorcio abbia venduto suo fratello Sergio al Freddo, in cambio di aver salva la vita. Il ragazzo, che in realt\u00e0, non ha tradito il suo socio, non riesce a convincere del contrario Ruggero, perci\u00f2 \u00e8 costretto alla fuga. Comincia, allora, per il giovane spacciatore della Magliana una corsa contro il tempo per trovare il denaro sufficiente a pagare la stampa di documenti falsi: Sorcio vuole tagliare la corda il prima possibile in compagnia di Vanessa, la sua ragazza. Decide, per questo, di rivolgersi ad un abile falsario, il Larinese, che, per\u00f2, saputo della condanna a morte che pende sulla testa del giovane, gli chiede 100 milioni; si tratta di una cifra molto importante, che Sorcio decide di estorcere, dietro ricatto telefonico, all'ignoto che si cela dietro il canale di droga cinese. \nScialoja, sapientemente coadiuvato dall'ispettore Canton, ne sta seguendo tutti gli spostamenti, quando riceve la notizia di un attentato dinamitardo ordito da ignoti ai danni del Secco; la sua auto viene fatta saltare in aria e il losco affarista riesce a salvarsi per pura casualit\u00e0. Il Dandi ci vede lungo anche stavolta: rintraccia personalmente l'introvabile Sorcio (del quale gi\u00e0 conosce le prossime mosse), gli ventila la notizia dell'attentato al Secco e, promettendogli il denaro che gli serve ad espatriare, prova ad estorcergli il nome di colui che ha pilotato il giro di droga al quale collaborava Sergio Buffoni. \nNonostante il chiaro suggerimento di Dandi, il giovane spacciatore non ne vuol sapere di parlare. Il \"boss\" della Magliana ha, per\u00f2, il solito asso nella manica: i Servizi segreti gli passano, infatti, l'ennesima dritta, secondo cui l'attentato dinamitardo sarebbe opera di Nercio e Botola. Raggiuntili in casa loro, li trova gi\u00e0 cadaveri; accanto ai loro corpi, c'\u00e8 un notevole quantitativo di eroina e, inoltre, qualcuno deve aver avvisato la polizia, che arriva giusto qualche momento pi\u00f9 tardi. Il Dandi \u00e8 cos\u00ec costretto a dileguarsi velocemente, mentre il commissario Scialoja, una volta sul posto, si accorge immediatamente che si tratta di una rudimentale messa in scena: qualcuno, cio\u00e8, vuol far credere che Nercio e Botola si siano sparati a vicenda al termine di una lite dovuta proprio allo smercio dell'eroina cinese. \nSorcio, finalmente, incontra la persona che ha ricattato telefonicamente: come il Dandi sospettava da tempo, si tratta proprio del Secco. L'affarista, in realt\u00e0, ha teso una trappola allo scomodo Sorcio: prova ad ucciderlo con una revolverata, ma il nervosismo fa s\u00ec che Er Secco sbagli grossolanamente la mira e finisca per ferire il ragazzo solo di striscio. Rifugiatosi nuovamente in casa, Sorcio viene curato da Vanessa, che, per\u00f2, dopo la medicazione, lo pianta in asso. La bella infermiera, come scoperto da Canton durante un pedinamento, ha, infatti, avviato una relazione con Trentadenari. Sorcio, in un disperato tentativo, prova a tornare dal Dandi per chiarirgli nel dettaglio la struttura del nuovo canale; il \"boss\", per\u00f2, non \u00e8 generoso come aveva fatto intendere.\nDandi, che aspettava soltanto delle conferme per sbarazzarsi del Secco, va da lui, pronto a farlo fuori. Sul pi\u00f9 bello, per\u00f2, la pistola gli s'inceppa. Questi pochi secondi bastano al Secco per fare un'ultima, disperata offerta al \"boss\": in cambio di aver salva la vita, gli riconsegner\u00e0 tutti i proventi, pi\u00f9 il canale della droga e gli far\u00e0 raddoppiare il capitale in soli tre mesi. \nCon il Freddo nuovamente a piede libero, Donatella \u00e8 entusiasmata dall'idea di poter rimetter su il giro, dopo aver eliso tutti \"i rami secchi\" della banda: ma quello che la donna trova \u00e8 un uomo molto cambiato, completamente disilluso e che vuole chiudere, una volta e per tutte, con la vita che ha condotto finora. \nIl fuggitivo Sorcio, sempre pi\u00f9 solo, viene avvicinato da Scialoja, che gli mostra delle fotografie di Vanessa e Trentadenari ritratti in pose pi\u00f9 che spinte da Canton; il commissario vorrebbe indurre il giovane a confessare tutto, ma il solo effetto che sortisce \u00e8 l'omicidio passionale di Trentadenari. Sorcio, infatti, \u00e8 risoluto a farla finita; cos\u00ec, dopo essersi iniettato un'abbondante dose di eroina, fa per spararsi in bocca. Tuttavia - terrorizzato dall'idea di morire, o forse soltanto desideroso di completare la sua vendetta -, decide di adottare un'altra strategia.\nEpisodio 9.\nTrama.\nLa confessione del Sorcio permette al pm Borgia di spiccare i mandati di cattura nei confronti dei membri superstiti della banda; una banda ormai dilaniata da varie faide interne, alla quale il Dandi chiede, per\u00f2, per l'ultima volta, unit\u00e0 d'intenti per arrivare compatti al processo. Le minacce del Bufalo, per\u00f2, fanno s\u00ec che al Dandi torni la paura di morire; cos\u00ec, il \"boss\" propone al suo avvocato di trovare un modo per fargli diagnosticare un male incurabile. L'idea del Dandi sarebbe quella di farsi trasferire in una struttura ospedaliera sicura, ma l'unico effetto che sortisce \u00e8 quello di esser ricoverato nell'infermeria del carcere. Grazie anche all'aiuto di Ricotta, per\u00f2, prova a tenere unita la banda, raddoppiando le \"stecche\" che aveva fatto dimezzare poco prima dal Secco; stimolati dal Bufalo, per\u00f2, i suoi compagni (escluso Ricotta) hanno fiutato la puzza di bruciato e non intendono fidarsi del Dandi.\nMentre Bufalo e Ruggero Buffoni pensano al modo di far fuori, rispettivamente, Dandi e Freddo, il processo va avanti a marce forzate; Scialoja, che ha forse percepito i possibili pregiudizi della corte nei confronti del Sorcio (un ex tossicodipendente), \u00e8 alla ricerca di un nuovo testimone. Vasta ha capito che, per intaccare la credibilit\u00e0 di Sorcio, deve battere proprio su questo tasto. Gli d\u00e0 man forte Roberta, l'ex di Freddo, chiamata a testimoniare dall'accusa: la deposizione della giovane si rivela un'arma a doppio taglio, perch\u00e9 conferma il falso alibi del Freddo riguardo all'omicidio di Remo Gemito. \nIn parlatorio, intanto, il Dandi riceve la visita del Larinese, il quale gli propone uno strano affare: due miliardi di lire in cambio della pagina mancante all'elenco dei componenti della loggia P2, ritrovata nella cassetta di sicurezza di una banca recentemente rapinata. Dandi non crede che questo documento possa effettivamente aiutarlo in qualche modo nel processo (e, comunque, il prezzo sarebbe eccessivo). Tuttavia, qualche giorno pi\u00f9 tardi, all'interno dell'aula-\"bunker\", subisce un attentato dal Bufalo, dal quale lo salva il fedele Ricotta. Bufalo va su tutte le furie e punisce a modo suo l'ex compagno di avventure.\nIl Dandi, per\u00f2, sentendosi sempre meno al sicuro, affida incarico a Donatella di incontrare il Larinese. La donna porta l'affare a compimento con grande caparbiet\u00e0: otteniene la lista ed uccide il Larinese, riuscendo a risparmiare i due miliardi pattuiti. I Servizi segreti, a questo punto, si ritrovano ricattati: il Dandi, in caso di condanna, \u00e8 pronto a consegnare la lista al commissario Scialoja.\nDandi, inoltre, ottiene la possibilit\u00e0 di fare degli \"omaggi\" ai suoi compagni, sotto forma di assoluzioni, fughe o sconti di pena. Anche Freddo, in odore di forti condanne, si \u00e8 mosso, chiedendo aiuto a Donatella: ha intenzione di iniettarsi del sangue infetto per farsi trasferire davvero in un ospedale, dal quale sarebbe pi\u00f9 facile tentare una fuga. \nIl losco affare riesce in pieno e, cos\u00ec, Freddo viene trasferito in una struttura dalla quale riesce a dileguarsi proprio il giorno della sentenza, che lo avrebbe condannato a quindici anni di reclusione; all'uscita dall'ospedale, come concordato, trova un'auto, con denaro, biglietti d'aereo e documenti falsi. Fierolocchio, Ruggero Buffoni e Scrocchiazeppi, invece, si ritrovano a giocarsi a carte una fuga, organizzata proprio per quel giorno, grazie ai magheggi del Dandi; la fortuna sorride, per una volta a Scrocchiazeppi, ma \u00e8 l'amico fraterno Fierolocchio (condannato ad 8 anni), a trovarsi al suo posto, per pura casualit\u00e0, fuori dal carcere. Cos\u00ec, sono Ruggero e Scrocchiazeppi a dover scontare 8 anni di pena reclusiva, alla pari del Bufalo; questi, per\u00f2, promesso di abbandonare ogni proposito di vendetta, grazie al Dandi, ottiene il riconoscimento della semi-infermit\u00e0 mentale, che gli frutta l'opportunit\u00e0 di scontare la pena in un Ospedale Psichiatrico Giudiziario. Il fedelissimo Ricotta, invece, viene assolto per insufficienza di prove (al netto della condanna a 24 anni in primo grado per il tentato omicidio di Gemito). Gongola anche il Dandi alla lettura della sentenza: alla presenza di Patrizia e Scialoja, viene assolto per insufficienza di prove. Inoltre, la Corte smonta la tesi dell'esistenza di una banda, assolvendo tutti dall'accusa di Associazione per delinquere.\nDandi riprende pienamente controllo suoi loschi giri gi\u00e0 in giornata; i Servizi segreti deviati, che ne conoscono bene le gesta, provano, invece, ad ingaggiare la scaltra Donatella. \nTra le file degli sconfitti, c'\u00e8, incredibilmente, Patrizia, che, sola in un bar, affoga nell'alcool il suo rammarico per gli esiti processuali. Anche Fernando Borgia \u00e8 ormai rassegnato a perdere la guerra contro i maglianesi. Chi non ci sta a dirsi sconfitto \u00e8 Nicola Scialoja: il commissario perde il lume della ragione, si presenta nottetempo a casa del Dandi e gli punta addosso una pistola. Il rientro a casa di Patrizia lo distrae per un attimo: \u00e8 quanto basta al Dandi per disarmarlo, immobilizzarlo e farlo portar via dai suoi scagnozzi, che vorrebbero ucciderlo.\nCos\u00ec, il commissario si ritrova l'indomani mattina sulla cima di una discarica, con varie ferite, contusioni ed una grave frattura alla gamba, che non gli permette nemmeno di muoversi.\nEpisodio 10.\nTrama.\n\u00c8 il 1989. Dandi, alle prese con i cantieri di Italia '90, intende ristrutturare la Basilica di Sant'Apollinare a Roma, con l'intenzione di esservi seppellito, dopo aver avuto un sogno premonitore del Libanese che gli annunciava la sua prossima morte. La Curia sembra fare difficolt\u00e0 e, per aggirare il problema, il Secco gli suggerisce di aumentare i \"finanziamenti\" e di sollecitare \"interventi\" esterni. Il potente \"boss\" si rivolge, allora, ai servizi segreti, che gli permettono di soddisfare questo suo autentico capriccio. Il Secco, tuttavia, constatato l'atteggiamento perennemente scontento di Patrizia e la piena crisi matrimoniale nella quale i due vivono, suggerisce alla donna di parlare assieme privatamente dell'argomento.\nPer Ruggero Buffoni e Scrocchiazeppi \u00e8 arrivato finalmente il giorno della scarcerazione, ma quest'ultimo non trova Angelina in strada ad aspettarlo. Rincasato da solo, la trova nel bel mezzo di un focoso amplesso con Fierolocchio. Umiliato ed avvilito, si allontana, intenzionato a prendere tutto il suo denaro e lasciare Roma; ben presto, per\u00f2, si accorge che la moglie ha letteralmente sperperato i suoi averi in compagnia dell'ex-amico fraterno di lui. Cos\u00ec, decide di affrontare direttamente l'unico membro della banda arricchitosi durante gli ultimi anni, \"alias\" il Dandi; sotto la minaccia di una pistola, gli chiede un'esosa liquidazione (2 miliardi di lire). Dandi non ha assolutamente intenzione di concedergli questa somma, ma, a margine una riunione con il Maestro e Donatella, decide di accettare il loro sibillino consiglio: dargli soltanto 200 milioni e liquidarlo definitivamente. \nScrocchiazeppi, informato dal traditore Fierolocchio (divenuto in questi anni null'altro che un faccendiere del Dandi), accetta controvoglia, ma, d'altra parte non ha scelta. Alla consegna, si presenta lo stesso Fierolocchio, scortato da uno scagnozzo del Dandi; questi, anzich\u00e9 dargli il denaro, lo fredda a bruciapelo, scatenando la disperata reazione di Fierolocchio, che era all'oscuro dei piani del Dandi e che, forse troppo tardi, s'\u00e8 reso conto di aver perso un grande amico. Durante le esequie, Fierolocchio viene avvicinato da Pischello, il compagno di cella del Bufalo durante l'ultimo periodo di reclusione al Regina Coeli; Bufalo \u00e8 in permesso premio e, forte dell'appoggio del Secco, ha deciso di metter su una batteria, per ricominciare da capo a spacciare droga in tutta la capitale e perseguire, quindi, nuovamente quello che era stato il sogno iniziale del Libanese. Il suo primo obiettivo, per\u00f2, \u00e8 uccidere l'infame Dandi. \nAnche Ruggero Buffoni, una volta fuori dal carcere, non ha perso tempo e ha iniziato a perseguire i suoi vecchi propositi di vendetta: imbattutosi in Gigio Soleri, lo tortura fino ad ucciderlo, senza riuscire ad estorcergli alcuna informazione sul fratello. Il Freddo, latitante a Tangeri, viene a sapere dell'improvvisa morte del fratello. Il suo paventato ritorno a Roma, preoccupa - e non poco - i Servizi segreti, non sembra scuotere particolarmente il Dandi. Intanto, la polizia ha intercettato una conversazione telefonica tra Freddo e Donatella: cos\u00ec, il commissario Rizzo scopre dov'\u00e8 che si nasconde il criminale e passa l'informazione a Canton, pregandolo di inoltrarla a Scialoja (del quale, al netto del carattere piuttosto antipatico, ha potuto apprezzare le grandi doti investigative). Scialoja, rimasto invalido, \u00e8 costretto da anni ad un poco gratificante lavoro d'ufficio; le notizie che arrivano dal Marocco sono linfa vitale per l'ex commissario, che si precipita a Tangeri, per provare a convincere il Freddo a tornare a Roma insieme a lui e collaborare. Il Freddo rifiuta: vuole tornare, s\u00ec, nella capitale, ma per conto proprio. Al suo arrivo, Donatella (che sembra in contatto molto stretto con i Servizi segreti) gli fa avere le chiavi di un appartamento per nascondersi e gli serve un \"regalo\" di benvenuto: la morte di Ruggero Buffoni. Inoltre, gli svela i fatti che portarono alla morte del Libanese e gli consegna una pistola. Il Freddo \u00e8 perplesso, ma decide di andare ad incontrare il Dandi.\nA questo punto, la cronaca irrompe nuovamente nella finzione romanzesca: il 9 novembre 1989, crolla il Muro di Berlino. Il Vecchio, sentendosi ormai inadeguato al nuovo ordine del mondo che verr\u00e0, si reca a casa di Scialoja per offrirgli il suo posto da dirigente dei servizi. Il commissario rifiuta e, mentre accompagna alla porta il potente funzionario, riceve in anteprima la notizia della morte di Ruggero Buffoni e del ritorno in citt\u00e0 del Freddo. Proprio il Freddo trova il Dandi all'interno della Basilica di Sant'Apollinare; sarebbe intenzionato ad ucciderlo, tuttavia, dopo un breve dialogo, desiste dal suo intento, forse intuendo che qualcuno lo sta manovrando.\nIl destino del Dandi, per\u00f2, \u00e8 gi\u00e0 scritto: Patrizia, in combutta col Secco, lo informa telefonicamente che le servir\u00e0 la macchina per fare delle commissioni e lo invita a proseguire i suoi giri a piedi. Proprio sul tragitto, sono appostati, in sella a due moto, il Pischello, Fierolocchio e Bufalo, che lo fredda con una scarica di mitragliatore. Il Freddo, invece, appena fuori dalla basilica, getta via la pistola di Donatella e poi telefona a Scialoja per chiedergli un appuntamento: \u00e8 seriamente intenzionato a collaborare con la polizia. Mentre attende il poliziotto, viene avvicinato da Donatella, che, probabilmente su ordine dei Servizi, lo fredda in mezzo alla folla con due colpi di pistola: le sue dichiarazioni avrebbero sicuramente sconvolto un assetto di cose che deve rimanere oscuro. Scialoja, per\u00f2, ha ancora tutto l'interesse nei confronti della vicenda, che gli \u00e8 costata anni di carriera e l'invalidit\u00e0: cos\u00ec, cede alle \"avances\" del Vecchio e prende il suo posto dirigenziale nei Servizi segreti.\nCon il termine della vicenda, termina pure il lungo flashback iniziato con l'apertura della prima serie: quell'uomo di mezz'et\u00e0, che aveva ucciso il giovane \"capoccia\" della Magliana altri non \u00e8 che il Bufalo, che ha fatto ritorno nel suo quartiere. Sotto shock e ancora sanguinante, si aggira per le vie percorse in giovent\u00f9 ed entra nel bar da Franco, che ha completamente cambiato fisionomia; per lui, per\u00f2, ogni cosa \u00e8 rimasta come tanti anni prima, tant'\u00e8 che rivede, in una sorta di allucinazione visiva, tutti i suoi amici, spensierati come non mai. Sentendo le sirene della \"Madama\", prova addirittura a mettere in guardia il Libanese, come tante volte aveva fatto da giovane.\nPerci\u00f2, all'arrivo degli agenti, Bufalo, anzich\u00e9 arrendersi e consegnarsi alle guardie, preferisce morire in un'ultima, dissennata (e, in senso lato, spensierata) azione, forse con la speranza di potersi riunire ai suoi amici, gli unici che in vita abbia mai avuto."}
{"id": "3221008", "revid": "174919", "url": "https://it.wikipedia.org/wiki?curid=3221008", "title": "Domenico Nicola Mazzarella", "text": ""}
{"id": "3221009", "revid": "767487", "url": "https://it.wikipedia.org/wiki?curid=3221009", "title": "\u00d8 (Disambiguation)", "text": "\u00d8 (Disambiguation) \u00e8 il settimo album degli Underoath, pubblicato nel 2010 dalla Tooth &amp; Nail Records. \u00c8 altres\u00ec il primo album senza Aaron Gillespie alla batteria e alla voce, separatosi dalla band al termine del tour europeo del 2010."}
{"id": "3221017", "revid": "125758908", "url": "https://it.wikipedia.org/wiki?curid=3221017", "title": "Cyborg (film)", "text": "Cyborg \u00e8 un film di fantascienza del 1989 diretto da Albert Pyun.\nIl film ha avuto due seguiti, \"Cyborg 2\" del 1993 e \"\" del 1995, entrambi diretti da Michael Schroeder.\nTrama.\nAmerica, XXI secolo. Il mondo civile \u00e8 caduto in rovina, e in mezzo all'anarchia, il genocidio, la fame, e la peste, bande di predatori scorrazzano per i villaggi saccheggiando e uccidendo. I pochi scienziati ancora vivi cercano una cura per la peste, mentre l'unica speranza contro i predatori sono gli \"slinger\", ovvero dei combattenti di strada.\nPearl, un cyborg con le sembianze di una donna porta con s\u00e9 la cura. Ma \u00e8 inseguita da Fender, capo di una ciurma di pirati che vuole che il mondo rimanga tale. Cos\u00ec quando la raggiunge a New York, lei tenta di fuggire. Casualmente incontra Gibson, uno slinger che la salva dall'aggressione di due predatori; e gli dice la verit\u00e0 su chi \u00e8, e che deve raggiungere Atlanta per contattare gli scienziati che stanno lavorando a una cura per la peste. Ma al momento vengono sorpresi da Fender e dai suoi uomini, che credono di avere ucciso Gibson. Fender \u00e8 intenzionato a portarla ad Atlanta, ma per potersi impossessare della cura.\nAlla sera, Gibson si riprende, e, vedendo muoversi una figura nel buio, le lancia contro un oggetto facendo perdere i sensi a Nady, una ragazza che lo aveva scambiata per un pirata. Gibson passa cos\u00ec la notte a sorvegliarla mentre costei dorme. Il giorno dopo, Nady gli rivela che la sua famiglia \u00e8 morta per la peste e che vorrebbe aiutarlo a ritrovare quel cyborg per poter salvare il mondo dalla terribile malattia. Gibson tuttavia non mostra interesse per sconfiggere la malattia, quanto piuttosto Fender.\nEssendo Fender in possesso di una barca per raggiungere Atlanta, a Gibson e Nady non resta che proseguire a piedi; nel cammino sono costretti a combattere contro dei predatori. Gibson decide di attendere su una spiaggia dove sicuramente Fender sbarcher\u00e0. Cos\u00ec, all'arrivo della barca di Fender, i due si recano allo stabilimento dove si \u00e8 fermato il pirata. Nady viene catturata e Gibson affronta alcuni pirati finch\u00e9 non viene ferito da un colpo di fucile da parte di Fender. Riesce comunque a ideare uno stratagemma per liberare Nady e incita Pearl a seguirlo, ma quest'ultima rifiuta, convinta che l'unico modo per annientare Fender sia condurlo fino ad Atlanta. Gibson trascina con s\u00e9 Nady nelle fogne inseguito dai pirati. Sbucano in una campagna e separati affrontano ciascuno un pirata. Nady nel mozzare un braccio a un pirata donna viene colpita da quest'ultima prima di morire e perde i sensi. Gibson \u00e8 costretto ad un duro sforzo per riuscire a sconfiggere il pirata e quando anche gli altri predatori lo raggiungono \u00e8 ormai allo stremo. Privo di forze, viene picchiato da Fender e crocifisso sull'albero maestro di un relitto distrutto. Ma prima di essere abbandonato, uno dei pirati donne si avvicina a lui e Gibson la riconosce. \u00c8 Haley, la sorella della ragazza di Gibson. In quel momento Gibson ricorda di quando era andato a vivere in campagna con la sua ragazza e i fratelli di costei; e che un giorno Fender lo assal\u00ec nella sua casa. Fu messo in un pozzo con la sua donna e lasci\u00f2 a Haley tenere la corda per impedire che cadessero in fondo al pozzo. Haley non era abbastanza forte da reggerli, cos\u00ec precipitarono in fondo al pozzo, morendo tutti a eccezione di Gibson. In stato di collera, Gibson scalcia contro l'albero dove \u00e8 crocifisso spezzandolo e Nady ritorna aiutandolo a liberarsi.\nRipresosi, Gibson anticipa i predatori sulla strada che conduce ad Atlanta, dove li annienta anche grazie all'aiuto di Nady, la quale per\u00f2 perde la vita nel corso del combattimento contro Fender. Haley, che durante la lotta tra Gibson e Fender aveva mostrato tenerezza per il suo vecchio amico, torna a stare con lui e lo aiuta a riportare Pearl ad Atlanta, dove fornir\u00e0 le informazioni per aiutare gli scienziati nella lotta contro la peste. A Gibson e Haley viene chiesto di restare con gli scienziati, ma essi rifiutano dicendo che \u00e8 necessario il loro intervento contro i predatori che distruggono i villaggi."}
{"id": "3221023", "revid": "399", "url": "https://it.wikipedia.org/wiki?curid=3221023", "title": "Italiana Manifatture SpA", "text": ""}
{"id": "3221029", "revid": "729019", "url": "https://it.wikipedia.org/wiki?curid=3221029", "title": "Richland (Mississippi)", "text": "Richland \u00e8 una citt\u00e0 (\"city\") degli Stati Uniti d'America, situata nella contea di Rankin, nello Stato del Mississippi."}
{"id": "3221030", "revid": "729019", "url": "https://it.wikipedia.org/wiki?curid=3221030", "title": "Richton", "text": "Richton \u00e8 una citt\u00e0 (\"town\") degli Stati Uniti d'America, situata nella contea di Perry, nello Stato del Mississippi."}
{"id": "3221031", "revid": "117160501", "url": "https://it.wikipedia.org/wiki?curid=3221031", "title": "Marlin Firearms", "text": "La Marlin Firearms \u00e8 una fabbrica di armi da fuoco statunitense, in particolare di fucili, fondata nel 1870 ed ubicata a North Haven nel Connecticut, USA.\nStoria.\nIl fondatore fu John Mahlon Marlin; questi lavor\u00f2 presso la societ\u00e0 Winchester e poi costru\u00ec una societ\u00e0 indipendente sotto il proprio nome."}
{"id": "3221032", "revid": "729019", "url": "https://it.wikipedia.org/wiki?curid=3221032", "title": "Ridgeland (Mississippi)", "text": "Ridgeland \u00e8 una citt\u00e0 (\"city\") degli Stati Uniti d'America, situata nella contea di Madison, nello Stato del Mississippi."}
{"id": "3221033", "revid": "729019", "url": "https://it.wikipedia.org/wiki?curid=3221033", "title": "Rienzi (Mississippi)", "text": "Rienzi \u00e8 una citt\u00e0 (\"town\") degli Stati Uniti d'America, situata nella contea di Alcorn, nello Stato del Mississippi."}
{"id": "3221034", "revid": "729019", "url": "https://it.wikipedia.org/wiki?curid=3221034", "title": "Ripley (Mississippi)", "text": "Ripley \u00e8 una citt\u00e0 (\"city\") degli Stati Uniti d'America, capoluogo della contea di Tippah, nello Stato del Mississippi."}
{"id": "3221037", "revid": "74801", "url": "https://it.wikipedia.org/wiki?curid=3221037", "title": "Rolling Fork", "text": "Rolling Fork \u00e8 una citt\u00e0 (\"city\") degli Stati Uniti d'America, capoluogo della contea di Sharkey, nello Stato del Mississippi.\n\u00c8 nota per avere dato i natali al musicista McKinley Morganfield, meglio noto come Muddy Waters."}
{"id": "3221040", "revid": "729019", "url": "https://it.wikipedia.org/wiki?curid=3221040", "title": "Rosedale (Mississippi)", "text": "Rosedale \u00e8 una citt\u00e0 (\"city\") degli Stati Uniti d'America, situata nella contea di Bolivar, nello Stato del Mississippi."}
{"id": "3221041", "revid": "729019", "url": "https://it.wikipedia.org/wiki?curid=3221041", "title": "Roxie", "text": "Roxie \u00e8 una citt\u00e0 (\"town\") degli Stati Uniti d'America, situata nella contea di Franklin, nello Stato del Mississippi."}
{"id": "3221043", "revid": "74801", "url": "https://it.wikipedia.org/wiki?curid=3221043", "title": "Ruleville", "text": "Ruleville \u00e8 una citt\u00e0 (\"city\") degli Stati Uniti d'America, situata nella contea di Sunflower, nello Stato del Mississippi."}
{"id": "3221045", "revid": "729019", "url": "https://it.wikipedia.org/wiki?curid=3221045", "title": "Sallis", "text": "Sallis \u00e8 una citt\u00e0 (\"town\") degli Stati Uniti d'America, situata nella contea di Attala, nello Stato del Mississippi."}
{"id": "3221047", "revid": "729019", "url": "https://it.wikipedia.org/wiki?curid=3221047", "title": "Saltillo (Mississippi)", "text": "Saltillo \u00e8 una citt\u00e0 (\"city\") degli Stati Uniti d'America, situata nella contea di Lee, nello Stato del Mississippi."}
{"id": "3221048", "revid": "729019", "url": "https://it.wikipedia.org/wiki?curid=3221048", "title": "Sandersville (Mississippi)", "text": "Sandersville \u00e8 una citt\u00e0 (\"town\") degli Stati Uniti d'America, situata nella contea di Jones, nello Stato del Mississippi."}
{"id": "3221068", "revid": "916580", "url": "https://it.wikipedia.org/wiki?curid=3221068", "title": "Responsabilit\u00e0 (filosofia)", "text": "Il termine responsabilit\u00e0 deriva dal latino \"resp\u00f2nsus\", participio passato del verbo \"resp\u00f2ndere\", \"rispondere\" cio\u00e8, in un significato filosofico generale, impegnarsi a rispondere, a qualcuno o a se stessi, delle proprie azioni e delle conseguenze che ne derivano.\nOrigine.\nL'origine del termine si ritrova nell'opera \"The Federalist\", una raccolta di articoli scritti da Alexander Hamilton, John Jay e James Madison pubblicata nel 1788 dove viene usata per la prima volta la parola \"responsibility\", per indicare che il governo degli Stati Uniti \u00e8 responsabile del proprio operato nei confronti del popolo che gli ha delegato i suoi poteri.\nL'etica della responsabilit\u00e0.\nAristotele.\nIn filosofia il concetto di responsabilit\u00e0 implica quello di libert\u00e0 e libero arbitrio, nel senso che ciascuno pu\u00f2 essere ritenuto responsabile del suo operato se questo \u00e8 avvenuto in base ad una libera scelta e non per condizionamenti necessitanti dovuti a leggi fisiche, psichiche o socioeconomiche. In quest'ultimo caso infatti, la teoria del determinismo esclude la responsabilit\u00e0 personale o la attenua attribuendola non del tutto al singolo ma, ad esempio, alla collettivit\u00e0 sociale.\nAristotele si era gi\u00e0 posto il problema della volontariet\u00e0 o meno dell'azione dannosa quando aveva sostenuto che se la causa dell'agire \u00e8 in noi ne siamo responsabili, il contrario se la causa \u00e8 fuori di noi, intendendo che un soggetto \u00e8 responsabile nel momento in cui\nMax Weber.\nMax Weber analizzando il rapporto tra etica e politica, in \"La politica come professione\", chiama \"etica della convinzione\" (o \"etica dei princ\u00ecpi\") quella che fa riferimento a valori morali tali che l'azione da questi ispirata possa essere valutata come giusta o ingiusta, senza tener conto delle possibili conseguenze. Questa etica si ritrova in tutte quelle ideologie, politiche o religiose, che esprimono principi assoluti tali che sia impossibile dubitarne cos\u00ec da giustificare un'azione rivoluzionaria o l'obbedienza cieca a degli imperativi. Vi \u00e8 poi, secondo il sociologo tedesco, l'\"etica della responsabilit\u00e0\" che si esprime nella vita sociale dove le conseguenze possibili delle proprie azioni vanno accuratamente valutate in base al principio dell'\u00abagire razionale rispetto allo scopo\u00bb.\nHans Jonas.\nL'etica della responsabilit\u00e0 viene estesa da Hans Jonas nel tempo e nello spazio, nel senso che le nostre azioni vanno valutate per le conseguenze non solo nei confronti dei contemporanei ma anche di coloro che \u00abnon sono ancora nati\u00bb e verso l'intera biosfera che dobbiamo tutelare dalle nostre compromissioni. Nella sua opera \"Il principio responsabilit\u00e0\" (\"Das Prinzip Verantwortung\"), edito nel 1979, Jonas esprime il principio cardine di un'etica razionalista applicata in particolare ai temi dell'ecologia e della bioetica. Egli sostiene la necessit\u00e0 di applicare il principio di responsabilit\u00e0 ad ogni gesto dell'uomo che \"deve\" prendere in considerazione le conseguenze future delle sue scelte e dei suoi atti. \nDopo la crisi della razionalit\u00e0 etica provocata dalle elaborazioni di Friedrich Nietzsche, si registra nel pensiero del XX secolo l'esigenza di restituire l'etica alla plurale concretezza del mondo e della vita, osservando che la ricerca di principi universali condiziona le decisioni e le scelte sull'ambiente, sull'economia, sulla comunicazione e, in sintesi, sulla vita del genere umano. Tale esigenza, che porta ad una ripresa dell'universalismo kantiano e dell'idea di \"dovere\" quale fondamento della morale, si rinviene nel pensiero e negli scritti di Hans Jonas, teorico dell'\"etica della responsabilit\u00e0\", che elabora, cos\u00ec come Weber, un concetto di etica orientata al futuro. Hans Jonas inserisce la propria proposta teorica nel provocatorio progetto della fondazione dell'etica nell'ontologia, in nome della salvaguardia dell'essere e dell'umanit\u00e0 nell'Universo minacciato dalla tecnica, con le sue conseguenze distruttive sul piano planetario. L'imperativo dell'etica della responsabilit\u00e0 viene cos\u00ec kantianamente formulato: \"Agisci in modo tale che gli effetti della tua azione siano compatibili con la continuazione di una vita autenticamente umana\".\nJacques Derrida.\nUno sviluppo pi\u00f9 specificatamente filosofico di questo tema della responsabilit\u00e0 si deve alla pi\u00f9 recente filosofia francese di Emmanuel L\u00e9vinas e di Jacques Derrida, i quali hanno notato la problematicit\u00e0 di questo concetto se lo si mette in relazione con il principio giuridico di \"imputabilit\u00e0\". Premesso che responsabilit\u00e0 vuol dire \"rispondere\" delle proprie azioni, questa risposta e la conseguente decisione non potr\u00e0 attuarsi in senso assoluto. Per esempio un governante dovr\u00e0 \"rispondere\" agli interessi dei suoi concittadini mettendo da parte, \"non rispondendo\" ai propri interessi personali. Ciascuno di noi non pu\u00f2 rispondere a tutte le \"chiamate\" come Abramo che risponde a Dio che lo chiama al sacrificio del figlio Isacco, ma non risponde alla voce simultanea che lo chiama a salvargli la vita. Quand'\u00e8 che l'uomo sar\u00e0 allora \"imputabile\" per aver risposto responsabilmente a quali chiamate lasciando altre inascoltate? "}
{"id": "3221073", "revid": "98077", "url": "https://it.wikipedia.org/wiki?curid=3221073", "title": "Parum de principe, nihil de Deo", "text": ""}
{"id": "3221074", "revid": "88812", "url": "https://it.wikipedia.org/wiki?curid=3221074", "title": "Responsabilit\u00e0 morale", "text": ""}
{"id": "3221076", "revid": "458786", "url": "https://it.wikipedia.org/wiki?curid=3221076", "title": "Ignacio Rodr\u00edguez Bahena", "text": "Carriera.\nHa fatto parte della nazionale messicana al Campionato mondiale di calcio 1986. "}
{"id": "3221082", "revid": "287451", "url": "https://it.wikipedia.org/wiki?curid=3221082", "title": "Stadio Santa Colomba", "text": ""}
{"id": "3221084", "revid": "599013", "url": "https://it.wikipedia.org/wiki?curid=3221084", "title": "Alejandro Dom\u00ednguez Escoto", "text": "Carriera.\nHa fatto parte della Nazionale messicana al Campionato mondiale di calcio 1986. "}
{"id": "3221090", "revid": "599013", "url": "https://it.wikipedia.org/wiki?curid=3221090", "title": "F\u00e9lix Cruz", "text": "Carriera.\nHa fatto parte della Nazionale messicana al Campionato mondiale di calcio 1986."}
{"id": "3221091", "revid": "599013", "url": "https://it.wikipedia.org/wiki?curid=3221091", "title": "Castello di Trebiano", "text": "Il castello di Trebiano \u00e8 stato un edificio difensivo e residenza vescovile-signorile in epoca feudale del borgo medievale di Trebiano, odierna frazione di Arcola, in val di Magra nella provincia della Spezia.\nStoria e descrizione.\nIl castello \u00e8 costruito sul colle che sovrasta il borgo medievale di Trebiano, a cavallo tra la bassa val di Magra e il mare, a controllo degli importanti scali marittimi commerciali di Lerici (utilizzato per lo pi\u00f9 dalla Repubblica di Genova e la Francia) e di San Genesio verso La Spezia per gli scambi con la Toscana.\nIl castello risalirebbe al X secolo o ad un periodo di poco inferiore, poich\u00e9 e certa la sua citazione nel 963 in un diploma dell'imperatore Ottone I di Sassonia.\nInizialmente il castello era possesso della Diocesi di Luni, proprietaria delle terre feudali tra Liguria e Lunigiana, utilizzato come residenza vescovile e che tuttavia ne mantenne il possesso nonostante il passaggio del borgo, nel 1039, ai primi Signori di Trebiano, questi ultimi vicini alla diocesi lunense.\nDi forma quadrata, o meglio a pianta sub-pentagonale, presenta quattro grandi torri ai lati inglobate nella cortina che raggiunge l'altezza massima di 20 metri. Non presenta finestre, ma lunghe e strette feritoie."}
{"id": "3221096", "revid": "228587", "url": "https://it.wikipedia.org/wiki?curid=3221096", "title": "Cogitare et agere, sed non perficere", "text": "Cogitare et agere, sed non perficere \u00e8 una espressione latina, usualmente tradotta con: \"Pensare e porre in essere atti idonei a commettere un delitto, ma non portarli a termine\".\nStoria.\nNella maggior parte degli ordinamenti giuridici si segue l'antico brocardo che terminava con un \"non est puniendum\". \"La Scuola Positiva di diritto penale (...) vorrebbe punire l\u2019atto in quanto questo accerti e manifesti la pericolosit\u00e0 del delinquente. [\u2026] A tutto ci\u00f2 si \u00e8 sempre costantemente ribellato il nostro legislatore, che richiede, per la punibilit\u00e0, atti che inizino l\u2019esecuzione del delitto\".\nTipologie.\n\"Il reato, considerato dal punto di vista dinamico, si realizza attraverso un \"iter\" criminoso, passando attraverso le fasi dell'ideazione, preparazione, esecuzione, perfezione e consumazione. L'essenza del tentativo risiede quindi nel \"cogitare, agere sed non perficere\", cio\u00e8 nel voler commettere un reato, nell'attivarsi per realizzarlo, senza per\u00f2 realizzare il proposito criminoso per cause impeditive estranee alla condotta. Nella logica di un sistema penale oggettivo, fondato sulla effettiva lesione al bene-interesse tutelato, l'istituto non trova spazio, non essendovi nessuna lesione concreta; mentre in un sistema soggettivo, basato sull'elemento psicologico dell'autore del reato, si nega ogni differenza tra la fattispecie tentata e quella consumata, perch\u00e9 l'intenzione di commettere il reato \u00e8 identica nelle due fattispecie. Nei sistemi penali misti, oggi i pi\u00f9 frequenti, si adotta la soluzione intermedia della punibilit\u00e0 del tentativo, ma con una pena inferiore di quella prevista per l'ipotesi consumata\". \nIl Codice penale italiano rientra in questa tipologia. Esso regola la materia nell'art. 56 delitto tentato in cui stabilisce una pena, sia pure ridotta, in tutti i casi in cui ci sia la figura del delitto tentato, in ossequio ai princ\u00ecpi di tassativit\u00e0 e di riserva di legge.\nNei sistemi a legalit\u00e0 formale, come quello italiano, si applica quindi il brocardo antico, poich\u00e9 vi si impone, per la punibilit\u00e0 del tentativo: 1) una previsione espressa da parte della legge, che avviene attraverso la combinazione di questa norma generale con le disposizioni incriminatrici di parte speciale; 2) la tassativizzazione anche per i reati tentati, attraverso l'idoneit\u00e0 della condotta e la loro direzione non equivoca alla commissione del delitto."}
{"id": "3221099", "revid": "767487", "url": "https://it.wikipedia.org/wiki?curid=3221099", "title": "Rafael Amador", "text": "Carriera.\nHa fatto parte della Nazionale messicana al Campionato mondiale di calcio 1986."}
{"id": "3221100", "revid": "124123", "url": "https://it.wikipedia.org/wiki?curid=3221100", "title": "Fran\u00e7ois Masai", "text": "Biografia.\nNato a Roux, comune oggi inglobato nella citt\u00e0 di Charleroi, segu\u00ec l'insegnamento primario al Petit S\u00e9minaire di Bonne-Esp\u00e8rance e a Waudrez-lez-Binche. Fece gli studi classici a Charleroi, poi a Binche, al Coll\u00e8ge Notre-Dame de Bon Secours, dove il suo professore di retorica fu l'abate Victor Deschamps. In seguito s'impegn\u00f2 nella vita religiosa entrando nel priorato benedettino d'Amay-sur-Meuse (Huy). Il giovane Masai pronunci\u00f2 i voti e avanz\u00f2 nella vita religiosa fino a ricevere il suddiaconato. Dal 1930 al 1934 prosegu\u00ec la sua formazione a Roma, al Collegio Sant\u2019Anselmo, dove ottenne una laurea in filosofia tomista. In questi anni di studio scopr\u00ec le principali citt\u00e0 d'Italia, specialmente Firenze.\nDurante il soggiorno romano, il giovane matur\u00f2 dei seri dubbi sulla sua vocazione religiosa, poich\u00e9, poco dopo il suo ritorno in Belgio, il 10 ottobre 1934, l'Abate Maurus Etcheverry firm\u00f2, da Roma, un decretum executoriale, che lo scioglieva, su sua richiesta, dagli impegni religiosi e l'autorizzava a tornare alla vita secolare. Le intenzioni del giovane, confidate ad un vecchio confratello del monastero d'Amay in una lettera del 12 settembre 1934, erano allora le seguenti: \u00abconto di recarmi a Louvain per terminarvi lo studio della filosofia e studiarvi le lettere antiche, che mi permetteranno di approfondire la letteratura greca cristiana e fare alcuni lavori utili, in tutta libert\u00e0 di spirito\u00bb. Masai intraprese allora, all'Universit\u00e0 cattolica di Louvain, gli studi di filologia classica.\nSfortunatamente l'obbligo, divenuto pressante di provvedere egli stesso ai suoi bisogni, gli imped\u00ec di continuare a seguire regolarmente i corsi dell'Universit\u00e0. A partire dal 15 dicembre 1935 occup\u00f2 il posto di sorvegliante della Biblioteca Reale, il 21 novembre 1938 ottenne la laurea in filosofia e lettere (sempre con distinzione), presentando una memoria su Gemisto Pletone. L'opera di questo filosofo non smise mai di interessare questo ricercatore appassionato. \u00c8 con questa tesi intitolata Georges G\u00e9miste Pl\u00e9thon che ottenne, infatti, il titolo di dottore e il 16 novembre 1939, il titolo di dottore in filosofia e lettere (anche questa volta con la massima distinzione).\nNel 1946 fu, con Fr\u00e9d\u00e9ric Lyna e Camille Gaspar, cofondatore della rivista Scriptorium. Il 15 dicembre 1953 il ministro lo nomin\u00f2 delegato del Belgio in seno al Comitato internazionale di Paleografia che si creava allora a Parigi.\nLa libera Universit\u00e0 di Bruxelles gli confer\u00ec il 13 aprile 1961, l'incarico per il corso di Storia della filosofia del Medio Evo, a cui seguirono poi numerosi altri corsi.\nNel 1965 fond\u00f2 con altri l'Istituto di Storia del Cristianesimo, sempre nell'ambito dell'Universit\u00e0 di Bruxelles.\nAll'indomani della sua morte (1979) gli \"Ephemerides Theologicae Lovanienses\" pubblicarono un breve necrologio, non firmato, che terminava con questa frase: \u00abPrima di morire, si riconcili\u00f2 con la Chiesa\u00bb. La sua sposa reag\u00ec con fermezza a questa dichiarazione e, in una lettera del 4 maggio 1981, indirizzata al canonico Joseph Coppens, direttore della rivista citata, scrisse: \u00abTengo a comunicarvi che questa affermazione \u00e8 completamente priva di ogni fondamento. Mio marito non ha infatti n\u00e9 domandato, n\u00e9 ricevuto, i sacramenti e, conformemente alla sua volont\u00e0, chiaramente espressa, \u00e8 stato tumulato civilmente. Le sue ricerche di filologo e di storico l'hanno mantenuto per tutta la sua vita in intimo contatto col pensiero cristiano e i suoi lavori sul monachesimo occidentale gli hanno dato particolarmente l'occasione di intrattenere forti legami d'amicizia con differenti ambienti cattolici. Ma mai Fran\u00e7ois Masai ha rinnegato le scelte filosofiche fondamentali che l'avevano portato ad allontanarsi dalla fede cristiana; fino al suo ultimo giorno, nelle conversazioni come nei suoi scritti, non ha smesso di manifestare il suo attaccamento ai principi di tolleranza e di libero esame che l'avevano condotto alla libera Universit\u00e0 di Bruxelles\u00bb.\nMa il lavoro che l'occup\u00f2 per molti anni, e lo condusse alla piena maturit\u00e0, fu \"Pl\u00e9thon et le platonisme de Mistra\" (Parigi, Les Belles Lettres, 1956), monografia sul filosofo bizantino Giorgio Gemisto, detto Pletone (1355-1452), restauratore e propagatore del platonismo, che insegn\u00f2 nella citt\u00e0 di Mistr\u00e0 (Peloponneso) e prese parte, nel 1438, al Concilio di Firenze dove esercit\u00f2 una forte influenza sugli umanisti italiani. Lo scopo annunciato di questo libro \u00e8 di \u00abfar conoscere lo spirito proprio e le dottrine del platonismo di Mistr\u00e0, poich\u00e9 possa essere apprezzato per s\u00e9 stesso e pi\u00f9 esattamente situato sia nella tradizione bizantina e sia nel movimento spirituale del suo tempo.\u00bb In questo grande studio, fondato su una approfondita conoscenza dei testi e dei manoscritti che lo concernono, Masai afferma la sua padronanza nei tre campi fondamentali di cui egli sente l'intima, necessaria e permanente, solidariet\u00e0: la filosofia, la filologia e la storia politica delle societ\u00e0. L'opera su Pletone \u00e8 di certo un bel libro di sintesi, che non si limita a ravvivare il pensiero del filosofo di Mistr\u00e0, ma a chiarire molti aspetti dello sviluppo della filosofia occidentale del Rinascimento e dei tempi moderni. Gli ulteriori lavori di Masai, apparentemente cos\u00ec diversi, trovano la loro unit\u00e0 nello spirito di questo studio fondamentale.\nStorico, innanzitutto di Bisanzio e della Chiesa, ma i suoi orizzonti furono sempre largamente europei. Codicologo, ebbe il merito di fare opera da pioniere e il suo apporto a questa giovane disciplina fu considerevole.\nCome storico della filosofia, Masai concentr\u00f2 la sua attenzione sulle questioni che incidono sui rapporti della filosofia con la religione. Fra i suoi numerosi saggi di storia della filosofia ne ricordiamo solo alcuni: \"Le probl\u00e8me des influences byzantines sur le platonisme italien de la Renaissance\", nella \"Lettres d'Humanit\u00e9\", Parigi, dic. 1953; \"Platonisme et christianisme au XVe si\u00e8cle\", nella \"Revue de l'Universit\u00e9 de Bruxelles\", 1960; \"Continuit\u00e9 romaine et r\u00e9veil \u00e9vanl\u00e9gique aux origines de la chr\u00e9ti\u00e9nt\u00e9 m\u00e9di\u00e9vale\", nella \"Revue de l'Universit\u00e9 de Bruxelles\", 1977.\nMa il talento principale di Masai fu probabilmente quello di filologo. Il suo sguardo sui testi era infatti di una notevole penetrazione. La sua minuzia nell'analisi, particolarmente rigorosa, non aveva di eguale che la forza della sua problematica ermeneutica. In quanto esegeta, si mostr\u00f2 fedele alla pi\u00f9 grande tradizione critica. Le sue ricerche e i corsi tenuti sulla storia di Bisanzio e sulla critica storica applicata ai testi bizantini e al Greco medioevale avevano suscitato, come dichiara A. Leroy-Monlinghen, \u00abuna resurrezione del bizantinismo all'Universit\u00e0 di Bruxelles\u00bb. In ogni caso le sue ricerche filologiche pi\u00f9 originali sono sicuramente quelle relative a Pletone."}
{"id": "3221107", "revid": "547034", "url": "https://it.wikipedia.org/wiki?curid=3221107", "title": "Operatore di Casimir", "text": "In algebra, un operatore di Casimir o invariante di Casimir \u00e8 un particolare elemento del centro dell'algebra inviluppante generale di una algebra di Lie. In particolare, data un'algebra di Lie munita di una forma bilineare non degenere e invariante e una rappresentazione di dimensione finita, l'operatore \u00e8 una applicazione lineare continua sullo spazio vettoriale della rappresentazione. Quest'operatore commuta con la rappresentazione, inoltre per l'algebra di Lie e la rappresentazione studiata quest'operatore gioca il ruolo del laplaciano.\nUn esempio paradigmatico \u00e8 il quadrato dell'operatore momento angolare, che \u00e8 l'invariante di Casimir per il gruppo delle rotazioni tre-dimensionali.\nL'operatore di Casimir deve il suo nome a Hendrik Casimir, che ha scoperto l'operatore che porta il suo nome per il gruppo di Lorentz all'inizio degli anni '30."}
{"id": "3221109", "revid": "599013", "url": "https://it.wikipedia.org/wiki?curid=3221109", "title": "Javier Hern\u00e1ndez Guti\u00e9rrez", "text": "Soprannominato \"Chicharo\" (in lingua italiana \"pisello\") per via dei suoi occhi verdi, \u00e8 il padre del calciatore Javier Hern\u00e1ndez, nonch\u00e9 genero di Tom\u00e1s Balc\u00e1zar, anch'egli del mestiere. Tutti e tre i calciatori hanno preso parte, ovviamente in edizioni diverse, a un'edizione del campionato mondiale di calcio.\nCarriera.\nHa fatto parte della Nazionale messicana al Campionato mondiale di calcio 1986."}
{"id": "3221110", "revid": "484362", "url": "https://it.wikipedia.org/wiki?curid=3221110", "title": "Invasione sovietica dell'Afghanistan", "text": ""}
{"id": "3221114", "revid": "767487", "url": "https://it.wikipedia.org/wiki?curid=3221114", "title": "Olaf Heredia", "text": "Carriera.\nHa fatto parte della Nazionale messicana al Campionato mondiale di calcio 1986."}
{"id": "3221118", "revid": "132266", "url": "https://it.wikipedia.org/wiki?curid=3221118", "title": "Rapporti tra servizi segreti italiani e criminalit\u00e0", "text": ""}
{"id": "3221120", "revid": "767487", "url": "https://it.wikipedia.org/wiki?curid=3221120", "title": "Antonio Crico", "text": "Biografia.\nFiglio di Giovanni Battista e Anna De Boni, proveniva da una famiglia locale di antica nobilt\u00e0.\nSi avvicin\u00f2 all'arte abbastanza precocemente, alternando agli studi regolari gli insegnamenti del pittore feltrino Girolamo Cipelli. Tra il 1854 e il 1858 frequent\u00f2 l'Accademia di Venezia sotto la guida di Michelangelo Grigoletti, il quale lo influenz\u00f2 notevolmente, specie in ambito ritrattistico. Si spost\u00f2 poi all'Accademia di Firenze.\nIn pieno Risorgimento, entr\u00f2 volontario nell'esercit\u00f2 piemontese partecipando alle campagne del 1859-1861. Rientr\u00f2 poi a Feltre e da qui ripart\u00ec nel 1866 al seguito di Garibaldi. L'eroismo dimostrato alla battaglia di Ponte Caffaro gli valse la medaglia al valor militare. In seguito viaggi\u00f2 Oltreoceano, dove acquis\u00ec grande fama di ritrattista: stabilitosi in Brasile, ebbe l'incarico di effigiare l'imperatore Pietro II.\nNel 1873 torn\u00f2 a Pedavena, dove continu\u00f2 a dedicarsi alla pittura e all'impegno politico.\nStile.\nPer quanto riguarda la tematica sacra, l'arte del Crico sembra richiamare la pittura veneta del Quattro-Cinquecento (Cima da Conegliano, Giovanni Bellini ecc.), con una tendenza al purismo. I disegni appaiono precisi, i colori robusti, le pennellate sicure.\nLe opere migliori provengono per\u00f2 dall'ambito ritrattistico: rifacendosi al Grigoletti, il Crico studia approfonditamente la realt\u00e0, esprimendo nei suoi dipinti anche il carattere dei soggetti."}
{"id": "3221131", "revid": "26891", "url": "https://it.wikipedia.org/wiki?curid=3221131", "title": "Pietro Zuccheretti", "text": ""}
{"id": "3221135", "revid": "430604", "url": "https://it.wikipedia.org/wiki?curid=3221135", "title": "Abbazia florense", "text": ""}
{"id": "3221136", "revid": "110157", "url": "https://it.wikipedia.org/wiki?curid=3221136", "title": "Gangura", "text": "Gangura \u00e8 un comune della Moldavia situato nel distretto di Ialoveni di 2.392 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3221137", "revid": "287204", "url": "https://it.wikipedia.org/wiki?curid=3221137", "title": "Tullio Mazzotti", "text": "Biografia.\nTullio Mazzotti nasce a Savona l'11 maggio del 1957 ed \u00e8 il figlio primogenito di Rosanna Argenta e Giuseppe Bepi Mazzotti.\n\u00c8 alla quarta generazione dei Mazzotti ceramisti di Albisola.\nLa carriera di Tullio si divide tra l'arte e lo sport.\nCome artista, seguendo la tradizione dei Mazzotti di Albisola (il nonno Tullio d'Albisola \u00e8 tra i firmatari del Manifesto futurista della Ceramica e Aereoceramica) predilige la ceramica e la pittura, espone in vari musei e si rende promotore del Comitato di Rigore Artistico, per promuovere l'Arte e gli artisti nel territorio.\nCome sportivo si dedica all'atletica, allo sci ed al windsurf, fondando insieme ad altri amici il Mirage Windsurfing Club, una delle associazioni pi\u00f9 vecchie in Italia per la pratica del windsurf.\nLa sua prima mostra, con l'amico Flavio Roma, risale al 1969, presso la Galleria Alba Docilia in Albisola Capo dove espone delle sculture Ceramiche Boom.\nDopo la morte della mamma Rosanna, nel 1985 entra a lavorare nella Fabbrica Mazzotti per occuparsi della produzione ceramica, dei rapporti con gli artisti e dell'organizzazione di eventi cultuali.\nNel 1987 con la consulenza di Fulvio Rosso e la collaborazione di Antonella Marotta allestisce il primo Museo d'Arte Ceramica Contemporanea nelle Albisole. \nSuccessivamente, nel 1999, con l'aiuto di Paula Cancemi, allestisce il percorso museale nel Giardino, che in seguito diverr\u00e0 sede di manifestazioni culturali e luogo di ritrovo per l'arte albisolese.\nNel 1993 ha ideato e scritto il Disciplinare di produzione per il Marchio Ceramica Artistica di Tradizione, poi approvato dai due Comuni Albisolesi e integrato nella legge 188/90 per la tutela delle zone di antica produzione ceramica\nNel 1995 entra nel Consiglio Comunale di Albissola Marina e dal 1999 al 2000 ricopre l'incarico di Consigliere alla Cultura.\nNel 2005 diventa titolare della Manifattura G.Mazzotti 1903.\nL'attivit\u00e0 artistica.\nDalla prima mostra del 1969 Tullio Mazzotti espone in diverse mostre nazionali ed internazionali.\nNegli anni Settanta espone presso gallerie di Monaco di Baviera, Faenza, Firenze, e negli anni Ottanta e Novanta partecipa ad eventi artistici a Genova, Albisola, Torino, Amsterdam, tra cui ricordiamo \"Vietato Calpestare l'erba\" nel 2002, \"Opera aperta\" nel 2004 e \"L'arte non \u00e8 rumenta\" nel 2005.\nPresenze nei musei.\nMuseo della Ceramica di Fiorano (Modena)\nMuseo della Piastrella Industriale Sacmi di Imola (Bologna)\nMuseo Internazionale della Ceramica di Faenza (Forli)\nGiardino Museo Giuseppe Mazzotti 1903 di Albisola (Savona)\nRaccolta d'Arte \u201cLe Maschere di Ubaga\u201d Comune di Pieve di Teco (Imperia) \nParco del Sojo, Comune di Lusiana (Vicenza)\nMuseo della Ceramica di Nove (Bassano)\nMuseo dei Cuchi di Roana Cesuna (Vicenza)\nMuseo della Ceramica di Laveno (Varese)\nL'attivit\u00e0 sportiva.\n\u00c8 maestro di sci; nell'ambito agonistico vince due titoli italiani master nel 1998 (slaom speciale e supergigante). \u00c8 pi\u00f9 volte campione regionale nelle varie specialit\u00e0 dello sci alpino.\nNel 1978 vince i Campionati Leo Club d'atletica primeggiando nei 110 ostacoli, negli 800 e nei 400 metri piani dove fa registrare il record italiano. Sempre nell'ambito del Lions, vince nel 2001 il Campionato italiano di sci alpino."}
{"id": "3221138", "revid": "106456", "url": "https://it.wikipedia.org/wiki?curid=3221138", "title": "Zoccolo (disambigua)", "text": ""}
{"id": "3221143", "revid": "86081090", "url": "https://it.wikipedia.org/wiki?curid=3221143", "title": "Aonghas \u00d3g", "text": "Biografia.\nEra il figlio bastardo di John Islay, Conte di Ross (Eoin). Aonghas si ribell\u00f2 contro il padre e la corona scozzese. Non va confuso con il suo omonimo, Aonghas \u00d3g di Islay, il quale combatt\u00e9 a fianco di Roberto I di Scozia.\nDopo aver scoperto nel 1476 il trattato segreto tra Giovanni ed Edoardo IV d'Inghilterra, Giacomo III di Scozia gli tolse l'incarico di earl e il dominio di Nairn e Inverness, oltre al comando di Kintyre e Knapdale, ma conferm\u00f2 a Eoin il resto delle sue terre e il titolo di Signore delle Isole. Accadde che Aonghas, come erede di Eoin, non era pronto ad accettare questo insediamento. Aonghas tent\u00f2 di riconquistare Ross e gli altri domini perduti. All'inizio potrebbe essere stato aiutato dal padre. Aonghas spos\u00f2 Isobella Campbell figlia di Colin Campbell, primo Earl di Argyll.\nEoin, dopo aver perso il proprio prestigio, fu cacciato da Islay dal figlio. Eoin riusc\u00ec a ottenere il supporto dai MacGill'Eain (\"MacLean\") di Duart, dai MacLeoid di Lewis e di Harris, e dai MacNeill di Barra, cos\u00ec come della corona scozzese e di John Stewart, earl di Atholl; ma Aonghas aveva l'importante aiuto di Domhnall Ballach e del resto dei MacDomhnaill. Una grande battaglia navale si svolse nei pressi di Tobermory, la battaglia della baia insanguinata, probabilmente nell'anno 1481, in cui Aonghas sconfisse gli uomini delle highland occidentali, alleati del padre. Nello stesso anno si svolse anche la battaglia di Lagabraad, in cui Aonghas sconfisse un esercito reale guidato dall'Earl di Atholl. Secondo quanto scrisse Hugh MacDonald nel suo \"History of the MacDonalds\", 517 degli uomini di Atholl furono uccisi. Aonghas, grazie a questa vittoria, riprese il controllo del castello di Dingwall e di Easter Ross. \nAonghas aveva approfittato delle distrazioni politiche nel sud. Dal 1483 queste distrazioni finirono, e gli earl di Atholl e Huntly obbligarono Aonghas a ritirarsi a ovest. LA grande ribellione del 1488 diede a Aonghas una nuova possibilit\u00e0 per spostarsi a est, ed egli riusc\u00ec a riprendere il controllo di Inverness. Nel 1490 a Aonghas fu tagliata la gola durante il sonno. L'assassino era il suo arpista irlandese, Art O'Carby; il motivo per cui lo fece non \u00e8 chiaro. Dopo la morte di Aonghas, la corona lanci\u00f2 una nuova campagna e il figlio di Aonghas, Domhnall Dubh, fu catturato da Colin Campbell."}
{"id": "3221144", "revid": "767487", "url": "https://it.wikipedia.org/wiki?curid=3221144", "title": "Cead\u00eer", "text": "Cead\u00eer \u00e8 un comune della Moldavia situato nel distretto di Leova di 1.213 abitanti al censimento del 2004"}
{"id": "3221146", "revid": "438678", "url": "https://it.wikipedia.org/wiki?curid=3221146", "title": "Alain Hus", "text": "Biografia.\nNato il 15 novembre 1926, \u00e8 stato allievo dell'\u00c9cole normale sup\u00e9rieure, professore aggregato di grammatica e membro dell'Ecole fran\u00e7aise de Rome negli anni 1951-1953. Ha insegnato presso le universit\u00e0 di Lille, Rennes e Paris IV."}
{"id": "3221148", "revid": "1450446", "url": "https://it.wikipedia.org/wiki?curid=3221148", "title": "Valeria Vaglio", "text": "Biografia.\nNel 2005 lavora come vocalist-polistrumentista alle Maldive e in Egitto. A fine anno vince una borsa di studio SIAE e frequenta il \"Corso di perfezionamento per autori di testi\" presso il Cet di Mogol.\nNel giugno del 2007 si iscrive ai corsi di \"SanremoLab\" dove presenta il brano \"Ore ed ore\" grazie al quale accede al Festival di Sanremo.\nNel 2008 partecipa alla 58\u00aa edizione del Festival di Sanremo nella categoria giovani con il brano \"Ore ed Ore\", pubblicato nell\u2019album \"Stato innaturale\" (RCA/Sony Music).\nNel 2009 si \u00e8 esibita in occasione della \"Giornata mondiale contro l\u2019omofobia\" e de \"La giornata contro la violenza verso le donne\" presso il Teatro EDI di Milano (concerto organizzato da Amnesty International); fa da testimonial alla campagna contro la violenza sulle donne promossa dall\u2019UDI (Unione Donne Italiane), mentre a dicembre partecipa alla manifestazione \"Donne in musica per l\u2019Abruzzo\".\nIl 7 maggio 2010 esce il suo secondo album \"Uscita di insicurezza\" (Carosello/Artist First) che contiene \"Nonostante le assenze\", composto a quattro mani con Bungaro.\nNell'estate del 2010 parte l\"'Uscita di sicurezza\" - Electro Tour\".\nVerso la fine del 2010 nasce \"Amianto\", un pezzo inserito all'interno del primo album di Serena Abrami, quarta classificata tra i giovani al Festival di Sanremo 2011.\nFa parte della giuria del concorso \"Walk On Right\" indetto da \"Amnesty International\" nelle edizioni del 2012, 2013 e 2016 e realizza lo spot di promozione radiofonica del concorso.\nA giugno 2011 esce il video ufficiale del brano \"Dio quanto sto bene senza te\", vincitore del premio speciale PIVI 2011.\nNel 2013 \u00e8 tra i finalisti del \"Premio Bindi\" e del \"Biella festival\"; scrive la colonna sonora del cortometraggio \"Guardate il sole in faccia\".\nA marzo 2014 esce il suo terzo album \"Il mio vizio migliore\" che \u00e8 seguito da un tour in alcune citt\u00e0 italiane anche per tutto il 2015.\nNel 2019 esce il suo primo album di cover \"Mia\", contenente brani del repertorio di Mia Martini da lei interpretati."}
{"id": "3221150", "revid": "767487", "url": "https://it.wikipedia.org/wiki?curid=3221150", "title": "The Eagle (film 2011)", "text": "The Eagle \u00e8 un film del 2011 diretto da Kevin Macdonald.\nIl film \u00e8 l'adattamento cinematografico del romanzo \"L'Aquila della IX Legione\" di Rosemary Sutcliff e tratta, indirettamente, della leggenda sulla presunta scomparsa della Legio IX Hispana nella Britannia romana del II secolo.\nTrama.\nNel 140 d.C., il giovane centurione Marcus Flavius Aquila \u00e8 un comandante di un castrum in Britannia, figlio del comandante della prima coorte della Nona legione. Quando Marcus era ancora un bambino, il padre scomparve nel nord della Britannia insieme a tutta la sua legione. Una notte, svegliato da incubi e timoroso a causa di alcuni rumori provenienti dall'esterno del suo fortino, Marcus fa svegliare i soldati in silenzio. Dopo alcuni minuti, quando tutto sembra rivelarsi un falso allarme, guerrieri caledoni oltrepassano le mura e attaccano il forte, perendo per\u00f2 contro la preparata difesa dei legionari.\nLa mattina seguente l'esercito caledone si presenta alle porte del fortino mostrando l'esecuzione di un prigioniero romano, di quelli che erano stati mandati in cerca del carro con gli alimenti, che doveva arrivare al forte giorni prima. Marcus decide di salvarli, affrontando i nemici con un manipolo di uomini disposti a testuggine, in modo da raggiungere i prigionieri e liberarli, ma subito dopo i barbari si ritirano e carri falcianti caricano contro i legionari. L'ordine di ritirata di Marcus non riesce, per\u00f2, a salvare tutti i suoi soldati e, capendo anche lui di non poter raggiungere il forte in tempo, decide di lanciare un pilum contro il carro che lo sta caricando, che lo investe comunque.\nSi risveglia nella villa dello zio, fratello del padre, in Britannia, dove riceve lodi e onori dal Senato per il suo coraggio, ma, a malincuore, anche un congedo a causa delle ferite sub\u00ecte. Assistendo ad un combattimento tra gladiatori, convince il pubblico a invocare piet\u00e0 per uno schiavo, che si era arreso senza combattere. Lo schiavo si chiama Esca, figlio del defunto capo di una trib\u00f9 celtica. Lo zio compra Esca per farne il servo personale di Marcus. Il giovane schiavo rivela al romano di odiare tutto ci\u00f2 che lui rappresenta, ma giura anche che lo servir\u00e0 fino alla morte, perch\u00e9 \u00e8 in debito di vita con lui. Durante una cena, Marcus apprende che si \u00e8 diffusa una voce secondo cui l'aquila della IX Legione sia usata come oggetto di culto dai popoli barbari a nord del Vallo di Adriano. Determinato a fare luce sul mistero della scomparsa della IX legione, Marcus decide di partire per la Caledonia insieme ad Esca, per recuperare l'aquila.\nDopo essersi diretti a Nord del Vallo di Adriano incontrano, dopo molte difficolt\u00e0 e lunghi giorni di cammino, un reduce della IX Legione. Questi rivela a Marcus che la legione, ricevuto l'ordine di marciare verso nord, \u00e8 stata annientata da un'armata di barbari di varie popolazioni. Gli unici sopravvissuti furono quelli che scapparono prima dell'inevitabile, come lui, che ora si \u00e8 rifatto una vita. Il reduce, infine, li informa che l'aquila \u00e8 nelle mani della temuta trib\u00f9 degli Uomini-foca, cos\u00ec detti per via del corpo colorato di grigio-verde.\nI due vengono sorpresi proprio da alcuni guerrieri di tale trib\u00f9 ed Esca, che parla la loro lingua, riesce a salvare Marcus fingendo che il comandante romano sia in realt\u00e0 il suo schiavo. Ospitati nel villaggio della trib\u00f9, vedono che l'aquila \u00e8 usata come bastone da uno sciamano. Nella notte, Marcus ed Esca rubano l'aquila, dovendo, per\u00f2, prima uccidere il capo della trib\u00f9. Questi, morente, rivela nella sua lingua che il padre di Marcus sarebbe morto supplicando. Esca si rifiuta di tradurre questa frase al compagno per non demoralizzarlo.\nI due fuggono, braccati da un nutrito gruppo di guerrieri. Durante il cammino, le vecchie ferite sfiancano Marcus. Esca, quindi, nasconde il padrone, insieme all'aquila, in una piccola gola, per poi correre a cercare aiuto. Insperatamente, lo schiavo ritorna, portando un manipolo di superstiti della IX legione, tutti ormai avanti negli anni, con delle vecchie armature ed una lunga barba. Tra essi c'\u00e8 il reduce che avevano incontrato prima, il quale spiega che per loro \u00e8 arrivato il momento di riscattare il loro onore difendendo l'aquila. Inoltre, sempre il reduce rivela che il padre di Marcus non mor\u00ec affatto in modo disonorevole.\nI guerrieri della trib\u00f9 giungono in quel momento, attaccando i reduci. Per quanto meno numerosi, i Romani, guidati da Marcus, riescono ad uccidere tutti i nemici, pur subendo gravissime perdite. Dopo aver reso onore ai caduti di entrambe le parti, Marcus ed Esca (nel frattempo liberato dalla sua condizione di schiavo) fanno ritorno a Londinium, riportando l'aquila tra lo stupore generale. I due, per\u00f2, rifiutano gli onori, andandosene cos\u00ec come erano venuti.\nDistribuzione.\nIl film \u00e8 stato distribuito nelle sale cinematografiche statunitensi l'11 febbraio 2011, mentre in Italia il 16 settembre 2011 a cura della BiM Distribuzione."}
{"id": "3221159", "revid": "767487", "url": "https://it.wikipedia.org/wiki?curid=3221159", "title": "Gennadij Morozov", "text": ""}
{"id": "3221162", "revid": "1543377", "url": "https://it.wikipedia.org/wiki?curid=3221162", "title": "Comodo Backup", "text": "Comodo Backup \u00e8 un software freeware di backup per Windows sviluppato dall'azienda americana Comodo. Esso permette ai file di essere copiati per mezzo di backup locale, di rete, virtuale, FTP o unit\u00e0 di storage online.La sua licenza d'uso consente il libero utilizzo anche in ambito professionale/commerciale e non solo personale.\u00c8 disponibile anche in lingua italiana.\nPanoramica.\nComodo Backup trasferisce le copie dei file in un luogo sicuro e tiene traccia di tutte le modifiche a questi file. Il programma sincronizza le copie dei file di backup tramite un file di log, consentendo inoltre la tutela contro la perdita di singoli file o directory mediante opportuni algoritmi.\nInterfaccia utente.\nComodo Backup si presenta all'utente con una comune schermata, stile file manager del file system del proprio PC, ma con ulteriori controlli disponibili permettendo all'utente di andare avanti o indietro rispetto alle date di modifica.\nRequisiti software/hardware.\nSistemi operativi supportati:\nRequisiti hardware:\nFunzioni non supportate.\nNon sono per ora supportate alcune funzioni come:"}
{"id": "3221165", "revid": "1154737", "url": "https://it.wikipedia.org/wiki?curid=3221165", "title": "Aonghas \u00d3g di Islay", "text": "Biografia.\nEra Lord di Islay, capo del Clan Donald (o MacDonald), figlio di Aonghas M\u00f3r (il Vecchio, Og significa giovane) Macdonald e di una figlia di Cailean M\u00f3r. Fu anche nipote del Donald che diede il proprio nome al clan, il quale era nipote di Somerled.\nDopo che al fratello maggiore Alasdair Og (sostenitore del Casato dei Balliol e degli inglesi) fu negata la signoria, questa fu concessa ad Aonghas Og.\nSostenne re Roberto I di Scozia, e combatt\u00e9 nella battaglia di Bannockburn. Il re gli concesse alcune terre, un importante passo nella crescita del Clan Donald a spese del Clan MacDougall.\nIl giovane Aonghas 'Oigh', figlio pi\u00f9 piccolo del vecchio capo Aonghas 'Mhor', fu sostenitore di re Roberto durante le guerre di indipendenza scozzese, contrariamente a quanto fatto dal fratello maggiore Alaxandair 'Oigh', alleato e cognato dei MacDougall, nemici di Roberto.\nAonghas 'Ogh' aveva gi\u00e0 aiutato Roberto nei suoi primi giorni, quando era poco pi\u00f9 che un fuggitivo: Aonghas lo ospit\u00f2 nel suo castello di Dunaverty nell'agosto del 1306, e qui lo difese. Aonghas fu al suo fianco nell'attacco a Carrick.\nDopo aver stabilito il proprio potere, re Roberto concesse terre ad Aonghas: ad esempio divennero suoi gli edifici del fratello maggiore, compresa l'isola di Islay, e molti edifici dei MacDougall. Questo port\u00f2 alla crescita del Clan Donald (una giovane branca dei Somhairle) a spese dei MacDougall (che erano gli eredi di re Somhairle).\nIl fratello maggiore di Aonghas, Alaxandair 'Ogh', fu detronizzato perch\u00e9 MacDougall ed inglesi persero la guerra. Alaxandair 'Ogh' dovette arrendersi a re Roberto, e venne imprigionato nel castello di Dundonald, Ayrshire, dove mor\u00ec. Tutte le sue propriet\u00e0 passarono ad Angus 'Ogh'.\nAonghas 'Ogh' combatt\u00e9, con un contingente di guerrieri delle isole, nella battaglia di Bannockburn assieme a re Roberto. Come ricompensa per il supporto del Clan Donald, re Roberto proclam\u00f2 che avrebbero sempre occupato l'onorevole posizione sull'ala destra dell'esercito scozzese. Come ricompensa territoriale, il re concesse ad Aonghas la signoria di Lochabar (prima appartenuta ai Comyns), con le terre di Durrour e Glenco, e le isole di Mull, Tyree, ecc., parte del patrimonio dei MacDougall.\nFamiglia.\nTra i suoi figli vi furono:"}
{"id": "3221166", "revid": "120204108", "url": "https://it.wikipedia.org/wiki?curid=3221166", "title": "Ordine florense", "text": "L'Ordine florense (in latino \"Ordo florensis\") \u00e8 un ordine monastico di diritto pontificio scaturito dalla Congregazione Florense i cui istituti furono riconosciuti nel 1196 da Celestino III. La congregazione, concepita dall'abate Gioacchino da Fiore, cominci\u00f2 a realizzarsi con la fondazione del protocenobio di Jure Vetere fondato da Protoabate nel 1189.\nOrigine.\nL'Ordine florense \u00e8 una riforma della Congregazione Florense operata dall'abate Matteo Vitari, successore di Gioacchino da Fiore.\nL'appoggio economico e spirituale ricevuto dall'allora imperatore Enrico VI che gi\u00e0 nel 1194 citava Gioacchino come \"venerabile abate\", le vaste donazioni demaniali ricevute da altri proprietari terrieri, il diritto di applicare regole nuove alle terre controllate dai monaci florensi, furono i primi atti che sancirono la nascita dell'ordine florense\nLe donazioni fatte da Enrico VI furono indirizzate al raggiungimento del fine per cui fu fondato l'ordine, ossia \"un piccolo e povero gregge di compagni, la ricerca del deserto e del distacco dal mondo, la cella e la sobriet\u00e0\". La regola florense venne approvata il 25 agosto del 1196 con bolla papale da papa Celestino III, e non senza critiche. I cistercensi infatti, additarono Gioacchino ed il monaco Ranieri come \u201capostati e fuggitivi\u201d dal Capitolo generale dell'Ordine cistercense. Ci\u00f2 nonostante, la protezione di Enrico VI fu considerata sufficiente per ottenere il benestare da parte di papa Celestino III. Secondo la tesi di Gioacchino, essendo prossimi all'avvento dell'et\u00e0 dello Spirito, l'Ordine cistercense necessitava di una branca comprendente un gruppo di monaci consacrati alla vita verginale e contemplativa. Gioacchino insieme ad un gruppo di seguaci risal\u00ec l'altopiano silano giungendo in un luogo impervio ma ricco di spirito che lo stesso Gioacchino nomin\u00f2 \"Fiore\", dove sarebbe rifiorita una nuova Nazaret dello Spirito.\nLa prima fondazione e i problemi con gli altri ordini.\nLa prima fondazione florense venne eretta in un luogo della Sila denominato \"locum Floris\", zona montuosa sopra i 1000\u00a0m alla confluenza tra il fiume Arvo e il torrente Pino Bucato Qui Gioacchino si insedi\u00f2 insieme ai suoi discepoli nel 1189. L'anno seguente grazie alle prime donazioni di re Tancredi, l'abate e gli altri monaci poterono disporre di maggiori terre da coltivare, mentre nel 1194 il re don\u00f2 ulteriori terre, concedendo una vastissima porzione di demanio regio istituendo in questo modo, quella che gli storici definirono la \"Sila Badiale\".\nLa disputa con i monaci Basiliani.\nGioacchino ricevette altri privilegi negli anni seguenti. Enrico VI gli concesse un reddito di 50 bisanti d'oro, mentre i monaci basiliani del Monastero dei Tre Fanciulli pagavano il canone di affitto annuo per le terre che coltivavano e che erano di propriet\u00e0 dei florensi. Con i monaci greci dei Tre Fanciulli ci furono in seguito dispute feroci. La vita monacale dei florensi, infatti, \u00e8 stata caratterizzata anche da scontri, molto spesso sfociati in veri fatti di violenza, con altri monaci di Ordine diverso. Gli scontri pi\u00f9 cruenti sono stati certamente quelli avuti con i monaci del monastero dei Tre Fanciulli. Oggetto della disputa erano le terre che Enrico VI aveva consesso nel 1194 ai florensi. Secondo i monaci basiliani Enrico aveva concesso a Gioacchino terreni che in realt\u00e0 erano di competenza del monastero greco.\nIn un primo momento le rivendicazioni dei monaci furono avanzate agli stessi monaci florensi senza trovare positiva risposta, in seguito Isaia, abate del Monastero dei Tre Fanciulli, si rec\u00f2 direttamente al cospetto dell'Costanza, che incaric\u00f2 alcuni funzionari per effettuare indagini appropriate ad accertare lo stato reale delle cose. I monaci basiliani, non avendo sufficienti prove per testimoniare l'esatta grandezza dei possedimenti di loro competenza, furono costretti a riconoscere le donazioni che Enrico IV aveva offerto a Gioacchino e pagare un canone annuo ai monaci di Fiore. Per cercare di appianare ed equilibrare la situazione, Gioacchino concesse anche uno scambio di terre con i basiliani, con questi ultimi che erano liberi di mantenere i pascoli di cavalli, mucche, ovini e maiali nei terreni \u201cflorensi\u201d in cambio di 4 monete d'oro all'anno.\nCi\u00f2 non fu sufficiente a placare le tensioni. Alla prima occasione propizia per i basiliani, questi trovarono il modo per rivendicare le loro terre. Alla morte dell'imperatrice Costanza, nel 1198, i basiliani, insieme ad alcuni cittadini del vicino paese di Caccuri, attaccarono ed incendiarono l'abbazia di Iure Vetere e le dipendenze di \"Bonum lignum\".\nI difficili rapporti con i basiliani durarono per alcuni anni. Nel 1199 l'arcivescovo di Cosenza, un certo Bonomo, cerc\u00f2 di porre fine alla disputa, decretando definitivamente come i possedimenti erano di appartenenza ai florensi. Altri attacchi vennero portati avanti dai basiliani contro il monastero, e solo nel 1215 la disputa termin\u00f2. I basiliani, ridotti numericamente, sia nel Monastero dei Tre Fanciulli che in tutti i monasteri della Calabria, non erano pi\u00f9 in grado di gestire i possedimenti e i pascoli, rinunciando definitivamente ai terreni contesi.\nDispute con altri ordini religiosi.\nAltri problemi i florensi li ebbero con la diocesi di Cerenzia e con gli stessi abitanti del paese. Il vescovo di Cerenzia, Gilberto, nel 1195 aveva anch'egli concesso delle terre a Gioacchino, convinto che lo sviluppo dell'ordine potesse portare beneficio a tutta la comunit\u00e0 cattolica calabrese. Alla morte di Gilberto, il successore Guglielmo, di parere totalmente opposto sui benefici dello sviluppo dell'ordine avanzati dal predecessore, rivendic\u00f2 le terre donate ai florensi, distruggendo la piccola chiesa nel territorio di Cerenzia che Gioacchino aveva fondato e che ospitava alcuni seguaci dell'ordine.\nAnche con i monaci della Sambucina i florensi ebbero alcuni momenti di tensione. Oggetto della disputa era ancora una volta, una tenuta sita in localit\u00e0 \"Vallis Bona\" che apparteneva al monastero cistercense dalla Sanbucina. L'errore fatto da parte dell'amministrazione alla dipendenza di Enrico VI era evidente. La disputa venne risolta dallo stesso Gioacchino e da Luca Campano, amici da molto tempo e intenzionati a mantenere ottimi rapporti, con Gioacchino che riconobbe l'errore, e ridando in mano a Luca le terre contese.\nUn altro momento di tensione i florensi lo ebbero con la Chiesa di Cosenza, quando questa sotto imposizione di Innocenzo III, si rifiut\u00f2 di dare un terreno ai silani in localit\u00e0 \"Botrano\", dove edificare una nuova abbazia che in futuro sarebbe dovuta essere la nuova sede centrale dell'ordine, abbandonando in questo caso l'abbazia di Iure Vetere e il \"locum Floris\", luogo troppo freddo le cui condizioni di vita nel periodo invernale erano insopportabile. Alle ripetute richieste da parte di Innocenzo, il capitolo di Cosenza cedette all'allora abate florense (successore di Gioacchino dopo la morte di quest'ultimo nel 1215) la teuta di Botrano ed altri piccoli possedimenti in cambio di grandi propriet\u00e0 che i florensi avevano sui monti della Sila. Il trasferimento per\u00f2, non venne mai effettuato, forse perch\u00e9 la maggioranza dei monaci florensi ritenne che si dovesse rispettare il volere di Gioacchino che scelse questo luogo ritenuto dal profeta, la nuova Nazaret, o molto pi\u00f9 probabilmente perch\u00e9 il capitolo di Cosenza, molto potente in quel periodo, riusc\u00ec in qualche modo a far mutare la direttiva papale ed imporre le proprie direttive.\nI rapporti con l'Ordine cistercense.\nGioacchino inizi\u00f2 la propria esperienza monastica nell'Ordine di C\u00eeteaux, dalla quale inizialmente apprezzava l'organizzazione dell'Ordine che contemplava una forma libera di Spiritualit\u00e0 ed istituzione delle abbazie facenti parte dell'Ordine. Gioacchino ebbe modo di conoscere in maniera piuttosto approfondita la forma dell'Ordine cistercense, grazie alla sua presenza nell'abbazia di Corazzo e Casamari. Durante la permanenza nei due conventi, l'abate cominci\u00f2 a sviluppare nuove forme di spiritualit\u00e0 dedicandosi in modo particolare, alla teologia Trinitaria legando i propri principi a quelli di Bernardo di Chiaravalle. Altri studi e spunti teologici legavano Gioacchino alla forma cistercense, quali ad esempio, la vita e le regole di San Benedetto descritta da papa Gregorio I nel secondo volume dei \"Dialogi\", o l'interpretazione simbolica dei numeri che i cistercensi del suo periodo amavano fare. Il legame di Gioacchino con i cistercensi, matur\u00f2 anche durante la fondazione della prima abbazia fondata dall'abate di Celico, quella di \"Iure Vetere\", ove lo stesso abate intendeva in un primo momento, a creare una piccola comunit\u00e0 inserita nell'Ordine cistercense, che mantenesse rapporti con l'abbazia di Corazzo.\nTuttavia dopo il 1190 i rapporti tra Gioacchino e l'Ordine cistercense cominciarono a deteriorarsi. La causa \u00e8 da attribuire ad una feroce critica da parte di Gioacchino, verso il governo e la dirigenza dell'Ordine cistercense ed in particolare degli abati che governavano le cinque abbazie di C\u00eeteaux, di Clairvaux, di La Fert\u00e8, di Morimond e di Pontigny, accusati da Gioacchino di avidit\u00e0 e di non riuscire a mantenere rapporti caritatevoli con i confratelli delle altre abbazie.\nStoria e sviluppo dell'Ordine.\nIl governo dell'ordine.\nLe regole imposte da Gioacchino erano basate su una forma di vita monastica molto rigida. Questo preannunciava una forte devozione spirituale da parte dei suoi seguaci e lavorativa. Per i suoi seguaci Gioacchino voleva che \"fiorisse\" dentro di loro le virt\u00f9 del celibato, della sobriet\u00e0, della purezza e della contemplazione. Grazie a queste caratteristiche il nuovo Ordine si discostava da quello cistercense, assumendo nuove caratteristiche ispirate alle profezie del suo fondatore. \nIl nuovo ordine aveva dunque una forma pi\u00f9 rigida di vita monastica che ebbe risonanza anche fra gli ordini mendicanti, una forma spirituali che ha certamente influito sulla semplicit\u00e0 delle forme architettoniche utilizzate per la realizzazione degli edifici di culto florensi.\nLe donazione fatte da Enrico VI, per\u00f2, si rivelarono molto incisive a tal punto da modificare la volont\u00e0 ed il senso originario della spiritualit\u00e0 dell'Ordine. Gioacchino, dopo la prima fondazione, ritenne di dover puntare non pi\u00f9 su un eremitismo povero e senza basi economica, ma su un cenobitismo di matrice tradizionale, con fondamenta economiche solide, con vaste propriet\u00e0 annesse alle abbazie e alle fondazioni dell'Ordine, con redditi e diritti che davano sostegno ai monaci florensi.\nSviluppo dell'ordine e sue fondazioni.\nL'ordine ebbe ben presto una vasta diffusione sin dal XII secolo, anche se gi\u00e0 dalla met\u00e0 del secolo stesso, cominciarono ad evidenziarsi i primi segnali di decadenza, dovuti alla rigidit\u00e0 dell'ordine stesso. Nei primi decenni furono fatte molte donazioni in favore dei monaci florensi tra le quali vastissimi possedimenti della Sila, che da quel periodo in poi venne suddivisa in \"Sila Badiale\" e \"Sila Regia\". I florensi e l'ordine stesso divennero piuttosto influenti nello scenario sociale di quel tempo, grazie anche ai favori e al benestare delle classi nobili che regnavano in Calabria. Questa loro magnificenza li mise in condizione di poter competere e superare i due potenti monasteri della regione quello bizantino del Patirion di Rossano e quello cistercense della Sambucina.\nL'ordine florense ebbe un rapido sviluppo soprattutto in Calabria dove furono realizzate circa 40 fondazioni, tra nuovi insediamenti ed edifici esistenti acquisiti. L'ordine non si diffuse solo in territorio calabro, ma ebbe ampio sviluppo anche in Campania, Puglia, Lazio e Toscana.\nAbbazie e chiese aggregate all'ordine.\nElenchiamo le abbazie florensi (fondate o passate all'ordine) ed il relativo numero di chiese controllate, nelle regioni dove l'ordine florense si \u00e8 sviluppato.\nIn totale l'ordine ha avuto a capo 15 abbazie sparse in 5 regioni, e 57 chiese controllate dalle abbazie.\nElenco delle fondazioni e dei passaggi ai florensi.\nL'Ordine florense approvato con bolla papale ebbe una rapida diffusione in Calabria con la creazione di abbazie e grange, mentre numerose furono le chiese che si aggregarono all'ordine merito della benevolenza del Papa e soprattutto dell'imperatrice Costanza prima e di Federico II in seguito.\nLa decadenza e il reintegro nell'Ordine cistercense.\nNonostante la scomparsa dell'ordine, il lavoro promosso e promulgato da Gioacchino \u00e8 insieme a quello di Francesco da Paola considerato l'emblema della massima fioritura religiosa che si svilupp\u00f2 in Calabria durante gli ultimi secoli del Medioevo e che nella spiritualit\u00e0 e nella dedizione del monachesimo greco poneva le proprie basi spirituali.\nArchitettura florense.\nGioacchino volle trasferire il proprio pensiero nell'architettura delle abbazie che intendeva fondare. L'abbazia di San Giovanni in Fiore \u00e8 di conseguenza, l'espressione pi\u00f9 nitida di tutto questo: semplicit\u00e0 e austerit\u00e0 nelle forme e la possibilit\u00e0 di sviluppo del complesso conventuale (come avvenne dal XIII secolo in poi). Forte \u00e8 il legamene che unisce la tipologia florense agli insediamenti degli ordini dei mendicanti. La semplicit\u00e0 della chiesa florense si pu\u00f2 considerare come prototipo delle \"chiese a granaio\" segnando l'evolversi degli insediamenti dei mendicanti delle chiese quattro-cinquescentesche.\nL'architettura florense, predilige lo schema a croce latina con una sola navata di notevoli dimensioni, generalmente molto lunga ed alta e non molto larga, con una copertura semplice di legno a capriate. L'abside \u00e8 a forma rettangolare, discostandosi dallo stile romanico a forma semicircolare, mentre il transetto \u00e8 sporgente con doppie cappelle sovrapposte e piatte. Il coro sempre rettangolare, \u00e8 sormontato da una volta ad arco acuto.\nLe due cappelle laterali, realizzate all'altezza del transetto, formano una sorta di due ali di quest'ultimo, sono strutturate su due piani formando quattro cappelle separate. Quelle inferiori comunicano direttamente con il coro tramite una porta di piccole dimensioni, mentre le cappelli superiori si affacciano sul transetto, con l'area di intersezione tra il transetto e l'abside doveva essere coperta da una volta a crociera (nell'abbazia florense questa fu rimossa ed oggi ne restano solo le tracce).\nLa tipologia florense riprende alcuni schemi dell'architettura cistercense, ma si fonda principalmente su alcuni chiari elementi quali la navata unica, il transetto sporgente ed affiancato da cappelle laterali, la presenza di una grande cripta e il coro rettangolare. Fra questi l'elemento principale \u00e8 certamente la navata unica, molto alta e rettilinea, con chiaro riferimento alle tipologie orientali, navata che mette in evidenza la continuit\u00e0 spaziale attraverso le grandi pareti laterali che giungendo fino all'abside e chiudendo lo spazio del presbiterio, offrono un'unica direzione spaziale longitudinale.\nL'impostazione tipologica dell'architettura florense la si ritrova in altre fondazioni, ma lo schema rigido della pianta del complesso monastico, ebbe fin dall'inizio una forma evolutiva pi\u00f9 consona ai canoni architettonici pi\u00f9 in voga. Le fondazioni dovevano originariamente nascere su eremi, o comunque zone disabitate e lontane dai centri abitati, aree dove fossero presenti corsi d'acqua e terreni da poter coltivare. A queste cominciarono ad affiancarsi edifici donati da nobili del luogo, oltre che piccoli monasteri che intendevano aderire all'ordine florense. La conversione tipologica di edifici esistenti probabilmente fu la principale causa che ruppe lo schema tipologico delle fondazioni florensi.\nL'evoluzione architettonica fu comunque anticipata gi\u00e0 dalla seconda fondazione florense, l'abbazia di Fontelaurato. Difatti pur mantenendo lo schema a croce latina, la navata unica e le due cappelle laterali, l'abbazia di Fontelaurato presentava l'abside semicircolare anzich\u00e9 rettangolare. Questa novit\u00e0 architettonica \u00e8 stata tendenzialmente ripresa durante il tentativo di ricostruzione dell'abbazia di \"Iure Vetere\". Di seguito per\u00f2, si prefer\u00ec ritornare all'abside rettangolare, con la realizzazione dell'abbazia florense e degli altri edifici religiosi dell'ordine."}
{"id": "3221169", "revid": "287204", "url": "https://it.wikipedia.org/wiki?curid=3221169", "title": "Aonghas Og", "text": ""}
{"id": "3221170", "revid": "287204", "url": "https://it.wikipedia.org/wiki?curid=3221170", "title": "Aonghas Og di Islay", "text": ""}
{"id": "3221174", "revid": "599013", "url": "https://it.wikipedia.org/wiki?curid=3221174", "title": "Aleksandr Bubnov", "text": ""}
{"id": "3221176", "revid": "93556", "url": "https://it.wikipedia.org/wiki?curid=3221176", "title": "Pietre di Ardre", "text": "Le pietre di Ardre sono un gruppo di dieci pietre runiche datate tra l'VIII e l'XI secolo. Furono usate come pavimentazione sotto le assi di legno della chiesa parrocchiale di Ardre, nel Gotland, e furono scoperte durante una ristrutturazione avvenuta attorno al 1900. Oggi sono esposte presso l'Historiska museet di Stoccolma, in Svezia.\nLa pietra Ardre VIII.\nLa pi\u00f9 grande e famosa di queste pietre \u00e8 quella denominata Ardre VIII, risalente all'VIII o IX secolo. Raffigura scene della mitologia norrena, soprattutto del V\u00f6lundarkvi\u00f0a, di Thor che pesca per Mi\u00f0gar\u00f0sormr, della punizione di Loki per la morte di Baldr, e di Odino che cavalca nel Valhalla su Sleipnir. Altre immagini sulla pietra, come quella della donna sulla destra con due spade, non corrispondono a nessun mito norreno conosciuto. Il disegno della longboat con i suoi marinai assomiglia in qualche modo all'arazzo di \u00d6verhogdal numero III, proveniente da H\u00e4rjedalen, Svezia. "}
{"id": "3221179", "revid": "1305772", "url": "https://it.wikipedia.org/wiki?curid=3221179", "title": "Stazione di Cesano", "text": ""}
{"id": "3221187", "revid": "729019", "url": "https://it.wikipedia.org/wiki?curid=3221187", "title": "Aeroporto di Numea-La Tontouta", "text": "L'Aeroporto di \"Noum\u00e9a La Tontouta\" (in corso: Aeroportu di Nomea a Tuntuta, in francese: A\u00e9roport de Noum\u00e9a-La Tontouta, in kanak: Bandara Num\u00e9ea La Tountoa) \u00e8 un aeroporto francese situato vicino alla citt\u00e0 di Pa\u00efta nella collettivit\u00e0 \"sui generis\" della Nuova Caledonia. Esso serve da hub per la compagnia aerea Aircalin. \u00c8 classificato come aerodromo di Stato."}
{"id": "3221189", "revid": "767487", "url": "https://it.wikipedia.org/wiki?curid=3221189", "title": "Johann Most", "text": "Figlio illegittimo di un sacerdote rest\u00f2, bambino, orfano della madre. A causa di un principio di congelamento al volto successivamente degenerato, fu operato in giovane et\u00e0 rimanendo sfigurato alla guancia sinistra. Giovane, ader\u00ec al Partito Social Democratico e si distinse ben presto per le sue qualit\u00e0 da oratore. \nNel 1874 fu eletto deputato, ma fu costretto a lasciare la Germania a causa della legge anti-socialista, e cos\u00ec, nel 1878, si stabil\u00ec a Londra. Fu qui che cominci\u00f2 a simpatizzare per i movimenti anarchici.\nNel 1881 fu arrestato per aver scritto un articolo ove incitava all'assassinio dello Zar Alessandro II di Russia (morto poi in un attentato proprio quell'anno). Dopo 18 mesi, uscito di galera, si trasfer\u00ec negli Stati Uniti, stabilendosi a Chicago. Emma Goldmann, anarchica russa emigrata negli Stati Uniti, fu molto ispirata da Most, che scopr\u00ec in lei qualit\u00e0 di oratrice spingendola a un impegno pi\u00f9 attivo.\nMor\u00ec sessantenne a Cincinnati, dove si trovava per una conferenza, in seguito a una infezione di erisipela.\nConsiderato uno dei primi teorizzatori della cosiddetta \"propaganda dei fatti\", cio\u00e8 dell'impegno fattivo in prima persona nel movimento rivoluzionario, Most fu altres\u00ec ateo militante e anticleriale molto acceso. Pubblic\u00f2 vari libri e \"pamphlets\" incentrati sui temi dell'anarchia."}
{"id": "3221194", "revid": "196390", "url": "https://it.wikipedia.org/wiki?curid=3221194", "title": "Culto della Ragione e dell'Essere Supremo", "text": ""}
{"id": "3221206", "revid": "131145", "url": "https://it.wikipedia.org/wiki?curid=3221206", "title": "Giovan Battista Comolli", "text": "La vita.\nStudio a Roma subendo l'influsso di Antonio Canova e, dopo aver lavorato Grenoble, a Parigi e a Londra, fu professore di scultura all'Accademia Albertina di Torino. Si stabili poi 1814 a Milano, dove rimase per il resto della sua vita. Realizz\u00f2 i busti celebrativi di Chaptal a Montpellier, di Eugenio di Beauharnais a Versailles di Vincenzo Monti e dell'Abate Casti a Milano e il gruppo Dante e Beatrice nella villa Melzi sul Lago di Como, la statua della Pace, a memoria del trattato di Campoformio, ora collocata a Udine (una copia \u00e8 stata posta nel luogo originale, la piazza di Campoformido) e le statue del monumentale campanile costruito dal Cagnola a Urgnano, nel Bergamasco.\nBibliografia.\n- O. Selvafolta, Lo scultore Giovanni Battista Comolli, Francesco Melzi e Giocondo Albertolli. Vicende artistiche di villa Melzi a Bellagio, in \u201cArchivio Storico Lombardo\u201d, serie XII, a. CXXXVI, vol XV, 2010, pp. 49-95\n- Lo scultore Giovanni Battista Comolli a Villa Melzi e villa Monastero, Atti del convegno , Varenna 2008 - \u201cI Quaderni di Villa Monastero\u201d, Rassegna di Studi e Notizie della Casa Museo Villa Monastero di Varenna, Catteneo Editore, Oggiono 2013"}
{"id": "3221213", "revid": "1910402", "url": "https://it.wikipedia.org/wiki?curid=3221213", "title": "The London Chuck Berry Sessions", "text": " The London Chuck Berry Sessions \u00e8 un album di Chuck Berry pubblicato nel 1972 dalla Chess Records.\nIl disco.\nLa prima facciata dell'LP consiste di registrazioni in studio, mentre la seconda contiene tracce registrate dal vivo in concerto al Lanchester Arts Festival di Coventry, Inghilterra. Alla fine della sezione live, \u00e8 inclusa la voce del presentatore del festival che cerca invano di far sfollare la gente dalla sala in modo che il prossimo gruppo in scaletta, , possa salire sul palco; la folla restia ad andarsene, continua ad intonare: \"\u00abWe want Chuck!\u00bb\" (\"Vogliamo Chuck!\").\n\"My Ding-a-Ling\" fu accorciata ad una durata di circa 4 minuti per la pubblicazione su singolo; il brano divenne il primo (e unico) numero 1 in classifica per Berry, conquistando le vette delle classifiche sia negli Stati Uniti che in Gran Bretagna.\nRegistrazione.\nIl 3 febbraio 1972, Berry tenne un concerto in Inghilterra alla Locarno Ballroom di Coventry nell'ambito del Lanchester Arts Festival. L'esibizione viene parzialmente registrata, ma a causa di un guasto tecnico, non fu possibile registrare i primi cinque brani del concerto. Quindi, il 5 febbraio, Chuck Berry si reca in studio per cercare di porre rimedio al disguido, incidendo qualche altro brano da inserire nel disco per rimpolpare il tutto, e poter pubblicare un album tratto dall'esibizione di due giorni prima, che aveva avuto un sorprendente successo (soprattutto durante l'esecuzione di \"My Ding-a-Ling\", durante la quale il pubblico si era lasciato completamente trascinare da Berry cantando a squarciagola la canzone).\nTracce.\nTutti i brani sono opera di Chuck Berry, eccetto dove indicato.\nLato 2 (live).\nLa versione in cassetta scambia di posizione \"I Love You\" con \"Johnny B. Goode\" per creare due lati di durata omogenea.\nLa versione qui presente di \"Johnny B. Goode\", sostituisce il primo verso originale della canzone con la prima strofa di \"Bye Bye Johnny\"."}
{"id": "3221219", "revid": "834", "url": "https://it.wikipedia.org/wiki?curid=3221219", "title": "Province di Papua Nuova Guinea", "text": ""}
{"id": "3221223", "revid": "339392", "url": "https://it.wikipedia.org/wiki?curid=3221223", "title": "Aree di governo locale di Papua Nuova Guinea", "text": ""}
{"id": "3221229", "revid": "149727", "url": "https://it.wikipedia.org/wiki?curid=3221229", "title": "Stazione di Asnago", "text": ""}
{"id": "3221230", "revid": "149727", "url": "https://it.wikipedia.org/wiki?curid=3221230", "title": "Stazione di Cant\u00f9 Asnago", "text": ""}
{"id": "3221231", "revid": "149727", "url": "https://it.wikipedia.org/wiki?curid=3221231", "title": "Stazione di Cant\u00f9-Asnago", "text": ""}
{"id": "3221236", "revid": "118794396", "url": "https://it.wikipedia.org/wiki?curid=3221236", "title": "Arinbjarnarkvi\u00f0a", "text": "La Arinbjarnarkvi\u00f0a \u00e8 un poema scaldico composto da Egill Skallagr\u00edmsson e dedicato all'amico Arinbj\u00f6rn. Il poema fa parte dei manoscritti della \"Egils saga\". alcune righe si sono perse, mentre altre potrebbero essere compromesse.\nLa metrica utilizzata \u00e8 la \"kvi\u00f0uh\u00e1ttr\"."}
{"id": "3221237", "revid": "220350", "url": "https://it.wikipedia.org/wiki?curid=3221237", "title": "Harry Potter e i Doni della Morte - Parte 1 (colonna sonora)", "text": "Harry Potter e i Doni della Morte - Parte 1 (\"Harry Potter and the Deathly Hallows, Part 1: Original Motion Picture Soundtrack\") \u00e8 la colonna sonora del film \"Harry Potter e i Doni della Morte - Parte 1\", composta da Alexandre Desplat. L'uscita della colonna sonora \u00e8 stata fissata in contemporanea con l'uscita del film, ovvero a novembre 2010.\nSviluppo.\nDopo che Yates volle Nicholas Hooper come autore delle musiche de \"Il principe mezzosangue\", nell'agosto 2007, John Williams, compositore dei primi tre film della saga, si \u00e8 dichiarato speranzoso di tornare per i due capitoli finali. Nel luglio 2009, il produttore David Heyman colloqui\u00f2 con Williams dell'eventualit\u00e0 di un suo ritorno, riportando successivamente che il compositore sarebbe stato disponibile a tornare qualora le date di lavorazione del film biparte avessero coinciso con il suo calendario lavorativo.\nIn favore di Williams, si espresse anche Hooper, secondo il quale lavorare alla serie lo aveva spesso stancato; e che ha sempre ammirato il compositore per le sue opere musicali con cui ha inaugurato la serie, ragion per cui avrebbe dovuto essere lui a terminarla. Alcuni giorni dopo l'espressione di simpatia verso il precedente compositore, Hooper conferma in un'intervista per \"IF Magazine\" d'aver deciso di non partecipare agli ultimi due film preferendo lasciare il posto a qualcun altro:\nRadcliffe ha dichiarato che avrebbe voluto il gruppo islandese \"Sigur R\u00f3s\" a comporre le musiche per la maestosit\u00e0 usata dalla banda e, - per lui - sarebbe epico e magico sentire una base fatta da loro con chitarra accompagnata dall'archetto del violino; ha citato inoltre i dischi \"OK Computer\" e \"Amnesiac\" del gruppo Radiohead come possibile parte integrante della colonna sonora nelle sequenze in cui a Harry \u00e8 richiesto un atteggiamento tenebroso, dichiarando come sia \"quasi strano\" che alcuni brani siano cos\u00ec adeguati a certe situazioni del film biparte, \"The Holy Bible\" dei Manic Street Preachers e \"The Lost Riot\" degli Hope of the States perch\u00e9 molto simili fra loro per il materiale:\nLa cantante Mary Epworth, celebre nel campo della musica folk rock, aveva menzionato a un suo coinvolgimento nel film biparte, forse per esibirsi al matrimonio di Bill e Fleur.\nLa canzone \"O Children\", di Nick Cave and the Bad Seeds, fa parte del film nella scena in cui Harry e Hermione danzano nella tenda dopo la (temporanea) defezione di Ron, ma non \u00e8 inclusa nell'album della colonna sonora. \nNel gennaio 2010 viene data notizia dal \"Film Score Daily\" che il compositore Alexandre Desplat, noto per le musiche di \"Il curioso caso di Benjamin Button\" e \"La bussola d'oro\", \u00e8 stato ingaggiato per realizzare la colonna sonora della prima parte de \"I Doni della Morte\".\nDesplat \u00e8 stato poi riconfermato dalla Warner Bros. per la composizione della colonna sonora della seconda parte del capitolo.\nTracce.\nLe tracce del disco sono le seguenti:"}
{"id": "3221239", "revid": "287204", "url": "https://it.wikipedia.org/wiki?curid=3221239", "title": "Arinbjarnarkvida", "text": ""}
{"id": "3221243", "revid": "21880", "url": "https://it.wikipedia.org/wiki?curid=3221243", "title": "Specie di Eulophia", "text": "Elenco delle specie di \"Eulophia\"."}
{"id": "3221246", "revid": "158913", "url": "https://it.wikipedia.org/wiki?curid=3221246", "title": "Steve Oedekerk", "text": ""}
{"id": "3221249", "revid": "767487", "url": "https://it.wikipedia.org/wiki?curid=3221249", "title": "Ecco il finimondo", "text": "Ecco il finimondo \u00e8 un film del 1964, diretto da Paolo Nuzzi. \u00c8 un documentario girato in stile \"Mondo movie\"."}
{"id": "3221251", "revid": "1442080", "url": "https://it.wikipedia.org/wiki?curid=3221251", "title": "Hypo Group Tennis International 1994 - Singolare", "text": "Il singolare del torneo di tennis Hypo Group Tennis International 1994, facente parte dell'ATP Tour, ha avuto come vincitore Thomas Muster che ha battuto in finale Tom\u00e1s Carbonell 4-6, 6-2, 6-4."}
{"id": "3221253", "revid": "287204", "url": "https://it.wikipedia.org/wiki?curid=3221253", "title": "Rainbow of Love", "text": "Rainbow of Love \u00e8 un brano musicale del dj francese Bob Sinclar, con la parte vocale eseguita da Ben Onono, ed estratto come secondo singolo dall'album \"Made in Jamaica\" del 2010. In Italia il brano \u00e8 noto per essere stato scelto nello spot pubblicitario per il lancio delle ultime due novit\u00e0 dell'Alfa Romeo MiTo. Questa canzone \u00e8 un remix di \"U don't know me\" di Armand Van Helden. Grazie alla popolarit\u00e0 ottenuta, il brano ha raggiunto la quinta posizione dei singoli pi\u00f9 venduti.\nIl brano \u00e8 stato utilizzato come sigla finale del film del 2010 Natale in Sudafrica.\nStile.\nIl brano vanta il contributo vocale di Ben Onono, cantante solista nonch\u00e9 voce del progetto Saffron Hill nel 2003, che aveva gi\u00e0 collaborato in passato con il dj francese.\nIl video.\nNel video si vede Bob Sinclar diventare un cartone animato: interpreta un bambino nel \"Paese delle Meraviglie\", con il coniglio bianco rimpiazzato da una cicogna rossa che suona il mandolino."}
{"id": "3221254", "revid": "1305772", "url": "https://it.wikipedia.org/wiki?curid=3221254", "title": "Cencelli", "text": ""}
{"id": "3221255", "revid": "729019", "url": "https://it.wikipedia.org/wiki?curid=3221255", "title": "Torneo di Wimbledon 1994 - Doppio misto", "text": "Martina Navr\u00e1tilov\u00e1 e Mark Woodforde erano i detentori del titolo, ma solo Woodforde ha partecipato in coppia con Meredith McGrath.\nMcGrathn e Woodforde hanno perso nei quarti di finale contro Pam Shriver e Byron Black.\nHelena Sukov\u00e1 e Todd Woodbridge hanno battuto in finale 3\u20136, 7\u20135, 6\u20133 Lori McNeil e T. J. Middleton."}
{"id": "3221256", "revid": "767487", "url": "https://it.wikipedia.org/wiki?curid=3221256", "title": "Africa sexy", "text": "Africa sexy \u00e8 un film del 1963, diretto da Roberto Bianchi Montero."}
{"id": "3221257", "revid": "599013", "url": "https://it.wikipedia.org/wiki?curid=3221257", "title": "Enrico Lana", "text": "Carriera.\nSi \u00e8 reso protagonista a cavallo tra gli anni 80 e 90 militando specialmente nelle squadre di Pavia e Arese (squadra della quale \u00e8 stato capitano).\nNegli anni delle giovanili ha giocato nell'Olimpia Milano vincendo numerosi titoli nazionali."}
{"id": "3221258", "revid": "88740", "url": "https://it.wikipedia.org/wiki?curid=3221258", "title": "Pink Friday", "text": "Pink Friday \u00e8 il primo album in studio della rapper statunitense Nicki Minaj, pubblicato il 19 novembre 2010 dalle etichette Young Money Entertainment, Cash Money Records e Universal Motown.\nPromozione.\n\"Pink Friday\" \u00e8 stato anticipato dai singoli \"Your Love\" e \"Right Thru Me\", pubblicati rispettivamente nei mesi di giugno e settembre 2010. Ancor prima di \"Right Thru Me\", \u00e8 stato estratto a sorpresa dall'album \"Check It Out\", un duetto con il rapper e produttore will.i.am. Come quarto singolo ufficiale dell'album \u00e8 stato invece scelto \"Moment 4 Life\", brano eseguito in collaborazione di Drake: \u00e8 stato pubblicato il 7 dicembre 2010 e lo stesso mese \u00e8 stato girato il rispettivo videoclip musicale, pubblicato a gennaio. \"Roman's Revenge\", brano in collaborazione di Eminem, \u00e8 stato impiegato come singolo promozionale e pubblicato su iTunes il 30 ottobre 2010.\nOltre all'edizione standard, contenente al suo interno tredici tracce, l'album \u00e8 stato pubblicato anche in versione deluxe con l'aggiunta di tre tracce. Il 19 gennaio 2011 \u00e8 stato pubblicato un remix di \"Roman's Revenge\", noto anche come \"Roman's Revenge 2.0\", con la collaborazione del rapper Lil Wayne al posto di Eminem; questo brano \u00e8 stato successivamente aggiunto come traccia bonus nella ristampa dell'album per il mercato statunitense e britannico. Il quinto singolo ufficiale \u00e8 stato invece \"Did It On'em\", pubblicato il 7 marzo: come video per il brano sono state utilizzate alcune scene del tour promozionale dell'album. Il 5 aprile \u00e8 stato inviato alle radio statunitensi il sesto singolo, \"Super Bass\", il cui video \u00e8 uscito a maggio. L'11 aprile invece \u00e8 stato pubblicato \"Girls Fall like Dominoes\". Come ultimo singolo, infine, \u00e8 stato scelto \"Fly\", in collaborazione con la cantante Rihanna.\nL'album \u00e8 stato concepito come un album destinato al solo mercato digitale, ma dopo il successo dei successori \"\" e \"The Pinkprint\" \u00e8 stato pubblicato a partire dal 2015 anche in versione fisica.\nSuccesso commerciale.\nL'album \u00e8 entrato alla seconda posizione della classifica statunitense, vendendo 375.000 copie nella sua prima settimana. Le vendite sono state minori rispetto a ci\u00f2 che i guru dell'industria musicale s'aspettavano, ossia attorno alle 400.000. Nicki Minaj \u00e8 la seconda donna ad avere una settimana di debutto con pi\u00f9 vendite per un album dopo Lauryn Hill, che, nel 1998, col suo \"The Miseducation of Lauryn Hill\", riusc\u00ec a vendere circa 423.000 copie in una sola settimana. Con un calo di vendite del 73%, \"Pink Friday\" scende all'ottava posizione della \"Billboard\" 200 nella sua seconda settimana, con altre 103.000 copie vendute. Sale poi di due posizioni, con un decremento di vendite del 21%, vendendo 82.000 copie. Nella quarta settimana, \"Pink Friday\" scende ancora di due posizioni, tuttavia con un aumento di vendite del 19% (97.000 copie). Durante la settimana dello shopping nataliziio mantiene l'ottava posizione aumentando ulteriormente le vendite del 36% (133.000 copie). Pur con una diminuzione di vendite del 54% (61.000), \"Pink Friday\" sale di quattro posizioni nella classifica statunitense la settimana successiva. Nella settima settimana l'album ritorna alla sua posizione massima, la seconda, pur con un calo di vendite del 36% (39.000 copie vendute). Nell'ottava, \"Pink Friday\" scende alla quinta posizione con altre 32.000 vendite (il 17% in meno). Altre 28.000 copie sono state vendute nella tredicesima settimana, l'11% in meno, e l'album \u00e8 sceso di quattro posizioni alla nona. Sale poi alla terza posizione con un aumento di vendite del 35% (38.000 circa). Nell'undicesima settimana, l'album ha raggiunto la vetta della classifica, pur con sole 45.000 copie vendute. Cade alla quarta la settimana successiva, con 47.000 copie vendute, pur con un incremento di vendite del 3%. Scende poi di cinque posizioni alla nona, con altre 47.000 vendite.\nNella classifica degli album pi\u00f9 venduti di met\u00e0 2011 negli Stati Uniti, stilata da \"Billboard\", l'album si posiziona alla numero 9 con 609.000 copie."}
{"id": "3221259", "revid": "767487", "url": "https://it.wikipedia.org/wiki?curid=3221259", "title": "Il mondo di notte n\u00b0 3", "text": "Il mondo di notte n\u00b0 3 \u00e8 un film del 1963, diretto da Gianni Proia.\nNote.\nUn episodio del film \u00e8 stato girato a Sant'Agata Feltria (PU): Teatro Mariani nelle Marche."}
{"id": "3221264", "revid": "300067", "url": "https://it.wikipedia.org/wiki?curid=3221264", "title": "Di\u0101na Skrasti\u0146a", "text": "Carriera.\nDal 2003 al 2007 gioca nella Pallacanestro Ribera, Con la quale si aggiudica la Coppa Italia di Basket Femminile, nella \"Final Six 2006\" di Schio, battendo in finale Faenza 75-72.\nDal 2010 passa al San Matteo Messina. A fine stagione, \u00e8 invitata come allenatrice della formazione \"A Messina-Calabria\" dell'All-Star Game di Serie B.\nSmette di giocare in coincidenza con l'ammissione in Serie B nazionale delle messinesi, per il suo \"status\" di straniera, ma rimane come assistente di Gabriele Ribaudo alla guida della prima squadra.\nNel 2013-14 \u00e8 assistente di Cristiano Gaspari sulla panchina dell'Ancona Basket, in Serie A2."}
{"id": "3221265", "revid": "2073225", "url": "https://it.wikipedia.org/wiki?curid=3221265", "title": "Your Love (Nicki Minaj)", "text": "Your Love \u00e8 un singolo della rapper trinidadiana Nicki Minaj, pubblicato il 1\u00ba giugno 2010 come primo estratto dall'album di debutto \"Pink Friday\".\nIl brano \u00e8 basato su un campionamento di \"No More \"I Love You's\"\" di Annie Lennox. La stessa canzone di Annie Lennox \u00e8 una cover della versione originale del duo \"The Lover Speaks\", pubblicata nel 1986. La canzone \u00e8 un cambio di tempo come i precedenti lavori della cantante. Ha ricevuto critiche prevalentemente positive: i critici si sono complimentati con Nicki per la sua flessibilit\u00e0 nel cantare, e per l'uso del sample di Annie Lennox.\nNel brano la cantante fa uso dell'Auto-Tune.\nIl brano.\nLa prima versione del brano venne pubblicata sul primo mixtape di Nicki, \"Barbie World\", con testi diversi. Un'altra versione venne poi trovata e successivamente trapelata online. In un'intervista con la radio Hot 93.7, la Minaj disse: \nUn remix di \"Your Love\", che presenta un featuring del compagno di etichetta Jay Sean, venne trapelato online il 2 di Agosto del 2010, e successivamente messo in vendita su ITunes in Australia. Altri remix includono quelli fatti con Flo Rida, Rick Ross, Sean Paul, e Chris Brown.\nVideo musicale.\nIl videoclip della canzone fu girato a Los Angeles il 4 luglio 2010 e venne diretto da Lil X. Il video racconta la storia di una samurai in formazione (interpretata da Nicki Minaj), che si innamora del suo insegnante. Il video inizia con Nicki Minaj su una piattaforma, circondata da veli in tessuto rosso mentre indossa un cappotto marrone. Subito dopo, vi \u00e8 una scena in cui Nicki \u00e8 vestita con un abbigliamento da Geisha in una classe di arti marziali dove c'\u00e8 il suo innamorato (il maestro) che insegna. Minaj e l'istruttore (interpretato da Michael Jai White) cominciano a lottare e una studentessa, che anch'essa prova amore per l'istruttore, diventa gelosa. Tutto questo \u00e8 intervallato da scene con la Minaj che canta indossando una parrucca bionda e un body nero di fronte a uno sfondo verde che scorre, la gi\u00e0 citata scena del tessuto rosso, e un'altra scena dove Nicki canta vestita da Geisha con dietro un tessuto blu. Nicki e il maestro si abbracciano su un ponte situato su una stoffa blu rappresentante l'acqua, e l'abbraccio si traduce in un duello. Secondo MTV News, le scene rendono omaggio al film \"\". Nicki Minaj perde il duello e l'altra donna se ne va mentre Minaj sanguina un tessuto rosso."}
{"id": "3221269", "revid": "31886", "url": "https://it.wikipedia.org/wiki?curid=3221269", "title": "Giuseppe Guzzetti", "text": "Biografia.\nLaureato in giurisprudenza presso l'Universit\u00e0 Cattolica del Sacro Cuore di Milano, si iscrive alla Democrazia Cristiana nel 1953. Segretario della Federazione di Como, entra nel Consiglio Regionale della Lombardia nel 1970. L\u2019esperienza da consigliere prosegue fino al 1 ottobre 1979 quando viene eletto Presidente di Regione, incarico che ricopre fino al 1987. \nLa Presidenza della Regione Lombardia.\nIl contesto storico e sociale \u00e8 complicato, dopo il periodo del terrorismo politico e del delitto di Aldo Moro mentre, sul piano economico, si vedono le avvisaglie della futura crisi con le prime aziende che delocalizzano e l\u2019inizio del processo di deindustrializzazione. Giuseppe Guzzetti \u00e8 vicino ad Alberto Falck, gi\u00e0 parlamentare DC nel dopoguerra e presidente del consiglio di amministrazione della societ\u00e0 Falck, che chiuder\u00e0 per\u00f2 le acciaierie senza licenziamenti. Per rispondere a questi avvenimenti e ai malumori della piccola e media imprenditoria lombarda Giuseppe Guzzetti parla per primo della \u201cquestione settentrionale\u201d, richiamandosi, contro i luoghi comuni, all\u2019esempio dell\u2019autonomismo secondo il pensiero del popolarismo sturziano e incalzando i propri compagni di partito al Governo a dotare di infrastrutture e servizi le regioni del nord Italia. La Regione deve anche gestire la delicata vicenda del disastro di Seveso con i problemi legati alla bonifica e allo smaltimento delle scorie, ai risarcimenti da parte dei proprietari di ICMESA. L\u2019Ente regionale cit\u00f2 in giudizio civile l\u2019azienda che, dopo una lunga trattativa, vers\u00f2 la somma di 103 miliardi e 634 milioni di lire per il rimborso dei residenti e a copertura delle opere di bonifica oltre alla creazione della Fondazione Lombardia per l\u2019Ambiente per la ricerca ecologica. Al di l\u00e0 del disastro di Seveso la Giunta Guzzetti promuove delle lungimiranti ed innovative politiche ambientali come l\u2019istituzione del Parco del Ticino, primo Parco Regionale in Italia.\nNegli anni all'interno della Regione Lombardia va certamente ricordato l\u2019impegno per giungere all\u2019approvazione sulla legge Urbanistica. \nNel 1984 Giuseppe Guzzetti avverte, prima di altri, il problema della questione morale nella classe dirigente e rivolge al Cardinal Martini l\u2019invito a intervenire nell\u2019Aula del Consiglio Regionale sul tema: \u201c\"Esiste un\u2019etica del lavoro pubblico? Problemi e motivazioni\"\u201d in occasione del lancio dell\u2019Istituto Regionale Lombardo di Formazione per l\u2019Amministrazione Pubblica.\nDurante il mandato grande impegno dimostra per la realizzazione Strada statale 36 del Lago di Como e dello Spluga, durante l'Alluvione della Valtellina del luglio 1987, e nei confronti delle leggi speciali per Oltrep\u00f2 Pavese e Valtellina. \nIl 17 luglio 1987 cessa il suo mandato presidenziale in Regione per l\u2019avvenuta elezione a Senatore della Repubblica, carica che manterr\u00e0 fino al 1994 per la X ed XI legislatura. Durante entrambi i mandati, anni difficili per la politica e la Democrazia Cristiana, \u00e8 membro della commissione Affari Costituzionali del Senato e Presidente della Commissione Bicamerale per le Riforme Istituzionali. In questa nuova veste porta le istanze del territorio a livello nazionale e lavora alla Legge 25 marzo 1993, n. 81 che introduce l\u2019elezione diretta del Sindaco per i comuni sopra ai 15.000 abitanti e, per la prima volta, un principio di parit\u00e0 di genere nelle liste di candidati. Una risposta del Governo Amato al disorientamento dopo tangentopoli e ad un\u2019antipolitica sempre pi\u00f9 diffusa.\nLa Presidenza di Fondazione Cariplo.\nImpegnato nell\u2019ambito della filantropia, Giuseppe Guzzetti dal 5 febbraio 1997 al 28 maggio 2019 \u00e8 stato presidente della Fondazione Cariplo. Nel corso del suo mandato (1997-2019) la fondazione ha finanziato circa 30.000 progetti nel campo sociale, dell'arte e della cultura, dell'ambiente e della ricerca scientifica per un totale complessivo di circa 3 miliardi di euro investiti a fondo perduto con una visione innovativa, legata al territorio e attenta ai bisogni delle categorie pi\u00f9 fragili, all\u2019insegna di una finanza a servizio dell\u2019uomo. La prima grande innovazione che Guzzetti apporta a partire dal 1998 \u00e8 la promozione delle fondazioni di Comunit\u00e0 in tutte le province della Lombardia, nel novarese e nel Verbano-Cusio-Ossola, ispirandosi alle Community Foundations degli Stati Uniti.\nNel corso di questo ventennio uno degli ambiti di impegno con Fondazione Cariplo \u00e8 stato quello dell\u2019abitare sociale concretizzato nel 2004 con la promozione, insieme ad ANCI Lombardia e alla Regione, della Fondazione Housing Sociale.\nI temi su cui il Presidente Guzzetti con Fondazione Cariplo si \u00e8 focalizzato maggiormente sono:\nLa presidenza di ACRI.\nDal 2000 al 2019 \u00e8 stato Presidente dell\u2019ACRI - Associazione di Fondazioni e di Casse di Risparmio Spa. \nIn questo ruolo, ai vertici dell\u2019associazione nazionale, va ricordato l\u2019impegno per difendere le fondazioni dall\u2019assalto della politica e in particolare il contenzioso col Governo Berlusconi fino alla Corte Costituzionale per affermare in via definitiva (sentenze 300 e 301, 29 settembre 2003) il principio che sancisce l\u2019autonomia degli enti. E ancora il suo prodigarsi per far nascere la Fondazione con il Sud, l\u2019ente che si occupa dello sviluppo di progetti nel Mezzogiorno. Sempre con l\u2019Acri ha dato vita al grande progetto nazionale contro la povert\u00e0 educativa di centinaia di migliaia di bambini in Italia, iniziativa realizzata in collaborazione con il Terzo Settore e il Governo. Sul welfare di comunit\u00e0 ha detto nell'ultima intervista da Presidente Acri (qui: https://video.milanofinanza.it/video/guzzetti-una-vita-al-centro-del-sistema-BQ4G2A8s6TI0): \"Di solito siamo molto generosi, diamo i soldi per lo tzunami a 18mila chilometri. Perch\u00e9 non dovremmo darli a quello della porta accanto?) \nOnorificenze.\n-Medaglia d'oro Pio Manz\u00fa della Presidenza della Repubblica Italiana, 29/10/2006\nCollegamenti esterni.\nhttp://www.adnkronos.com/soldi/economia/2015/07/11/cdp-ultima-mediazione-guzzetti-anni-presidente-acri_WO93MvWlIN0zytiOCy42vO.html"}
{"id": "3221273", "revid": "1305772", "url": "https://it.wikipedia.org/wiki?curid=3221273", "title": "Ogema", "text": ""}
{"id": "3221274", "revid": "1442080", "url": "https://it.wikipedia.org/wiki?curid=3221274", "title": "Swiss Open Gstaad 1994 - Singolare", "text": "Il singolare del torneo di tennis Swiss Open Gstaad 1994, facente parte dell'ATP Tour, ha avuto come vincitore Sergi Bruguera che ha battuto in finale Guy Forget 3-6, 7-5, 6-2, 6-1."}
{"id": "3221275", "revid": "1305772", "url": "https://it.wikipedia.org/wiki?curid=3221275", "title": "Oilton", "text": ""}
{"id": "3221277", "revid": "1305772", "url": "https://it.wikipedia.org/wiki?curid=3221277", "title": "Omurtag", "text": ""}
{"id": "3221280", "revid": "123368051", "url": "https://it.wikipedia.org/wiki?curid=3221280", "title": "Onondaga", "text": ""}
{"id": "3221281", "revid": "1305772", "url": "https://it.wikipedia.org/wiki?curid=3221281", "title": "Orangeburg", "text": ""}
{"id": "3221282", "revid": "251174", "url": "https://it.wikipedia.org/wiki?curid=3221282", "title": "Pubblicit\u00e0 su Internet", "text": "La pubblicit\u00e0 su Internet rientra nella categoria dei nuovi media e sfrutta la capacit\u00e0 del Web di raggiungere una quantit\u00e0 notevole di persone. La pubblicit\u00e0 assume un ruolo determinante sia per le imprese, le quali possono raggiungere facilmente un vasto pubblico (ma anche selezionato nei casi della newsletter) con costi inferiori rispetto ai mezzi tradizionali (nel caso ad esempio della pubblicit\u00e0 rappresenta la principale essendo la maggior parte dei servizi offerti, gratuiti).\nUno dei vantaggi principali della pubblicit\u00e0 su Internet \u00e8 quello della tracciabilit\u00e0 dei risultati, ovvero dell'effetto che ha sul pubblico. Questo avviene grazie agli adserver che nel caso dei banner ne misurano da una parte il numero delle visualizzazioni e dall'altra il numero effettivo di click degli utenti. Il CTR (Click-through rate) \u00e8 il rapporto tra i click e il numero di visualizzazioni del banner ed \u00e8 un importante indicatore dell'efficacia della pubblicit\u00e0 su Internet.\nTipologie pubblicitarie su Internet.\nPubblicit\u00e0 d'assalto.\nLa pubblicit\u00e0 viene imposta all'utente che \u00e8 costretto a guardarla nel momento in cui accede al sito Internet. Un esempio \u00e8 costituito dai \"pop-up\". Questa tecnica \u00e8 tuttavia poco utilizzata perch\u00e9 induce gli utenti ad abbandonare il sito.\nPubblicit\u00e0 assertiva.\nLa \"pubblicit\u00e0 assertiva\" consiste nel mostrare un annuncio pubblicitario prima che l'utente venga indirizzato al contenuto scelto. Si tratta di una tipologia di pubblicit\u00e0 meno pervasiva e per questo motivo non suscita reazioni negative da parte degli utenti.\nPubblicit\u00e0 periferica.\nLa \"pubblicit\u00e0 periferica\" prevede la compresenza nella stessa pagina web dei contenuti e degli annunci pubblicitari. Rappresenta la tipologia pi\u00f9 utilizzata perch\u00e9 facile da realizzare e di immediata ricettivit\u00e0.\nPubblicit\u00e0 interna.\nPer \"pubblicit\u00e0 interna\" si intendono quei collegamenti che compaiono in modo distinto nel contenuto del sito web; ne sono un esempio gli annunci pubblicitari evidenziati da Google tra le prime voci dei risultati di ricerca. Questa tipologia \u00e8 la pi\u00f9 efficace perch\u00e9 poco invasiva.\nSottocategorie.\nAll'interno del macro-genere delle tipologie pubblicitarie, si sviluppano i diversi tipi di pubblicit\u00e0, tra questi quelli di maggior rilievo sono:\nBanner.\nI \"banner\" (letteralmente dall'inglese \u201cinsegna\u201d ) si aprono ogni qual volta venga aperta una determinata pagina web. Essi sono i pi\u00f9 noti, hanno diverse forme e dimensioni e riportano un annuncio promozionale. Cliccandoci sopra si viene rinviati, di norma, al sito dell'azienda inserzionista. \nI banner possono essere statici (contenenti un'immagine), dinamici (es. video) o interattivi (coinvolgono direttamente il probabile consumatore).\nI banner tradizionali possono essere collocati nella pagina web in diverse posizioni (pagina alta, destra, sinistra, centro), oltre a questi esistono altre due tipologie di banner:\nLink sponsorizzati.\nI \"link sponsorizzati\" sono meno invasivi dei banner e collegano le sponsorizzazioni alle informazioni ricercate nel sito che ospita il link. Un esempio significativo di uso di questo strumento \u00e8 offerto dal motore di ricerca Google, il quale offre servizi di ricerca interna per i siti di oltre un centinaio di imprese di tutto il mondo; in questo modo le imprese clienti godono di maggiore visibilit\u00e0).\nFinestre intermedie.\nLe \"finestre intermedie\" dette anche \"interstitial\", possono essere spot televisivi o formati realizzati appositamente per il web, che si inseriscono fra una pagina e un'altra durante la navigazione. Essi costituiscono la forma pubblicitaria pi\u00f9 simile a quella televisiva, non controllabile dall'utente. Lo scopo principale \u00e8 di rendere ancora pi\u00f9 coinvolgente ed efficace la comunicazione aziendale.\nPubblicit\u00e0 tramite comunicati stampa.\nIl tradizionale comunicato stampa in Internet assume nuova vigoria divenendo un utile strumento di Internet marketing e nello specifico di link building e di seo.\nPubblicit\u00e0 via mail.\nLa \"pubblicit\u00e0 via mail\" consiste nell'invio di una mail contenente un messaggio pubblicitario indirizzato ad un target ristretto: \u201copt-in e-mail advertising\u201d, legittimo e lo \u201cspam\u201d, illegale; \ne nella sponsorizzazione di newsletter, tipico esempio di marketing pubblicitario, attraverso il quale vengono inviate e-mail ai consumatori che le hanno sottoscritte.\nPubblicit\u00e0 sui social network.\nQuesto tipo di pubblicit\u00e0 coinvolge la comunicazione aziendale e i Social Network. Essa consiste in annunci e inserzioni composte da immagini e testi, mirate ad un target definito di utenti, selezionato secondo particolari criteri.\nBuzz marketing.\nPer \"buzz marketing\" si intende un insieme di tecniche di marketing non convenzionale usate con lo scopo di creare un \"passaparola\" di informazioni, cos\u00ec da aumentare la notoriet\u00e0 di un determinato prodotto e della marca corrispondente. Esso sfrutta gli spazi dedicati ai forum e le capacit\u00e0 persuasive di alcuni blogger.\nSqueeze page.\nUna pagina di destinazione creata per sollecitare potenziali utenti ad iscriversi volontariamente ad una newsletter.\nLanding page.\nUna pagina web specificamente strutturata che il visitatore raggiunge dopo aver cliccato un link o una pubblicit\u00e0."}
{"id": "3221288", "revid": "1888309", "url": "https://it.wikipedia.org/wiki?curid=3221288", "title": "Chiesa di Santo Stefano (Sorico)", "text": "La chiesa di Santo Stefano \u00e8 una chiesa di Sorico, in provincia di Como. Dal 1444 ospit\u00f2 la sede della pieve di Sorico.\nStoria.\nDi origini romaniche, fu ricostruita a partire dal 1443 anche con una donazione da parte di Filippo Maria Visconti di 400 coronati, in occasione del trasferimento da Olonio, ed ebbe il titolo di parrocchia e di collegiata, retta da un arciprete. L'edificazione della struttura \u00e8 citata in un documento del 1456, nel quale si parla di un edificio \"costrutto di nuovo\".\nL'edificio quattrocentesco era costituito da tre navate con cinque campate. Due cappelle laterali vennero aggiunte nel Seicento.\nLa chiesa fu nuovamente ricostruita nelle forme attuali nel 1703 ad opera di Giorgio Giulini.\nDescrizione.\nIl campanile, che qualcuno vuole essere gi\u00e0 appartenuta all'originaria costruzione romanica, sembra essere un edificio del XV secolo, costruita probabilmente a partire da una precedente torre difensiva.\nDell'edificio quattrocentesco rimangono gli stipiti del portale, un arco a forma di ogiva nella parete di destra e le decorazioni ad archetti pensili all'esterno del presbiterio. \nAll'interno ospita un trittico rinascimentale della \"Madonna che allatta il Bambino tra i santi Stefano e Vincenzo\", con cornice in legno scolpito e dipinto. L'opera, di scuola lombarda, \u00e8 databile al XVI secolo. La predella della struttura che ospita il trittico ospita \u00e8 ornata con i dipinti dei dodici apostoli, suddivisi in tre gruppi intervallati da rappresentazioni pittoriche dei primi quattro dottori della Chiesa. La cimasa si compone da tre specchiature che, nel loro insieme, simboleggiano l'\"Annunciazione. Il polittico fu ricollocato dietro all'altare maggiore poco dopo la met\u00e0 del XX secolo. In precedenza, si trovava infatti lungo la parete sinistra dell'area presbiteriale.\"\nL'organo, meccanico con una sola tastiera, collocato in controfacciata, fu realizzato da Giacomo Mascioni di Cuvio nel 1858"}
{"id": "3221291", "revid": "1941276", "url": "https://it.wikipedia.org/wiki?curid=3221291", "title": "Right Thru Me", "text": "Right Thru Me \u00e8 un singolo della rapper Nicki Minaj, pubblicato il 14 settembre 2010. \u00c8 stata estratta dall'album d'esordio dell'artista, \"Pink Friday\".\nPer la promozione del brano \u00e8 stato girato un video, per la regia di Diane Martel, presentato il 27 ottobre dello stesso anno. In esso si vede Nicki Minaj litigare con il suo fidanzato nella propria casa, dopodich\u00e9 in alcune scene Nicki \u00e8 nella camera da letto col ragazzo, in altre \u00e8 dietro uno specchio, in altre ancora lei e lui sono in un lago nell'acqua; ci sono inoltre diversi cambi d'abito.\nNicki Minaj ha cantato la canzone live a met\u00e0 novembre 2010 al \"The Wendy Williams Show\" per promuovere l'album."}
{"id": "3221293", "revid": "1305772", "url": "https://it.wikipedia.org/wiki?curid=3221293", "title": "Oratorio della Madonna delle Grazie", "text": ""}
{"id": "3221294", "revid": "1603714", "url": "https://it.wikipedia.org/wiki?curid=3221294", "title": "Oratorio della Santa Croce", "text": ""}
{"id": "3221296", "revid": "1305772", "url": "https://it.wikipedia.org/wiki?curid=3221296", "title": "Oratorio di San Pietro", "text": ""}
{"id": "3221297", "revid": "287204", "url": "https://it.wikipedia.org/wiki?curid=3221297", "title": "Oratorio di Santa Maria", "text": ""}
{"id": "3221298", "revid": "61051", "url": "https://it.wikipedia.org/wiki?curid=3221298", "title": "Oratorio di Sant'Antonio di Padova", "text": ""}
{"id": "3221299", "revid": "1983214", "url": "https://it.wikipedia.org/wiki?curid=3221299", "title": "Oratorio di Sant'Antonio da Padova", "text": ""}
{"id": "3221303", "revid": "15756", "url": "https://it.wikipedia.org/wiki?curid=3221303", "title": "Chizhou", "text": "Chizhou (\u6c60\u5dde ; pinyin: Ch\u00edzh\u014du) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Chizhou \u00e8 a sua volta divisa in 1 distretto e 3 contee."}
{"id": "3221304", "revid": "1983214", "url": "https://it.wikipedia.org/wiki?curid=3221304", "title": "Orchard", "text": ""}
{"id": "3221306", "revid": "1305772", "url": "https://it.wikipedia.org/wiki?curid=3221306", "title": "Ordine della Croce d'onore", "text": ""}
{"id": "3221307", "revid": "1305772", "url": "https://it.wikipedia.org/wiki?curid=3221307", "title": "Original Sin", "text": "Original Sin (peccato originale in lingua inglese) pu\u00f2 riferirsi a:"}
{"id": "3221308", "revid": "287204", "url": "https://it.wikipedia.org/wiki?curid=3221308", "title": "Original Sin (album)", "text": ""}
{"id": "3221312", "revid": "79227", "url": "https://it.wikipedia.org/wiki?curid=3221312", "title": "Slow Motion (Supertramp)", "text": "Slow Motion \u00e8 il tredicesimo e ultimo album registrato in studio dei Supertramp.\nTracce.\nTutte le canzoni sono state scritte da Rick Davies, eccetto dove indicato."}
{"id": "3221313", "revid": "15756", "url": "https://it.wikipedia.org/wiki?curid=3221313", "title": "Chuzhou", "text": "Chuzhou () \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Chuzhou \u00e8 a sua volta divisa in 2 distretti, 2 citt\u00e0 e 4 contee."}
{"id": "3221314", "revid": "1776051", "url": "https://it.wikipedia.org/wiki?curid=3221314", "title": "Where Dead Angels Lie/Bastard Saints", "text": "Where Dead Angels Lie/Bastard Saints \u00e8 un EP split tra il gruppo black metal svedese Dissection e il gruppo death metal olandese Sinister, pubblicato nel giugno 1996 da Morbid Noizz Productions solo su musicassetta."}
{"id": "3221320", "revid": "767487", "url": "https://it.wikipedia.org/wiki?curid=3221320", "title": "Dipartimento di Dj\u00e9rem", "text": " \nIl dipartimento di Dj\u00e9rem \u00e8 un dipartimento del Camerun nella regione di Adamaoua.\nCentri abitati.\nIl dipartimento \u00e8 suddiviso in 2 comuni:"}
{"id": "3221322", "revid": "767487", "url": "https://it.wikipedia.org/wiki?curid=3221322", "title": "Check It Out (will.i.am e Nicki Minaj)", "text": "Check it Out \u00e8 una brano musicale, pubblicato come singolo, della rapper Nicki Minaj e del noto produttore musicale will.i.am, pubblicata il 3 settembre 2010. La canzone ha come base un campionamento della canzone \"Video Killed the Radio Star\" dei The Buggles; ne \u00e8 stata realizzato un remix contenente una parte vocale realizzata da Cheryl Cole.\nIl brano \u00e8 accreditato a will.i.am, Trevor Horn, Bruce Woolley, Geoff Downes e Onika Maraj.\nLa canzone \u00e8 stata cantata live da Nicki Minaj e will.i.am il 4 ottobre 2010 al \"Late Show with David Letterman\". \u00c8 stata successivamente inserita nell'album d'esordio di Nicki Minaj, \"Pink Friday\".\nIl videoclip.\nIl videoclip \u00e8 stato registrato a fine settembre e la premi\u00e8re \u00e8 avvenuta il 25 ottobre 2010. Per la versione britannica, il video \u00e8 stato fatto in collaborazione con Cheryl Cole.\nVede un conduttore che presenta i protagonisti i quali cominciano a cantare. Sembra che stiano registrando una pubblicit\u00e0 e ci sono delle persone sedute che guardano."}
{"id": "3221325", "revid": "767487", "url": "https://it.wikipedia.org/wiki?curid=3221325", "title": "Compagna di viaggio", "text": "Compagna di viaggio \u00e8 un film del 1996 diretto da Peter Del Monte.\nTrama.\nCora, ragazza romana disinibita e istintiva che vive di lavori saltuari, viene ingaggiata da Ada per pedinare il padre Cosimo, professore in pensione con disturbi alla memoria. Il pedinamento si complica perch\u00e9 Cosimo parte in treno verso il nord: Cora lo segue e i due si conosceranno, scoprendo un'imprevista affinit\u00e0.\nDistribuzione.\nIl film fu presentato nella sezione Un Certain Regard del 49\u00ba Festival di Cannes."}
{"id": "3221327", "revid": "1305772", "url": "https://it.wikipedia.org/wiki?curid=3221327", "title": "Les Ormes", "text": ""}
{"id": "3221328", "revid": "88740", "url": "https://it.wikipedia.org/wiki?curid=3221328", "title": "Ortonville", "text": ""}
{"id": "3221330", "revid": "1305772", "url": "https://it.wikipedia.org/wiki?curid=3221330", "title": "Osage", "text": ""}
{"id": "3221335", "revid": "1305772", "url": "https://it.wikipedia.org/wiki?curid=3221335", "title": "Gabriella Brum", "text": "Biografia.\nLa Brum dichiar\u00f2 di aver rinunciato per via della pressione dei media e dei giornalisti, bench\u00e9 fossero circolate voci secondo le quali avrebbe posato nuda in una rivista. In seguito comunque Gabriella Brum pos\u00f2 effettivamente per \"Playboy\" e lavor\u00f2 come modella a Los Angeles per alcuni anni."}
{"id": "3221336", "revid": "88740", "url": "https://it.wikipedia.org/wiki?curid=3221336", "title": "Osgood", "text": ""}
{"id": "3221337", "revid": "834", "url": "https://it.wikipedia.org/wiki?curid=3221337", "title": "Oss\u00e9 (Ille-et-Vilaine)", "text": ""}
{"id": "3221341", "revid": "1318658", "url": "https://it.wikipedia.org/wiki?curid=3221341", "title": "Dipartimenti del Camerun", "text": "I dipartimenti del Camerun rappresentano la suddivisione amministrativa di secondo livello del Paese, dopo le regioni e ammontano a 58; ciascuno di essi si suddivide a sua volta in comuni o in \"arrondissement\".\nI dipartimenti sono amministrati da un Prefetto. \nIl dipartimento pi\u00f9 popolato \u00e8 quello di Wouri che conta 1.514.978 abitanti, mentre quello meno popolato \u00e8 il dipartimento di M\u00e9fou e Akono, che conta 57.051 abitanti. \nIl dipartimento pi\u00f9 esteso \u00e8 quello di Mayo-Rey, che copre un'area di 36.529\u00a0km\u00b2, mentre quello meno esteso \u00e8 il Dipartimento di Mfoundi, quello dove si trova la capitale Yaound\u00e9, che copre un'area di 297\u00a0km\u00b2. "}
{"id": "3221343", "revid": "599013", "url": "https://it.wikipedia.org/wiki?curid=3221343", "title": "Frank Loomis", "text": ""}
{"id": "3221347", "revid": "599013", "url": "https://it.wikipedia.org/wiki?curid=3221347", "title": "Andr\u00e9 Leone", "text": "Carriera.\nNel 2000 viene tesserato dal Vicenza, insieme al connazionale Jeda, dopo aver partecipato al Torneo di Viareggio con la maglia di una formazione brasiliana.\nTuttavia non debutta mai con i colori biancorossi, e anche un suo passaggio al Siena nel 2002 non avr\u00e0 miglior sorte."}
{"id": "3221353", "revid": "599013", "url": "https://it.wikipedia.org/wiki?curid=3221353", "title": "Pieve dei Santi Stefano e Margherita", "text": "La pieve dei Santi Stefano e Margherita \u00e8 un luogo di culto cattolico situato nella frazione di Baccano, in piazza Santi Stefano e Margherita, nel comune di Arcola in provincia della Spezia. La chiesa \u00e8 sede della parrocchia omonima del vicariato della Media Val di Magra della diocesi della Spezia-Sarzana-Brugnato.\nStoria e descrizione.\nLa pieve dedicata a santo Stefano e santa Margherita \u00e8 la chiesa matrice della comunit\u00e0 arcolana e la sua presenza \u00e8 attestata da una bolla pontificia di papa Eugenio III del 1149 che la confermava tra i beni della bresciana abbazia di Leno. \nL'architettura preromanica fu trasformata in et\u00e0 gotica e presenta un'abside quadrata, fiancheggiata da analoghe cappelle con ampi archi acuti a tre navate.\nAll'interno sono conservati un trittico marmoreo del XIV secolo che raffigura la \"Beata Vergine e i santi Pietro e Giovanni Battista\" e una tavola ad olio che ritrae \"Maria in trono con il Bambino Ges\u00f9 e i santi Margherita, Nicol\u00f2, Bernardino da Siena e Stefano protomartire\", del XVI secolo e donata alla pieve dai massari del santuario di Nostra Signora degli Angeli di Arcola. \nDel 1989 \u00e8 la statua di \"Santa Margherita\" dello scultore Rino Mordacci. \nPeculiare la scritta che sovrasta il portone d'entrata della chiesa: \"Terribilis est locus iste\".\nAll'esterno della chiesa si trova una fontana in pietra e mattoni fatta costruire dal vescovo di Luni Giovanni Battista Salvago nel 1626. Il muro retrostante \u00e8 ornato da reimpieghi marmorei dell'antica Luni tra i quali spicca un mascherone probabilmente appartenuto a un sarcofago romano del II secolo.\nUno degli spigoli dell'edificio \u00e8 visibilmente tagliato perch\u00e9 il 23 aprile 1945, durante la Liberazione di Arcola, le esigue dimensioni della sede stradale, stretta tra la chiesa e il muro di contenimento del cimitero monumentale, costrinsero gli Alleati a smussare un angolo dell'edificio per consentire il passaggio di un carrarmato statunitense che doveva procedere in direzione della Spezia. Precedentemente non era mai stato dato il permesso, non richiesto dagli americani, per effettuare l'allargamento e consentire il passaggio delle corriere."}
{"id": "3221355", "revid": "287204", "url": "https://it.wikipedia.org/wiki?curid=3221355", "title": "Andr\u00e8 Leone", "text": ""}
{"id": "3221356", "revid": "287204", "url": "https://it.wikipedia.org/wiki?curid=3221356", "title": "Andre Leone", "text": ""}
{"id": "3221357", "revid": "288300", "url": "https://it.wikipedia.org/wiki?curid=3221357", "title": "Andr\u00e9 Augusto Leone", "text": ""}
{"id": "3221360", "revid": "599013", "url": "https://it.wikipedia.org/wiki?curid=3221360", "title": "Walter Zunino", "text": "Carriera.\nInizia la carriera nel Platense, giocando 3 partite in massima serie nel 1999.\nTorna a giocate in massima serie nel 2005-2006, disputando 26 incontri (segnando un gol) con l'Instituto."}
{"id": "3221361", "revid": "125266031", "url": "https://it.wikipedia.org/wiki?curid=3221361", "title": "Mario Torelli", "text": "Allievo di Ranuccio Bianchi Bandinelli, fu a lungo docente di Archeologia e Storia dell'arte greca e romana all'Universit\u00e0 di Perugia.\nBiografia.\nRicopr\u00ec numerosi incarichi nel corso della sua vita professionale, iniziando come assistente presso il Centro per la storia dell'arte antica di Roma (1960 - 1962), per diventare poi ispettore archeologo presso la Soprintendenza all'Antichit\u00e0 dell'Etruria Meridionale con incarico presso il Museo di Villa Giulia a Roma (1964 - 1969), Veio e Gravisca.\nNel 1969 fu nominato docente di Archeologia e di Storia dell'Arte greca e romana presso l'Universit\u00e0 di Cagliari, cattedra da lui tenuta fino al 1973. Dal 1975 al 2010 fu docente di Archeologia e Storia dell'Arte greca e romana presso l'Universit\u00e0 di Perugia.\nDiresse gli scavi del santuario etrusco di Minerva a Santa Marinella (1964 - 1966), del santuario etrusco di Porta Cerere di Veio (1966 - 1969), del santuario greco di Gravisca, dell'antico porto di Tarquinia (1969 - 1979), del santuario extra-urbano di Afrodite a Paestum (1982 - 1985), del santuario di Demetra e dell'agor\u00e0 di Heraclea (1985 - 1991) presso Policoro.\nFu \"Visiting Professor\" presso diverse istituzioni all'estero, tra cui: Universit\u00e0 del Colorado (1974); Universit\u00e0 del Michigan (1978); Universit\u00e0 della California (1979); Scuola Normale Superiore di Parigi (1984); Universit\u00e0 di Parigi \"La Sorbona\" (), 1985; Collegio di Francia (1986), Universit\u00e0 dell'Alberta, Canada (1986); Oxford (1988); Universit\u00e0 di Bristol (1993). Nel 1982 Torelli divenne membro dell'Institute for Advanced Study di Princeton (New Jersey) e del Getty Center per la Storia dell'arte e scienze umane a Los Angeles (1990 - 1991).\nCuratore scientifico del Museo dell'Accademia Etrusca e della citt\u00e0 di Cortona, fu membro ordinario dell'Istituto Nazionale di Studi Etruschi ed Italici a Firenze, nonch\u00e9 socio corrispondente del Mitglieder del Deutsches Arch\u00e4ologisches Institut, dell'Accademia delle Scienze di Torino, dell'Academia Europ\u00e6a, dell'Accademia Nazionale dei Lincei. Membro dell'\u00e9quipe internazionale del \"Thesaurus rituum et cultus antiquorum\", fece parte del comitato scientifico della \"Revue arch\u00e9ologique\" (Parigi) e dell'\"Archivo Espa\u00f1ol de Arqueolog\u00eda\" (Madrid) e diresse, dal 1992, la rivista di antichistica \"Ostraka\".\nRicevette la Laurea \"honoris causa \"dalle Universit\u00e0 di T\u00fcbingen (Germania) e di Ja\u00e9n (Spagna).\nCur\u00f2 l'allestimento di numerose mostre archeologiche in Italia e all'estero, tra cui \"Gli Etruschi\" a Palazzo Grassi a Venezia (26 novembre 2000 - 1\u00ba luglio 2001) e \"L'Iliade\" tenutasi a Roma, al Colosseo, nel 2006.\nFu autore di molti articoli per quotidiani e periodici, tra cui \"La Repubblica,\" \"Il Messaggero\" di Roma e \"La Stampa\" di Torino.\nL'8 settembre 2014 ottenne il Premio Balzan per l'archeologia classica con la seguente motivazione: \"Per il carattere profondamente innovatore dei suoi studi in tutti i principali ambiti della cultura antica, da quello greco a quello etrusco a quello romano, per la grande rilevanza delle sue sperimentazioni metodologiche e delle sue scoperte archeologiche, per l'originalit\u00e0 della sua opera in cui convergono in una salda visione globale l'indagine storico-epigrafica, l'analisi iconologica, la valutazione storico-religiosa, la ricerca antropologica, sempre sostenute da una sensibile attenzione alle strutture economiche e sociali e agli aspetti ideologici e istituzionali delle culture antiche\". Il premio gli fu consegnato il 20 novembre 2014 a Roma dal Presidente della Repubblica Italiana Giorgio Napolitano.\n\u00c8 morto il 15 settembre 2020, all'et\u00e0 di 83 anni, a Palermo.\nOmaggi.\nA lui \u00e8 intitolato il Museo archeologico nazionale di Venosa."}
{"id": "3221362", "revid": "599013", "url": "https://it.wikipedia.org/wiki?curid=3221362", "title": "Federica Cerretti", "text": "Carriera.\nDopo aver militato nelle giovanili della sua citt\u00e0, la carriera di Federica Cerretti la vede a Prato per sette anni.\nNel 2002 dopo quattro anni nel Basket Club Bolzano, passa alla Libertas Sporting Club Udine.\nSuccessivamente gioca con Centro Pallacanestro Rende e Libertas Trogylos Basket.\nNella stagione 2005-06 gioca nella Pallacanestro Ribera, con la quale si aggiudica la Coppa Italia di Basket Femminile, nella \"Final Six 2006\" di Schio, battendo in finale Faenza 75-72.\nNella stagione successiva passa alla Juventus Basket Pontedera, per poi tornare a Rende.\nNella stagione 2008-09 \u00e8 alla Virtus Basket Spezia, per poi passare alla \"GMV Meet Ghezzano\".\nDopo due stagioni vissute a Ghezzano, nel 2011-2012 si trasferisce a Genova nella NBA New Basket A-Zena dove, alla seconda stagione, disputa la finale play-off di Serie A3 e chiude la stagione regolare al primo posto nella classifica individuale degli assist con 4,18 passaggi smarcanti a partita. La stagione successiva approda in Serie A2 grazie al ripescaggio della NBA-Zena di cui diventa anche capitano.\nStatistiche.\n\"Dati aggiornati al 28 agosto 2013.\""}
{"id": "3221365", "revid": "767487", "url": "https://it.wikipedia.org/wiki?curid=3221365", "title": "Sexy al neon", "text": "Sexy al neon \u00e8 un film del 1962, diretto da Ettore Fecchi.\nTrama.\nIl lungometraggio presenta i principali numeri di variet\u00e0 realizzati sui palcoscenici dei night club di varie metropoli."}
{"id": "3221366", "revid": "288300", "url": "https://it.wikipedia.org/wiki?curid=3221366", "title": "Walter Adri\u00e1n Zunino", "text": ""}
{"id": "3221371", "revid": "767487", "url": "https://it.wikipedia.org/wiki?curid=3221371", "title": "Sexy al neon bis", "text": "Sexy al neon bis \u00e8 un film del 1963, diretto da Ettore Fecchi, seguito di \"Sexy al neon\" dell'anno precedente."}
{"id": "3221377", "revid": "339392", "url": "https://it.wikipedia.org/wiki?curid=3221377", "title": "Legge di stabilit\u00e0", "text": ""}
{"id": "3221380", "revid": "125590446", "url": "https://it.wikipedia.org/wiki?curid=3221380", "title": "Il paradiso dell'uomo", "text": "Il paradiso dell'uomo \u00e8 un film del 1963, diretto da Susumu Hani e Giuliano Tomei, conosciuto anche col sottotitolo \"Giappone proibito\"."}
{"id": "3221384", "revid": "253269", "url": "https://it.wikipedia.org/wiki?curid=3221384", "title": "Roscoe Lee Browne", "text": "Dopo aver insegnato letteratura e francese alla Lincoln University, inizi\u00f2 a recitare nel 1962.\nMor\u00ec per un cancro allo stomaco nel 2007, all'et\u00e0 di 84 anni."}
{"id": "3221390", "revid": "767487", "url": "https://it.wikipedia.org/wiki?curid=3221390", "title": "Questo mondo proibito", "text": "Questo mondo proibito \u00e8 un film del 1963, diretto da Fabrizio Gabella."}
{"id": "3221393", "revid": "729019", "url": "https://it.wikipedia.org/wiki?curid=3221393", "title": "Rock Action Records", "text": "La Rock Action Records \u00e8 un'etichetta discografica indipendente di Glasgow fondata dai Mogwai nel 1995.\nInizia producendo dei CD per la stessa band e nel 1996, un anno dopo la nascita, rilasciano \"Five minutes on a tuesday night\" di Pilotcan. Prima della fine degli anni 2000, pubblicano per Trout, \"Three Wise Men\", per Pilotcan, \"Rusty Barker Learns To Fly\".\nNegli anni 2000 pubblicano album come, per i The Zephyrs, il CD \"Stargazer\", poi per Papa M (nome d'arte di David Payo), Papa M Sings ed altri per artisti come: James Orr Complex, Cex, Random Number, Part Chimp, Envy, Errors ed altri ancora.\nHanno pubblicato una compilation dal titolo \"Rock Action Presents \", uscito anche in Italia a gennaio 2004. L'ultimo album pubblicato dall'etichetta \u00e8 per gli Errors."}
{"id": "3221394", "revid": "371529", "url": "https://it.wikipedia.org/wiki?curid=3221394", "title": "Richard Mulligan", "text": "Biografia.\nEra il fratello del regista Robert Mulligan.\nSi \u00e8 sposato quattro volte: con Patricia Jones dal 1955 al 1960; con l'attrice Joan Hackett dal 1966 al 1973; con l'attrice Lenore Stevens dal 1978 al 1990 e con l'attrice pornografica Rachel Ryan dal 1992 al 1993.\nDalla prima moglie, ha avuto un figlio, James.\n\u00c8 morto nel 2000, poco prima di compiere 68 anni, per un cancro al colon. "}
{"id": "3221396", "revid": "767487", "url": "https://it.wikipedia.org/wiki?curid=3221396", "title": "Colibabovca", "text": "Colibabovca \u00e8 un comune della Moldavia situato nel distretto di Leova di 1.142 abitanti al censimento del 2004"}
{"id": "3221397", "revid": "56620", "url": "https://it.wikipedia.org/wiki?curid=3221397", "title": "A ciascuno il suo corpo", "text": "A ciascuno il suo corpo: imprevisti, incidenti, panico, risate per uno scambio impossibile (\"Freaky Friday\") \u00e8 un romanzo del 1972 di Mary Rodgers.\nHa avuto tre trasposizioni per lo schermo: due film della Disney (\"Tutto accadde un venerd\u00ec\", del 1976, e un remake di questo, \"Quel pazzo venerd\u00ec\", nel 2003) e un film TV (1995). Il libro ha inoltre ispirato anche altre opere, tra cui il film horror \"Freaky\" e il brano musicale (e relativo videoclip) \"Freaky Friday\".\nIl romanzo \u00e8 una rivisitazione in chiave moderna del romanzo \"Vice-versa, o una lezione per i padri\" (1882) di F. Anstey. Ma in questo caso, a scambiarsi le vite sono una madre e una figlia adolescente.\nTrama.\nAnnabel, una tredicenne di New York, un bel mattino si sveglia e si ritrova nel corpo di sua madre.\nEdizione italiana.\nLa prima edizione italiana \u00e8 del 1998, di 153 pagine, edita da Mondadori di Milano."}
{"id": "3221399", "revid": "228587", "url": "https://it.wikipedia.org/wiki?curid=3221399", "title": "Freaky Friday", "text": ""}
{"id": "3221404", "revid": "767487", "url": "https://it.wikipedia.org/wiki?curid=3221404", "title": "Acid - Delirio dei sensi", "text": "Acid - Delirio dei sensi \u00e8 un film del 1968, diretto da Giuseppe Maria Scotese.\nTrama.\nIl film, ambientato quasi tutto a New York, narra della vita di alcuni giovani della fine degli Anni Sessanta: dell'uso che essi fanno di svariate droghe, tra cui il tremendo LSD, della loro vita sessuale e della loro libert\u00e0 di costume e di pensiero."}
{"id": "3221426", "revid": "219110", "url": "https://it.wikipedia.org/wiki?curid=3221426", "title": "Map (STL)", "text": "Il container map \u00e8 un contenitore associativo incluso nella libreria standard del C++. La definizione di questa classe si trova nel file header &lt;map&gt; del namespace std.\nDescrizione.\nLa map \u00e8 un contenitore associativo che memorizza coppie di oggetti (creati dall'utente oppure tipi base) in cui, al primo definito chiave, viene associato il secondo detto semplicemente valore. Gli oggetti inseriti nella map vengono automaticamente memorizzati in posizione ordinata rispetto alla chiave e tale ordinamanto \u00e8 mantenuto in modo da minimizzare i tempi di ricerca degli elementi. Nelle map non sono ammessi duplicati delle chiavi e il tempo di accesso agli elementi \u00e8 logaritmico (O(log n)).\nGrazie al fatto che la map ordina automaticamente gli elementi inseriti la ricerca di questi ultimi avviene abbastanza velocemente. Al contrario dei contenitori sequenziali, le map, consentono di creare associazioni tra due tipi o tra due oggetti a scelta dell'utente ampliando, quindi, il concetto di vettore che associa ad un indice di tipo int un tipo o un oggetto scelto dall'utente.\nCome tutti i contenitori la map supporta l'uso di molti algoritmi inclusi nelle Standard Template Library che rendono ancora pi\u00f9 efficiente il loro utilizzo.\nEcco un esempio di dichiarazione e inserimento per una map:\n #include &lt;iostream&gt;\n #include &lt;map&gt;\n using namespace std;\n int main(){\n map&lt;string, int&gt; m; //crea una map da stringhe a interi\n m[\"casa\"] = 5; //crea l'elemento con chiave \"casa\" e gli assegna il valore 5\n cout\u00abm[\"casa\"]\u00abendl; //stampa 5\n return 0;\n "}
{"id": "3221428", "revid": "599013", "url": "https://it.wikipedia.org/wiki?curid=3221428", "title": "Jimmy Montanero", "text": "Caratteristiche tecniche.\nGioc\u00f2 come difensore laterale sinistro. Il suo punto di forza era il temperamento, sostenuto da una certa dose di agonismo.\nCarriera.\nClub.\nDebutt\u00f2 in prima squadra con il Barcelona di Guayaquil nel 1979. Durante la sua militanza nel club, che dur\u00f2 venti anni, divenne ben presto capitano e vinse sei titoli nazionali. Inoltre, a livello internazionale, raggiunse per due volte la finale di Copa Libertadores, nel 1990 e nel 1998. Per via della sua religione, fu soprannominato \"El Morm\u00f3n\".\nNazionale.\nDebutt\u00f2 in Nazionale il 15 marzo 1989. Fu convocato per la prima volta per una competizione ufficiale in occasione della Copa Am\u00e9rica 1989, e fu presente in una sola partita, quella contro il , ove subentr\u00f2 a Kl\u00e9ber Fajardo. Due anni dopo, per , il CT lo schier\u00f2 titolare in tutti gli incontri, impiegandolo come terzino sinistro nella difesa a quattro. Analoga situazione si verific\u00f2 durante , eccezion fatta per l'ultima partita, la finale per il terzo posto, dove venne sostituito da Iv\u00e1n Hurtado. La sua ultima presenza internazionale risale all'8 agosto 1993."}
{"id": "3221429", "revid": "125432905", "url": "https://it.wikipedia.org/wiki?curid=3221429", "title": "Bernardo Silvestre", "text": "Fu spesso confuso con Bernardo di Chartres, a sua volta da alcuni identificato con Bernardo di Mo\u00eblan.\nBiografia.\nPoco o nulla si sa della sua vita e restano ignote anche le date della sua nascita e della sua morte. Andr\u00e9 Vernet, che cur\u00f2 la pubblicazione della sua \"Cosmographia\" ritiene che visse tra il 1085 e il 1178, ma l'unica data della sua vita nota con certezza \u00e8 il 1147, quando venne presentata a Papa Eugenio III la \"Cosmographia\".\nForse maestro dell'abbazia di Tours, \u00e8 stato a lungo confuso con Bernardo di Chartres, il quale fu prima allievo, poi divenuto insegnante di \"dictamen\" nella stessa citt\u00e0 di Silvestre.\nOpere.\nUna sua composizione molto particolare, che normalmente viene definita \"tragedia\" \u00e8 il lungo carme intitolato \"Mathematicus\" (ovvero \u00abl'astrologo\u00bb): in esso si tocca il delicato problema del determinismo del singolo individuo all'interno di una rivisitazione del mito di Edipo.\nAd un giovane un astrologo prevede la futura nomina ad imperatore ma, al tempo stesso, che egli sar\u00e0 l'assassino del proprio padre.\nPassato del tempo e verificatasi la nomina ad imperatore, il giovane, posto di fronte all'ineluttabilit\u00e0 del destino, nel disperato tentativo di sottrarglisi, chiede al popolo il permesso di suicidarsi. Di fronte all'esitazione di quest'ultimo intuisce una possibilit\u00e0 di fuga meno cruenta: abdicare.\nIl problema del determinismo \u00e8 presente anche nel capolavoro di Bernardo, la \"Cosmographia\" (o \"Megacosmus et Microcosmus\").\nL'opera, formalmente un prosimetro, \u00e8 strutturalmente un testo quasi epico, grazie all'introduzione di personificazioni allegorizzanti. Bernardo propone una curiosa teoria relativa all'origine del mondo, mediante l'azione della Provvidenza ordinatrice, del Megacosmo (l'universo) e Microcosmo (l'uomo) mescolando allegoria e mito. L'opera si apre con la Natura che si lamenta presso la Provvidenza a nome della Materia che vuole essere plasmata da Forma. Materia e forma sono cos\u00ec avvicinate e producono il mondo fenomenico.\nNell'opera Bernardo combina la sua cosmogonia ampiamente neoplatonica con l'idea stoica di una cosmologia ciclica nella quale l'universo \u00e8 creato e porta a termine il suo corso, si autodistrugge ed \u00e8 creato di nuovo, eternamente. Egli appare fiducioso del fatto che la materia in s\u00e9 esista prima della creazione degli esseri individuali (i quali in s\u00e9 non sono immortali, \u00e8 immortale la specie); inoltre, l'anima ed il corpo umano sono dati come elementi puramente naturali. Nel racconto della creazione non appare nessun Dio.\n\u00c8 inoltre attribuito a Bernardo un \"Commento\" alla prima esade dell\"Eneide\", una lettura allegorica sistematica e profonda dei libri virgiliani: in questi sei libri, il maestro di Tours vi vede allegorizzata la crescita dello Spirito umano (Enea), che lascia dietro di s\u00e9 il mondo sensibile (Didone) e pu\u00f2 scendere nell'Oltretomba a contemplare il padre."}
{"id": "3221430", "revid": "729019", "url": "https://it.wikipedia.org/wiki?curid=3221430", "title": "Tour della Nazionale di rugby a 15 dell'Australia 1979", "text": "Nel 1979 la nazionale di Rugby Union dell'Australia visit\u00f2 l'Argentina per una serie di incontri, cinque contro club o selezioni provinciali e due test-match ufficiali contro l'Argentina.\nDisput\u00f2 7 match vincendo tutti i match contro club e selezioni e pareggiando la serie (una vittoria a testa) con la nazionale argentina.\nDue mesi prima l'Australia aveva battuto la Nuova Zelanda 12-6 a Sydney e quindi la vittoria dell'Argentina nel primo test ebbe molto rilievo.\nNel corso dell'anno l'Argentina aveva a sua volta visitato la Nuova Zelanda (due sconfitte onorevoli contro gli All Blacks, e con una seconda squadra vinto agevolmente il campionato sudamericano. Era guidata in campo dal grande Hugo Porta, da molti considerato il pi\u00f9 grande mediano di apertura al mondo, ed era sostanzialmente la squadra che nel 1978 aveva pareggiato a Twickenham contro l'Inghilterra.\nL'Australia nel 1979 aveva s\u00ec battuto gli All Blacks, ma anche perso due match in casa con l'Irlanda in occasione del tour della squadra europea."}
{"id": "3221432", "revid": "124808", "url": "https://it.wikipedia.org/wiki?curid=3221432", "title": "Den Brother", "text": ""}
{"id": "3221435", "revid": "123801685", "url": "https://it.wikipedia.org/wiki?curid=3221435", "title": "Villa Zanga", "text": "Villa Testori-Zanga, Zara-Pasin \u00e8 una villa veneta di Mogliano Veneto, in provincia di Treviso. Sorge lungo via Roma, all'estremit\u00e0 occidentale dell'abitato.\nStoria.\nCostruita nel Settecento, nella seconda met\u00e0 del secolo risultava di Ignazio Testori, appartenente ad una ricca famiglia di commercianti di origini milanesi. Nel 1797 la villa fu sede di un comando francese e una tradizione afferma che pi\u00f9 di una volta vi fu ospite Napoleone.\nAdibita poi a locanda (alle \"Tre Colombe\"), pass\u00f2 alla famiglia Zanga; durante la Grande Guerra vi fu allestita la casa del soldato. Attualmente \u00e8 degli Zara Pasin che ne hanno curato il restauro. \nEdificio.\nL'accesso principale si trova spostato pi\u00f9 ad est rispetto al complesso di edifici. \u00c8 segnato da un cancello in ferro con pilastri e statue, dal quale si diparte un viale che, dopo aver costeggiato la costruzione, piega a destra verso il retrostante brolo. Quest'ultimo \u00e8 limitato da un perimetro rettangolare, chiuso su due lati dalla barchessa (che presenta infatti una pianta a L) e per il resto da un muro di mattoni.\nLa casa padronale apre la facciata verso la strada, a nord. Mostra la consueta tripartizione delle ville venete, ma non \u00e8 perfettamente simmetrica; ad esempio, le due ali laterali hanno un numero differente di finestre (rispettivamente tre e due per piano). Questa irregolarit\u00e0 risulta quasi impercettibile per la forte caratterizzazione del partito centrale, il quale risalta per il frontone rialzato e il timpano con statue ai vertici, oltre che per gli elementi ornamentali ai livelli inferiori. Degne di nota sono le tre aperture del piano nobile, unificate da una cornice continua e sovrastate da frontoni, uno centrale triangolare e due laterali ad arco ribassato.\nAll'interno, va ricordato un caminetto marmoreo, proveniente dalla casa veneziana del Goldoni.\nAl retro della casa aderisce la barchessa, volgendo quindi il fronte principale verso l'interno. Si caratterizza per un semplice portico ad arcate concluso con una volta a padiglione. La copertura presso l'ala nord \u00e8 stata sostituita, in un secondo momento, da una terrazza con parapetto intonacato e ornato di busti. \nNel giardino \u00e8 collocato un gruppo di sei statue (\"le Arti\") attribuite alla bottega dei Marinali."}
{"id": "3221436", "revid": "292162", "url": "https://it.wikipedia.org/wiki?curid=3221436", "title": "Epigrammata (San Damaso)", "text": ""}
{"id": "3221459", "revid": "228587", "url": "https://it.wikipedia.org/wiki?curid=3221459", "title": "Draft NFL 2005", "text": "Il Draft NFL 2005 \u00e8 il classico avvenimento annuale organizzato dalla NFL che si \u00e8 tenuto il 23 e il 24 aprile 2005. Il draft avrebbe dovuto tenersi al Madison Square Garden ma successivamente fu spostato al Javits Center. L'ordine del draft era costituito semplicemente invertendo l'ordine di come si \u00e8 conclusa la stagione regolare 2004, quindi dalla squadra che aveva ottenuto meno vittorie a quella con pi\u00f9 vittorie; tranne per le ultime due scelte (31\u00aa e 32\u00aa) che sono state assegnate rispettivamente alla perdente e alla vincente del Super Bowl XXXIX. In caso di parit\u00e0 di vittorie si guardava come prima cosa la difficolt\u00e0 del calendario che le squadre con lo stesso numero di vittorie si erano affrontate. In caso di ulteriore parit\u00e0 si guardavano il numero delle vittorie raggiunte all'interno della propria division o conference. Se la parit\u00e0 persisteva la decisione veniva presa con il lancio della monetina."}
{"id": "3221461", "revid": "70217", "url": "https://it.wikipedia.org/wiki?curid=3221461", "title": "AGDGADU", "text": ""}
{"id": "3221468", "revid": "119950843", "url": "https://it.wikipedia.org/wiki?curid=3221468", "title": "Esse quam videri", "text": "Esse quam videri \u00e8 una frase latina che significa \"Essere pi\u00f9 che sembrare\", ed \u00e8 usata come motto da numerose istituzioni culturali a livello mondiale.\nStoria.\n\"Esse quam videri\" \u00e8 una frase riportata nel saggio di Cicerone De Amicitia (capitolo 98). \"\"Virtute enim ipsa non tam multi praediti esse quam videri volunt\" (Pochi sono coloro i quali preferiscono essere virtuosi, piuttosto che sembrare tali).\nSolo pochi anni dopo Cicerone, Sallustio us\u00f2 la frase nel suo \"De Coniuratione Catilinae\" (54.6), scrivendo che Catone il Giovane \"esse quam videri bonus malebat\" (preferiva essere buono che sembrare tale). \nPrecedentemente ad entrambi gli autori latini citati, Eschilo us\u00f2 una frase simile in Sette contro Tebe al verso 592, dove gli araldi (angeloi) dicono del sacerdote Anfiarao: \"ou gar dokein aristos, all' einai thelei\"\" (il suo proposito non \u00e8 sembrare il migliore ma esserlo davvero). Platone cit\u00f2 questo verso nella Repubblica (361b).\nNe \"il Principe\", Niccol\u00f2 Machiavelli capovolse questa frase in Videri Quam Esse (Sembrare pi\u00f9 che essere), con riferimento al modo in cui principe avveduto dovrebbe comportarsi.\nIl verso \u00e8 utilizzato come motto da numerose istituzioni culturali intorno al mondo, come, ad esempio, dall'universit\u00e0 inglese Royal Holloway University of London. In Italia, \u00e8 il motto della Guardia costiera ausiliaria."}
{"id": "3221474", "revid": "1543377", "url": "https://it.wikipedia.org/wiki?curid=3221474", "title": "Coppa Goetzlof", "text": "La Coppa Goetzlof era un trofeo calcistico per squadre di club istituito nei primi anni del XX secolo.\nIl trofeo fu messo in palio a proprie spese da Vieri Arnaldo Goetzlof, all'epoca dirigente e giocatore del Genoa Cricket and Football Club.\nIl trofeo aveva un'originale formula \"challenge\"; la \"Coppa\" veniva messa in palio in gara secca tra la squadra detentrice ed una squadra sfidante. La squadra che fosse riuscito a difenderlo in quattro sfide consecutive si sarebbe aggiudicato definitivamente il trofeo.\nLa Coppa fu conquistata al primo tentativo dal Genoa, che riusc\u00ec a difendere la Coppa nei quattro i match, schierando in tutte le partite lo stesso Goetzlof. Il trofeo \u00e8 esposto nel Museo della Storia del Genoa."}
{"id": "3221485", "revid": "767487", "url": "https://it.wikipedia.org/wiki?curid=3221485", "title": "My Midnight", "text": "My Midnight \u00e8 un album del 1999 di Steve Wynn caratterizzato da un suono diverso rispetto alle opere precedenti essendo quasi assenti i suoni psichedelici cos\u00ec come le ballate folk, fatta eccezione per 'Lay of the Land'.\nSi inizia con il rock energico di \"Nothing But the Shell\" e \"My Favorite Game\" per passare alle pi\u00f9 tranquille \"Cats and Dogs\" e \"In Your Prime\", mentre \"Mandy Breakdown\" e \"The Mask Of Shame\" sono incentrati sul piano.\nOttimi pezzi sono anche la title-track e \"We've Been Hanging Out\" con il coretto tra la voce di Steve Wynn e una femminile.\nL'ultimo pezzo \"500 Girl Mornings\" \u00e8 una sorta di filastrocca cantata su di un muro sonoro di chitarre distorte.\nCollegamenti esterni.\nScheda album su almusic"}
{"id": "3221488", "revid": "298229", "url": "https://it.wikipedia.org/wiki?curid=3221488", "title": "Brian Taylor", "text": ""}
{"id": "3221489", "revid": "791427", "url": "https://it.wikipedia.org/wiki?curid=3221489", "title": "Renata Colorni", "text": "Biografia.\nFiglia di Ursula Hirschmann (sorella dell'economista Albert O. Hirschman), dalla quale impara il tedesco, e dell'antifascista Eugenio Colorni, uno degli ideatori e firmatari del Manifesto di Ventotene, ebbe come guida intellettuale proprio Altiero Spinelli, che divenne secondo marito della madre. Sua sorella, l'economista Eva Colorni, \u00e8 stata moglie, fino alla morte nel 1985, dell'economista Amartya Sen, premio Nobel per l'economia nel 1998. Ha un'altra sorella (Silvia Colorni) e tre sorellastre minori, Diana, Barbara e Sara Spinelli. \nLaureata all'Universit\u00e0 di Pavia, inizia nel 1969 a lavorare per la FrancoAngeli. Nel 1973 \u00e8 chiamata da Paolo Boringhieri a curare l'edizione italiana delle \"Opere\" di Sigmund Freud. Dal 1979 al 1995 lavora alla Adelphi per cui, oltre a rivedere tutte le traduzioni dal tedesco, traduce in proprio autori quali Elias Canetti, Thomas Bernhard, Franz Werfel, Arthur Schnitzler, Friedrich D\u00fcrrenmatt, Joseph Roth. Dal 1995 lavora con Arnoldo Mondadori Editore per cui dirige prima il settore Classici e I Meridiani, infine l'intero settore dell'editoria letteraria. Nel 2010, per Mondadori, ha curato l'innovativa (fin dal titolo \"La montagna magica\") traduzione de \"La montagna incantata\". Tra i numerosi premi e riconoscimenti ottenuti, il Premio Goethe nel 1987, il Premio Monselice nel 1991, il Premio Grinzane Cavour nel 1995, il Premio Feltrinelli nel 2007."}
{"id": "3221490", "revid": "1352223", "url": "https://it.wikipedia.org/wiki?curid=3221490", "title": "Luigi Gualtieri", "text": "Biografia.\nLuigi Gualtieri nacque nel 1827 a Saludecio, piccolo centro romagnolo nell'attuale provincia di Rimini, dal medico del paese Lorenzo, e da Isabella Donati. Si iscrisse alla facolt\u00e0 di diritto dell'Universit\u00e0 di Bologna ma fu costretto ad abbandonarla per la morte del padre. Trasferitosi a Milano, e intrapresa l'attivit\u00e0 letteraria, entr\u00f2 in contatto con gli ambienti romantici della citt\u00e0 lombarda, e si form\u00f2 sulle opere degli scrittori francesi Alexandre Dumas (padre) ed Eug\u00e8ne Sue, che ispirarono le sue prime pubblicazioni: \"Misteri d'Italia\", \"Bologna sotterranea\".\nSposatosi nel 1863 con l'attrice Giacinta Pezzana, dalla quale ebbe una figlia, l'accompagn\u00f2 nei suoi spostamenti professionali ed ebbe l'opportunit\u00e0 di accrescere le proprie conoscenze nell'ambiente teatrale. Il matrimonio si concluse nel 1883 quando la donna, ormai celebre, simpatizzante dell'emancipazione femminile, stanca dei debiti di gioco del marito che aveva dovuto rifondere con i propri guadagni, lo abbandon\u00f2.\nNel 1882, ottenuta finalmente l'abilitazione all'insegnamento, che aveva gi\u00e0 richiesto una prima volta, molti anni prima, nel 1860, rifiutando poi l'offerta della sede di Sassari fu nominato supplente di letteratura italiana al liceo Cassini di Sanremo. Quattro anni dopo, nel 1886, divenne titolare della cattedra. Nella stessa citt\u00e0 ligure mor\u00ec a settantaquattro anni il 1\u00ba dicembre 1901."}
{"id": "3221506", "revid": "254401", "url": "https://it.wikipedia.org/wiki?curid=3221506", "title": "Appunti e note", "text": "Appunti e note \u00e8 un brano musicale scritto da Eros Ramazzotti, Adelio Cogliati e Claudio Guidetti, eseguito dallo stesso Ramazzotti e pubblicato il 19 novembre 2010 come quinto singolo tratto dall'album \"Ali e radici\".\nIl brano \u00e8 stato prodotto da Ramazzotti e Guidetti."}
{"id": "3221512", "revid": "125982453", "url": "https://it.wikipedia.org/wiki?curid=3221512", "title": "Soltanto il mare", "text": "Soltanto il mare \u00e8 un documentario del 2010, diretto dai registi Dagmawi Yimer, Fabrizio Barraco, Giulio Cederna e prodotto in Italia. Il film \u00e8 presentato da Marco Guadagnino e Alessandro Triulzi con il sostegno della Fondazione lettera27 onlus e realizzato in collaborazione con l'archivio delle memorie migranti \"Asinitas\".\nIl documentario \u00e8 stato girato a Lampedusa nel corso del 2010, periodo nel quale l'isola aveva smesso di fare notizia, ed \u00e8 stato completato all'inizio del 2011, quando i nuovi sbarchi hanno riportato l'isola su tutti i media. Il film propone lo sguardo incrociato di due realt\u00e0 che a Lampedusa raramente dialogano tra loro: quella di un migrante, il protagonista e regista Dagmawi Yimer, sbarcato da clandestino sulle coste dell'isola nel 2006, e quella dei lampedusani.\nIl film vuole essere innanzitutto un omaggio a Lampedusa da parte di chi, come Dagmawi, all'isola deve la sua stessa vita ed \u00e8 un'occasione per riflettere sul dovere morale di aiutare una terra stretta tra una crisi umanitaria epocale, che non pu\u00f2 fronteggiare da sola, una guerra a due passi, la stagione turistica ormai compromessa e una serie di problemi irrisolti che si trascinano da anni.\nTrama.\nDagmawi Yimer \u00e8 sbarcato a Lampedusa il 30 luglio del 2006, dopo tre giorni di navigazione su una piccola imbarcazione di fortuna. Nei sette giorni che trascorrer\u00e0 chiuso nell'ex centro di accoglienza vicino all'aeroporto, non incontrer\u00e0 nessuno e oltre la rete di recinzione potr\u00e0 vedere soltanto il via vai degli aerei dei turisti. Qualche anno dopo, intrapreso un percorso da filmmaker, Dag torna a Lampedusa con la videocamera per filmare l'isola che gli ha salvato la vita, parlare con i suoi abitanti, muoversi indisturbato. Filmando gli isolani ha modo di scoprire che Lampedusa \u00e8 l'opposto di come l'aveva immaginata al suo arrivo. E scopre che sull'isola non nasce pi\u00f9 nessuno: anche i giovani lampidusani, in fondo, sono tutti immigrati.\nCritica.\nIl documentario riceve il premio della sezione \"migranti e viaggiatori\" Festival di cinema africano di Verona 2010; la giuria motiva il riconoscimento con le parole \"La giuria, all'unanimit\u00e0, ha ritenuto questo film meritevole di segnalazione per aver saputo raccontare attraverso gli occhi poetici di Dagmawi il viaggio di ritorno all'isola che lo aveva visto, nel 2006, sbarcare come immigrato clandestino. Si mette in luce un percorso di integrazione positivo e con sensibilit\u00e0 e attenzione all'ascolto Dagmawi riesce a cogliere le problematiche degli abitanti dell'isola che, come lui, sono viaggiatori migranti. Ringrazia chi lo ha tratto in salvo da quel mare che separa i due continenti e che porta in s\u00e9 la possibilit\u00e0 di morte o vita, sia per il protagonista che per gli abitanti di Lampedusa. \u201cSoltanto il mare\u201d \u00e8 la speranza per loro in un futuro migliore\"."}
{"id": "3221514", "revid": "174925", "url": "https://it.wikipedia.org/wiki?curid=3221514", "title": "Disastro aereo di Montagna Longa", "text": ""}
{"id": "3221519", "revid": "1854320", "url": "https://it.wikipedia.org/wiki?curid=3221519", "title": "Lina Pagliughi", "text": "Biografia.\nNasce a New York da genitori di origine italiana: la madre \u00e8 di Albareto, piccolo Comune del parmense e il padre, nato a Montevideo, ha ascendenti genovesi.\nAll'et\u00e0 di due anni la famiglia si trasferisce a San Francisco, dove, sin dall'et\u00e0 di otto anni, partecipa, accompagnata al pianoforte dalla sorella minore Flora, a eventi canori organizzati dalla comunit\u00e0 italiana; il giornale \"Italia\" la descrive come bambina prodigio per la grande capacit\u00e0 mnemonica che le consente, dopo aver ascoltato un brano, di ripeterlo perfettamente. La decisione di intraprendere lo studio del canto \u00e8 dovuta anche all'apprezzamento di Beniamino Gigli e Luisa Tetrazzini che la predice sua \"erede\". Si diploma al conservatorio di San Francisco e nel 1926 si trasferisce a Milano per completare la formazione con Gaetano Bavagnoli.\nInizia precocemente a esibirsi in concerti e durante uno di questi, al Teatro Dal Verme di Milano, conosce il tenore Primo Montanari, che sposer\u00e0 nel 1929. Nel 1927 avviene la svolta della carriera con il debutto, appena ventenne, al Teatro Nazionale di Milano nel ruolo di Gilda in Rigoletto. Il successo \u00e8 tale da essere immediatamente chiamata dalla Voce del padrone per un'incisione discografica dell'opera. Inizia quindi una brillante carriera di soprano lirico-leggero di coloratura che la porta nei pi\u00f9 importanti teatri del mondo, tra cui il Metropolitan Opera, il Teatro Col\u00f3n di Buenos Aires, la Royal Opera House di Londra.\nA causa del rifiuto dell'aereo, che la costringe a lunghi spostamenti in nave, sceglie poi di esibirsi prevalentemente in Italia, apparendo nei pi\u00f9 importanti teatri, tra i quali Napoli, Firenze, Roma, Venezia, Parma, venendo acclamata come l'erede di Toti Dal Monte per l'agilit\u00e0 e la purezza del suono, ma differenziandosene sensibilmente per maggior corposit\u00e0 vocale ed espressivit\u00e0. Affronta un repertorio diversificato, interpretando tra gli altri, Gilda, Lucia di Lammermoor, Mim\u00ec, Violetta, Amina, Rosina.\nNel 1934 inizia la collaborazione con l'EIAR di Torino partecipando alle prime radiofoniche de \"Il ratto dal serraglio\" (Costanza) e \"Arianna a Nasso\" (Il giovane compositore). Nel 1938 \"presta\" la propria voce nelle scene di canto al personaggio di Biancaneve nella prima edizione italiana del celebre film d'animazione di Walt Disney.\nDurante gli anni della guerra si esibisce per l'esercito e fa da interprete grazie alla conoscenza dell'inglese. Con la fine del conflitto la carriera riprende a pieno regime fino al ritiro dalle scene nel 1947.\nCollabora successivamente con la RAI in trasmissioni radiofoniche in forma di concerto, tra cui \"Un giorno di regno\" nel 1951 ed \"Elisabetta, regina d'Inghilterra\" nel 1953. Nel 1954 partecipa alla prima postuma al Teatro dell'Arte di Milano de \"Il bacio\" di Riccardo Zandonai. Prende parte inoltre a diverse edizioni dei Concerti Martini e Rossi, di cui rimangono le registrazioni.\nAbbandona l'attivit\u00e0 artistica nel 1956 dedicandosi insieme al marito all'insegnamento. Dal 1966 si trasferisce a Gatteo a Mare. Rimasta vedova nel 1972, continua a insegnare fino al 1980, quando muore dopo una breve malattia all'et\u00e0 di 73 anni."}
{"id": "3221521", "revid": "1718925", "url": "https://it.wikipedia.org/wiki?curid=3221521", "title": "Pray (Justin Bieber)", "text": "Pray \u00e8 un singolo del cantante canadese Justin Bieber, estratto dall'album \"My Worlds Acoustic\" del 2010.\nLa canzone parla dei militari, che a volte non fanno ritorno a casa perch\u00e9 muoiono in guerra, lasciando famiglia e parenti. Justin Bieber ha cantato Pray in esclusiva per la prima volta in una casa per i figli dei militari, dicendo loro di non arrendersi mai."}
{"id": "3221522", "revid": "643494", "url": "https://it.wikipedia.org/wiki?curid=3221522", "title": "Manuela Andrei", "text": "Biografia.\n\u00c8 stata sposata con l'attore e doppiatore Pino Colizzi ed \u00e8 la madre di Chiara Colizzi, anch'ella doppiatrice.\nTra i suoi doppiaggi pi\u00f9 importanti quelli di Stefania Sandrelli in \"Io la conoscevo bene\" di Antonio Pietrangeli, di Eleonora Giorgi in \"Cuore di cane\" di Alberto Lattuada.\nHa doppiato inoltre Bette Midler in \"Una fortuna sfacciata\", \"Spiagge\" e \"Per favore, ammazzatemi mia moglie\", l'attrice Stockard Channing in \"Twilight\", \"Qui dove batte il cuore\" e \"Heartburn - Affari di cuore\" e Julie Andrews, Diane Keaton e Dianne Wiest.\nSi \u00e8 anche distinta come attrice: infatti nel 1962 ha preso parte allo sceneggiato televisivo \"Una tragedia americana\" e nel 1964 \u00e8 apparsa in un episodio nel programma poliziesco \"Le inchieste del commissario Maigret\", nel quale ha interpretato il ruolo di Nouchi Siveschi, nell'episodio \"Un'ombra su Maigret\". Per il teatro ha preso parte alla prima italiana di \"Chi ha paura di Virginia Woolf?\", di Edward Albee, regia di Franco Zeffirelli (1963).\nNel 1970 ha partecipato al film \"Metello\", nel ruolo di Adele Salani."}
{"id": "3221526", "revid": "1494169", "url": "https://it.wikipedia.org/wiki?curid=3221526", "title": "La Marchesa d'O", "text": "Con La Marchesa d'O ci si pu\u00f2 riferire a:"}
{"id": "3221533", "revid": "123686610", "url": "https://it.wikipedia.org/wiki?curid=3221533", "title": "Olio di gusci di anacardo", "text": "L'olio di guscio di anacardo (in inglese \"cashew nutshell liquid\", CNSL) \u00e8 una resina naturale che riempie gli spazi interstiziali della struttura a nido d'ape del guscio di anacardo.\nQuesto materiale, inizialmente prodotto di scarto della lavorazione alimentare, peraltro dal difficile smaltimento a causa della causticit\u00e0, si \u00e8 trasformato col tempo in una vera e propria materia prima secondaria rinnovabile, grazie al crescente interesse scientifico e tecnologico incentrato sulle applicazioni che offre nel campo della chimica fine e della tecnologia dei materiali.\nComposizione.\nLa resina \u00e8 costituita per 80-85% di acidi anacardici (acido \"o\"-pentadeca dienilsalicilico) e per la restante frazione di cardolo e metilcardolo. Tali percentuali variano dopo la tostatura a cui sono sottoposti i frutti per uso alimentare (con parziale decarbossilazione dell'acido anacardico) e in seguito alla purificazione chimica per distillazione: il prodotto che si ottiene, con rese fino al 70-80% \u00e8 detto \"cardanolo tecnico\"; nella sua composizione entra il cardanolo, fino al 90%, con il cardolo e il metilcardolo per la restante frazione.\nTutte le tre sostanze sono caustiche, in maniera simile agli oli del sommacco velenoso, e possono esporre a rischi gli operatori addetti a sgusciare il frutto con tecniche di lavorazione manuale, qualora la pelle dovesse venirvi accidentalmente in contatto. Questa caratteristica dell'olio, e dei resti dei gusci che ne erano intrisi, ne faceva un materiale di scarto di problematico smaltimento: negli anni, tuttavia, si \u00e8 trasformato in una vera e propria materia prima secondaria rinnovabile, grazie al crescente impiego del CSNL in applicazioni di chimica fine e di tecnologia dei materiali.\nProduzione e utilizzo.\nProduzione.\nNell'industria alimentare \u00e8 considerato un sottoprodotto di scarto, che per la sua causticit\u00e0 richiede particolari precauzioni, e il cui problematico smaltimento \u00e8 causa potenziale di inquinamento.\nI problemi nello smaltimento sono accresciuti dall'incidenza del sottoprodotto sull'intero volume: l'olio rappresenta infatti una frazione pari al 25% del peso dell'intera noce (che si aggira sui 5-6 grammi). Se impiegato diversamente, esso diventa per\u00f2 una materia prima secondaria a basso costo e ad alta disponibilit\u00e0: l'olio conosce infatti diversi utilizzi nello sviluppo di farmaci, antiossidanti, fungicidi, ecc. \nPotenzialit\u00e0 produttive.\nRiguardo ai volumi produttivi, si pu\u00f2 effettuare una stima percentuale sulla base dei livelli di produzione dell'anacardio: sulla base dei dati FAO, la produzione di anacardio \u00e8 stata di 1.189.000 di tonnellate nel 2002 e 1.260.000 tonnellate nel 2005, con una chiara tendenza alla crescita (erano 125.000 t nel 1955, e 1.000.000 t nel 1995) dovuta non solo all'utilit\u00e0 alimentare e all'azione anti-erosiva della pianta, ma proprio alla crescente domanda di olio estratto dal guscio.\nSulla base di tali livelli quantitativi, la produzione mondiale di questo scarto \u00e8 stimata aggirarsi su livelli notevoli, prossimi alle 300.000 tonnellate per anno\nImpiego in medicina.\nTrova anche impiego nella medicina popolare tropicale, e come trattamento anti-termiti del legno.\nSono oggetto di studio le potenziali propriet\u00e0 antibatteriche dell'olio di guscio di anacardio: uno studio ha mostrato la capacit\u00e0 di inibire lo sviluppo del biofilm prodotto dai batteri gram + e gram -.\n\u00c8 stata anche evidenziata un'attivit\u00e0 farmacologica in grado di controllare l\"'Aedes aegypti\", vettore degli agenti virali della malattia di Dengue, della chikungunya, della febbre gialla e di altre malattie.\nImpiego nell'industria chimica.\nL'olio di guscio di anacardo \u00e8 di interesse nell'industria chimica, per la produzione di derivati alchilfenolici.\nCardanolo.\nDalla purificazione dell'olio per distillazione, si ottiene infatti quello che ne costituisce la componente principale (80-85%), l'acido anacardico, usato per la produzione del cardanolo, un fenolo legato a una lunga catena carboniosa insatura. Proprio nella presenza dei doppi legami della catena, difficile da ottenere per sintesi, risiede il pregio industriale di questa materia prima.\nIl cardanolo trova crescenti impieghi nella fabbricazione di resine, di rivestimenti superficiali e di materiali d'attrito.\nOlio di anacardo.\nL'olio ottenuto dal guscio non va confuso con l'olio di anacardo (olio di acajou), ottenuto, invece, non dal guscio ma dal gheriglio contenuto nell'achenio di anacardio: si tratta di un olio commestibile e di uso alimentare, in cui si rinviene il 55% di olio di mandorle di anacardio (simile per aspetto e sapore all'olio di mandorla), il 18% di proteine e un 25% di glucidi."}
{"id": "3221537", "revid": "767487", "url": "https://it.wikipedia.org/wiki?curid=3221537", "title": "Alessandria Unione Sportiva 1955-1956", "text": "Questa pagina raccoglie le informazioni riguardanti l'Alessandria Unione Sportiva nelle competizioni ufficiali della stagione 1955-1956.\nStagione.\nNella stagione 1954-1955 l'Alessandria disput\u00f2 il suo dodicesimo campionato di Serie B.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "3221545", "revid": "36459598", "url": "https://it.wikipedia.org/wiki?curid=3221545", "title": "Batterio Gram-positivo", "text": ""}
{"id": "3221549", "revid": "1442080", "url": "https://it.wikipedia.org/wiki?curid=3221549", "title": "Hall of Fame Tennis Championships 1994 - Singolare", "text": "Il singolare del torneo di tennis Hall of Fame Tennis Championships 1994, facente parte dell'ATP Tour, ha avuto come vincitore David Wheaton che ha battuto in finale Todd Woodbridge 6-4, 3-6, 7-6(5)."}
{"id": "3221550", "revid": "599013", "url": "https://it.wikipedia.org/wiki?curid=3221550", "title": "Gilberto Pogliano", "text": "Carriera.\nDopo aver militato nell'allora seconda divisione con la squadra di , nel 1930 pass\u00f2 alla squadra riserve della Juventus; durante la stagione fu chiamato a disputare un incontro con la prima squadra, il 4 gennaio 1931 nella partita Modena-Juventus (1-2), e grazie a quell'unica presenza si aggiudic\u00f2, come i compagni di squadra, lo scudetto che i \"bianconeri\" vinsero al termine di quell'annata, il primo del cosiddetto \"Quinquennio d'oro\".\nGioc\u00f2 poi con le maglie del Parma dal 1933 al 1937, la stagione 1935-36 la disput\u00f2 alla Cremonese, poi disput\u00f2 una stagione, la 1937-38 col Varese.\nChiuse la carriera nell'Acqui e nel Chivasso."}
{"id": "3221565", "revid": "712828", "url": "https://it.wikipedia.org/wiki?curid=3221565", "title": "Rave World", "text": " \u00e8 una raccolta di \"one-shot\" manga scritti e disegnati da Hiro Mashima. La raccolta \u00e8 stata pubblicata in due volumi, editi dalla K\u014ddansha in Giappone con il titolo \"Mashima-en\" e dalla Star Comics in Italia.\nVolume 1.\n\"Magician\".\nBreve racconto che narra le vicissitudini di un club scolastico che \u00e8 costretto a sciogliersi per mancanza di membri. Grazie per\u00f2 all'entrata in scena di una ragazza e di uno strano cane, il presidente del club riesce a far cambiare idea al preside. \u00c8 stato pubblicato su \"Shonen Magazine\" nel 1998.\n\"Fairy Tale\".\nAmbientato in uno strano mondo, il racconto narra dell'avventura di Silva, principe del regno del fuoco, che accompagnato da El, la principessa del regno dell'acqua, cercher\u00e0 di recuperare il libro di Devilma, rubato da Barbara, la medusa del regno oscuro. \u00c8 stato pubblicato nel settembre del 2002 sulla rivista \"Magazine Fresh\". Nonostante il titolo sia molto simile, il manga non ha nulla a che vedere con Fairy Tail pubblicato dallo stesso autore.\n\"Cocona\".\nIl mini-racconto di una donna-demone che cerca di diventare un essere umano a causa del suo amore per un uomo. Pubblicato in Giappone nel 2002 dalla \"Shonen Magazine\".\n\"L'avventura di Plue II\".\nCome dice il titolo \u00e8 una mini avventura di Plue , personaggio di \"Rave - The Groove Adventure\".\nPubblicato nel 2002 in Giappone dalla \"Shonen Magazine\".\nVolume 2.\n\"Bad boy song\".\nRacconta di un gruppo di ragazzi che in procinto di prendere il diploma decidono di organizzare un concerto live per quel giorno, incontrando mille difficolt\u00e0. Il manga \u00e8 stato pubblicato su \"Shonen magazine fresh\" nell'agosto del 1998.\n\"Magic party\".\nElena Alteria \u00e8 stata mandanta dalla sua maestra di magia a recuperare il libro di Talna, aiutata dal draghetto Bom Sentence, un umano tramutato dalla magia. Il manga \u00e8 stato pubblicato su \"Shonen magazine fresh\" nel settembre del 2000.\n\"Xmas hearts\".\nStrato, assistente di Babbo Natale, dovr\u00e0 sconfiggere una perfida nemica che vuole rovinare il Natale.\nPubblicato su \"Shonen Magazine\" nel 2003.\n\"Gruppo combattente Mixture\".\nIl mixture \u00e8 un gruppo di combattenti addestrati alla guerra che hanno il compito di uccidere i mostri che hanno invaso il pianeta. Pubblicato sul numero 48 di \"Shonen magazine\" nel 2003."}
{"id": "3221567", "revid": "1305772", "url": "https://it.wikipedia.org/wiki?curid=3221567", "title": "Swedish Open 1994 - Singolare", "text": "Il singolare del torneo di tennis Swedish Open 1994, facente parte dell'ATP Tour, ha avuto come vincitore Bernd Karbacher che ha battuto in finale Horst Skoff 6-4, 6-3."}
{"id": "3221586", "revid": "1442080", "url": "https://it.wikipedia.org/wiki?curid=3221586", "title": "Dutch Open 1994 - Singolare", "text": "Il singolare del torneo di tennis Dutch Open 1994, facente parte dell'ATP Tour, ha avuto come vincitore Karel Nov\u00e1\u010dek che ha battuto in finale Richard Fromberg 7\u20135, 6\u20134, 7\u20136(7)."}
{"id": "3221589", "revid": "144796", "url": "https://it.wikipedia.org/wiki?curid=3221589", "title": "Ordine delle Dame Nobili di Maria Luisa", "text": ""}
{"id": "3221598", "revid": "123960335", "url": "https://it.wikipedia.org/wiki?curid=3221598", "title": "Tiziano Fratus", "text": "Biografia.\nDa ragazzo inizia ad interessarsi di teatro contemporaneo e cura libri quali \"Lo spazio aperto\" e \"Studi per esseri umani\". La visione di un documentario dedicato alla vita del poeta americano John Giorno lo indirizza verso la scrittura poetica, che praticher\u00e0 pubblicando diverse raccolte e poemi, fra i quali \"Il molosso\", \"Nuova poesia creaturale\", \"Gli scorpioni delle Langhe\", \"Un quaderno di radici\" e l'antologia \"Poesie creaturali\" che raccoglie lavori composti nell'arco di venti anni. Sue poesie sono tradotte in dicei lingue e pubblicate in ventuno paesi, grazie anche al sostegno della rete europea Versopolis. Dal 2006 al 2010 ha diretto la casa editrice Torino Poesia e il relativo festival letterario.\nDurante viaggi in Europa, America ed Estremo Oriente, conia i concetti di \"uomo/donna radice\", \"dendrosofia\" e \"alberografia\" da cui derivano una serie di opere legate alla natura, all'identit\u00e0 e agli alberi monumentali pubblicate a partire dal 2010 con il volume \"Homo Radix. Appunti per un cercatore di alberi\" e il cui esito pi\u00f9 consistente \u00e8 la \"Trilogia delle bocche monumentali\" firmata per gli Editori Laterza fra il 2014 e il 2016, quindi \"silvari\" pubblicati per gli editori Einaudi, Bompiani, Mondadori, Ediciclo e Feltrinelli. Ai saggi si aggiungono anche romanzi come \"Ogni albero \u00e8 un poeta\" e libri per ragazzi come \"Ci vuole un albero\" illustrato da Ilaria Pigaglio e la \u00abfiabelva gotica\u00bb \"Waldo Basilius\" illustrata da Emanuale Giacopetti.\nOltre alla letteratura si occupa di fotografia: ha allestito mostre personali presso il Museo del paesaggio di Verbania, i Giardini botanici Hanbury a Ventimiglia, l'associazione culturale Il Fondaco a Bra, l'Orto Botanico di Palermo, MRSN a Torino, il Circolo dei Lettori di Torino, alla galleria Salamon Fine Art di Milano e a Villa Olmo a Como. Ha disegnato itinerari botanici e guidato passeggiate per cercatori di alberi. Il regista Manuele Cecconello ha realizzato un documentario sul suo percorso, dal titolo \"Homo Radix\", ambientato fra le sequoie pi\u00f9 antiche d'Italia nel Parco Burcina, a Pollone (Biella). Ha firmato la rubrica \"Il cercatore di alberi\" per sei anni per il quotidiano torinese La Stampa, attualmente collabora col Manifesto, La Repubblica e La Verit\u00e0. Per il suo percorso ha ricevuto nel 2012 il Premio Ceppo Natura a Pistoia e nel 2015 il Premio Le Ghiande del Festival Cinemambiente a Torino. Collabora con il programma GEO di Rai 3 e si dichiara buddista."}
{"id": "3221600", "revid": "287204", "url": "https://it.wikipedia.org/wiki?curid=3221600", "title": "Gaspar Noe", "text": ""}
{"id": "3221601", "revid": "1061716", "url": "https://it.wikipedia.org/wiki?curid=3221601", "title": "In War and Pieces", "text": "In War and Pieces \u00e8 il dodicesimo album del gruppo thrash metal tedesco Sodom, pubblicato nel 2010."}
{"id": "3221602", "revid": "103208847", "url": "https://it.wikipedia.org/wiki?curid=3221602", "title": "Rudolf Schadow", "text": "Biografia.\nSchadow apparteneva a una famiglia di artisti: suo padre era il celebre scultore Johann Gottfried Schadow, mentre i suoi fratelli Friedrich Wilhelm Schadow e Felix Schadow si sarebbero rivelati abili pittori e tra i protagonisti del romanticismo pittorico in Germania; Rudolf era nato durante un soggiorno a Roma del padre e della sua prima moglie, la viennese Anne Augustine Devildels, la quale mor\u00ec di parto nel 1788 dando alla luce il fratello Friedrich Wilhelm (Felix sarebbe stato generato dal padre con la seconda moglie); probabilmente a causa di questo incidente che tolse a Rudolf la madre, egli prov\u00f2 sempre una accanita antipatia per i fratelli minori, e mentre essi diressero la loro attivit\u00e0 in Germania, Rudolf si rivolse all'estero.\nDecise di continuare sulle orme del padre come scultore e, dopo aver studiato all'Accademia delle Belle Arti di Berlino, nel 1812 si trasfer\u00ec a Parigi, dove si mise in contatto con il celebre scultore danese Bertel Thorvaldsen, uno dei maggiori esponenti del neoclassicismo nella scultura, che divenne il suo principale maestro e amico, introducendolo in una grande cerchia di giovanissimi compagni, tra i quali Eduard Schmidt von der Launitz, Hermann Ernst Freund e l'inglese John Gibson, coi quali si trasfer\u00ec nella natale Roma, presso Antonio Canova, nella cui casa Schadow cominci\u00f2 l'opera di scultore.\nNel 1814 si convert\u00ec al cattolicesimo sotto l'influsso di un suo compatriota e amico, Rauch, con il quale torn\u00f2 per breve tempo in Germania come professore a D\u00fcsseldorf, tornando nel 1818 a Roma; le sue maggiori opere, in marmo, ebbero come spunto non tanto i miti classici che appassionavano il Thorvaldsen, ma spesso nude e composte figure femminili, che rivelano in Schadow una grandissima bravura di scultore, ma nella loro rigidit\u00e0 anche la mentalit\u00e0 fredda e matematica del loro autore. Tra le sue maggiori opere, \"Die Spinnerin\" (1816), \"Die Sandalabinderin\" (1817), \"M\u00e4dchen mit der Taube\" (1820); esse sono conservate nelle pinacoteche di Colonia, Monaco di Baviera e Berlino; per \"Die Sandalabinderin\" pare che Schadow si fosse ispirato alla sua giovanissima moglie, Fredericka Rauch (1802-1818) (figlia di Christian Daniel Rauch), che all'epoca aveva poco pi\u00f9 di tredici anni e la cui prematura scomparsa rattrist\u00f2 molto Schadow. L'artista mor\u00ec a soli 36 anni ed \u00e8 sepolto nella Basilica di Sant'Andrea delle Fratte."}
{"id": "3221604", "revid": "767487", "url": "https://it.wikipedia.org/wiki?curid=3221604", "title": "Le facce della morte n. 2", "text": "Le facce della morte n. 2 \u00e8 un film del 1981, diretto da John Alan Schwartz; \u00e8 il seguito de \"Le facce della morte\" (1978)."}
{"id": "3221606", "revid": "1442080", "url": "https://it.wikipedia.org/wiki?curid=3221606", "title": "ATP Praga 1994 - Singolare", "text": "Il singolare del torneo di tennis ATP Praga 1994, facente parte dell'ATP Tour, ha avuto come vincitore Sergi Bruguera che ha battuto in finale Andrij Medvedev 6-3, 6-4."}
{"id": "3221608", "revid": "767487", "url": "https://it.wikipedia.org/wiki?curid=3221608", "title": "Dolce e selvaggio", "text": "Dolce e selvaggio \u00e8 un film del 1983, diretto da Antonio Climati e Mario Morra."}
{"id": "3221609", "revid": "38120", "url": "https://it.wikipedia.org/wiki?curid=3221609", "title": "In War And Pieces", "text": ""}
{"id": "3221617", "revid": "1442080", "url": "https://it.wikipedia.org/wiki?curid=3221617", "title": "Countrywide Classic 1994 - Singolare", "text": "Il singolare del torneo di tennis Countrywide Classic 1994, facente parte dell'ATP Tour, ha avuto come vincitore Boris Becker che ha battuto in finale Mark Woodforde 6-2,6-2."}
{"id": "3221618", "revid": "125657300", "url": "https://it.wikipedia.org/wiki?curid=3221618", "title": "Alessandro Maria D'Errico", "text": "Formatosi nel teatro e nella radio, \u00e8 doppiatore e speaker tv.\n\u00c8 molto attivo nel doppiaggio di anime e videogiochi."}
{"id": "3221626", "revid": "921573", "url": "https://it.wikipedia.org/wiki?curid=3221626", "title": "Mario Morra", "text": "Biografia.\nLavora come montatore ad oltre 80 film sin dagli anni cinquanta.\nDurante gli anni settanta e ottanta si concentra molto sul genere Mondo movie in alcuni casi sia come regista che come sceneggiatore, spesso in coppia con Antonio Climati.\nPer circa 50 anni lavora principalmente per il cinema, accanto a grandi nomi quali Pasquale Festa Campanile, Steno, Giuseppe Tornatore, e sporadicamente anche per la televisione."}
{"id": "3221631", "revid": "1442080", "url": "https://it.wikipedia.org/wiki?curid=3221631", "title": "Internazionali di Tennis di San Marino 1994 - Singolare", "text": "Il singolare del torneo di tennis Internazionali di Tennis di San Marino 1994, facente parte dell'ATP Tour, ha avuto come vincitore Carlos Costa che ha battuto in finale Oliver Gross 6-1, 6-3."}
{"id": "3221634", "revid": "599013", "url": "https://it.wikipedia.org/wiki?curid=3221634", "title": "Nikolaj Larionov", "text": ""}
{"id": "3221636", "revid": "161273", "url": "https://it.wikipedia.org/wiki?curid=3221636", "title": "Riscaldamento ohmico", "text": ""}
{"id": "3221641", "revid": "767487", "url": "https://it.wikipedia.org/wiki?curid=3221641", "title": "Table Rock (Wyoming)", "text": "Table Rock \u00e8 una citt\u00e0 fantasma della contea di Sweetwater nello Stato del Wyoming. Era un census-designated place al censimento del 2000, con una popolazione di 82 abitanti, ma al censimento del 2010 la popolazione era scesa a 0 abitanti.\nStoria.\nTable Rock fu costruita alla fine degli anni 1970 dalla Colorado Interstate Gas (CIG) come citt\u00e0 aziendale, per ospitare i lavoratori durante un boom di aree e carenza di alloggi. Fu costruita appena a nord dell'impianto di lavorazione del gas naturale della compagnia. La CIG forn\u00ec agli impiegati tre o quattro camere da letto gratuitamente e costru\u00ec un centro sociale. Il villaggio cominci\u00f2 a cadere in declino dopo che la El Paso Corp. acquis\u00ec la CIG nel 2001. Nel 2003, la fabbrica e la citt\u00e0 furono acquistate dalla Anadarko Petroleum Corporation, che decise allora di non gestire il villaggio. Table Rock fu chiusa nel luglio 2003. Le unit\u00e0 abitative furono vendute a sviluppatori immobiliari, e alcuni di loro si trasferirono a Rock Springs.\nLe case rimanenti furono demolite alla fine dell'agosto 2011, lasciando il centro sociale come l'unica struttura in piedi sul sito del villaggio, e venne programmato per essere spostato."}
{"id": "3221645", "revid": "767487", "url": "https://it.wikipedia.org/wiki?curid=3221645", "title": "Heinz Wewers", "text": "Carriera.\nDurante la sua carriera ha vestito solo la maglia del Rot-Weiss Essen, dal 1949 al 1962.\nCon la Nazionale tedesco-orientale conta 12 presenze ed una rete.\nDa allenatore \u00e8 tornato alla sua ex squadra nel 1966."}
{"id": "3221646", "revid": "228587", "url": "https://it.wikipedia.org/wiki?curid=3221646", "title": "Thomas Tymoczko", "text": "Biografia.\nDopo aver studiato con Wang Hao, Michael Dummett, Burton Dreben, Hilary Putnam e la cultrice di etica Phillipa Foot, egli dal 1971 fino alla sua immatura scomparsa ha insegnato come professore di filosofia allo Smith College di Northampton, Massachusetts, USA.\nTymoczko viene considerato un rappresentante della scuola quasi-empiristica o fallibilistica in filosofia della matematica ispirata dai lavori di Imre Lakatos. Philip Kitcher ha usato per la sua scuola il termine di atteggiamento \"maverick\" (vagabondo) in filosofia della matematica. Questa scuola in seguito ha influenzato le proposte del costruttivismo sociale di Paul Ernest e all'umanismo di Reuben Hersh.\nTra le sue principali pubblicazioni vanno ricordate:\nTymoczko inoltre ha pubblicato vari articoli filosofici."}
{"id": "3221648", "revid": "765341", "url": "https://it.wikipedia.org/wiki?curid=3221648", "title": "Schenectady Open 1994 - Singolare maschile", "text": "Il singolare maschile del torneo di tennis Schenectady Open 1994, facente parte dell'ATP Tour, ha avuto come vincitore Jacco Eltingh che ha battuto in finale Chuck Adams 6-3, 6-4."}
{"id": "3221657", "revid": "287204", "url": "https://it.wikipedia.org/wiki?curid=3221657", "title": "Washam", "text": "Washam \u00e8 un census-designated place degli Stati Uniti d'America, situato nella Contea di Sweetwater nello stato del Wyoming. Nel censimento del 2000 la popolazione era di 43 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Washam si estende su una superficie di 54,2 km\u00b2, tutti occupati da terre.\nPopolazione.\nSecondo il censimento del 2000, a Washam vivevano 43 persone, ed erano presenti 10 gruppi familiari. La densit\u00e0 di popolazione era di 0,8 ab./km\u00b2. Nel territorio comunale si trovavano 49 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 30,2% era al di sotto dei 18, il 4,7% fra i 18 e i 24, il 30,2% fra i 25 e i 44, il 14,0% fra i 45 e i 64, mentre infine il 20,9% era al di sopra dei 65 anni di et\u00e0. L'et\u00e0 media della popolazione era di 38 anni. Per ogni 100 donne residenti vivevano 87,0 uomini."}
{"id": "3221661", "revid": "24443", "url": "https://it.wikipedia.org/wiki?curid=3221661", "title": "Prealpi svizzere orientali", "text": ""}
{"id": "3221668", "revid": "1543377", "url": "https://it.wikipedia.org/wiki?curid=3221668", "title": "James Bickford", "text": "Biografia.\nAi V Giochi olimpici invernali (edizione disputatasi nel 1948 a Sankt Moritz, Svizzera) vinse la medaglia di bronzo nel Bob a quattro con i connazionali Thomas Hicks, Donald Dupree e William Dupree partecipando per la nazionale statunitense I, meglio di loro la nazionale belga a l'altra statunitense (medaglia d'argento e medaglia d'oro).\nIl tempo totalizzato fu di 5:21,5 la distanza dagli altri due tempi fu breve: 5:20,1, e 5:21,3.\nInoltre ai campionati mondiali vinse due bronzi e una medaglia d'argento:"}
{"id": "3221675", "revid": "599013", "url": "https://it.wikipedia.org/wiki?curid=3221675", "title": "Erich Hamann", "text": "Carriera.\nClub.\nDurante la sau carriera ha giocato con varie squadre di club, ma principalmente con il Vorw\u00e4rts.\nNazionale.\nConta 3 presenze con la Nazionale tedesco-orientale."}
{"id": "3221684", "revid": "1305772", "url": "https://it.wikipedia.org/wiki?curid=3221684", "title": "Frederick DuCane Godman", "text": "Godman \u00e8 noto soprattutto per essere stato il coautore, insieme ad Osbert Salvin, di \"Biologia Centrali-Americana\" (1879-1915), una grandiosa enciclopedia in 63 volumi sulla storia naturale del Centroamerica. Tra le altre sue opere ricordiamo \"The Natural History of the Azores\" (1870) e \"Monograph of the Petrels\" (1907-10).\nGodman era il terzo dei figli di Joseph Godman, originario di Park Hatch, nel Surrey, e studi\u00f2 all'Eton College e al Trinity College di Cambridge. A Cambridge conobbe Alfred Newton e Salvin. La consueta abitudine che avevano questi amici di incontrarsi e parlare delle ultime scoperte fatte in ornitologia port\u00f2 ben presto, nel novembre 1857, alla fondazione dell'Unione degli Ornitologi Britannici (BOU). Godman ne diventer\u00e0 Segretario dal 1870 al 1882 e dal 1889 al 1897 e Presidente a partire dal 1896. Socio della Whitbread &amp; Co., Godman entr\u00f2 in possesso di un'enorme somma di denaro che gli permise di viaggiare in tutto il mondo."}
{"id": "3221695", "revid": "47767", "url": "https://it.wikipedia.org/wiki?curid=3221695", "title": "Ahn'Qiraj", "text": ""}
{"id": "3221696", "revid": "599013", "url": "https://it.wikipedia.org/wiki?curid=3221696", "title": "Wamsutter", "text": "Wamsutter \u00e8 un centro abitato \"(town)\" degli Stati Uniti d'America, situato nella Contea di Sweetwater nello Stato del Wyoming. Nel censimento del 2000 la popolazione era di 261 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Wamsutter si estende su una superficie di 3,4 km\u00b2, tutti occupati da terre.\nPopolazione.\nSecondo il censimento del 2000, a Wamsutter vivevano 261 persone, ed erano presenti 65 gruppi familiari. La densit\u00e0 di popolazione era di 76,7 ab./km\u00b2. Nel territorio comunale si trovavano 148 unit\u00e0 edificate. Per quanto riguarda la composizione etnica degli abitanti, il 93,87% era bianco, lo 0,77% era nativo, il 3,07% apparteneva ad altre razze e il 2,30% a due o pi\u00f9. La popolazione di ogni razza ispanica corrispondeva al 13,03% degli abitanti.\nPer quanto riguarda la suddivisione della popolazione in fasce d'et\u00e0, il 31,4% era al di sotto dei 18, il 6,9% fra i 18 e i 24, il 34,9% fra i 25 e i 44, il 23,8% fra i 45 e i 64, mentre infine il 3,1% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 119,3 uomini."}
{"id": "3221698", "revid": "694292", "url": "https://it.wikipedia.org/wiki?curid=3221698", "title": "Cattedrale di Santa Maria Assunta (Acerra)", "text": ""}
{"id": "3221699", "revid": "1658", "url": "https://it.wikipedia.org/wiki?curid=3221699", "title": "Llanfairpwllgwyngllgogerychwyrndrobwllllantysiliogogogoch", "text": ""}
{"id": "3221702", "revid": "767487", "url": "https://it.wikipedia.org/wiki?curid=3221702", "title": "Wolfgang Seguin", "text": "Carriera.\nClub.\nDurante la sua carriera ha giocato solo con il Magdeburgo.\nNazionale.\nCon la Nazionale tedesco-orientale conta 21 presenze."}
{"id": "3221707", "revid": "212348", "url": "https://it.wikipedia.org/wiki?curid=3221707", "title": "Codice IATA", "text": ""}
{"id": "3221711", "revid": "1573940", "url": "https://it.wikipedia.org/wiki?curid=3221711", "title": "Caecilia dunni", "text": "Caecilia dunni \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica in Ecuador, dove occupa vari habitat umidi, tropicali o subtropicali."}
{"id": "3221714", "revid": "599013", "url": "https://it.wikipedia.org/wiki?curid=3221714", "title": "Alta (Wyoming)", "text": "Alta \u00e8 un census-designated place degli Stati Uniti d'America, situato nella Contea di Teton nello stato del Wyoming. Nel censimento del 2000 la popolazione era di 400 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Alta si estende su una superficie di 337,0 km\u00b2, dei quali 336,8\u00a0km\u00b2 sono occupati da terre, mentre 0,2\u00a0km\u00b2 sono occupati da acque.\nPopolazione.\nSecondo il censimento del 2000, ad Alta vivevano 400 persone, ed erano presenti 104 gruppi familiari. La densit\u00e0 di popolazione era di 1,2 ab./km\u00b2. Nel territorio comunale si trovavano 181 unit\u00e0 edificate. Per quanto riguarda la composizione etnica degli abitanti, il 99,25% era bianco e lo 0,75% proveniva dall'Asia.\nPer quanto riguarda la suddivisione della popolazione in fasce d'et\u00e0, il 28,5% era al di sotto dei 18, il 7,8% fra i 18 e i 24, il 22,0% fra i 25 e i 44, il 31,0% fra i 45 e i 64, mentre infine il 10,8% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 126,0 uomini."}
{"id": "3221717", "revid": "287204", "url": "https://it.wikipedia.org/wiki?curid=3221717", "title": "Grimsey (isola)", "text": ""}
{"id": "3221725", "revid": "767487", "url": "https://it.wikipedia.org/wiki?curid=3221725", "title": "Nella sua pelle", "text": "Nella sua pelle (\"Dating the Enemy\") \u00e8 un film del 1996 diretto da Megan Simpson Huberman.\nLa pellicola \u00e8 liberamente ispirata al romanzo \"Vice Versa\" di F. Anstey del 1882.\nTrama.\nTania e Mark sono fidanzati da due anni, e tanto \u00e8 bastato per accorgersi delle loro diversit\u00e0. Durante un diverbio si dicono che l'uno starebbe volentieri nella pelle dell'altro, grazie ad un sortilegio ci\u00f2 avviene veramente."}
{"id": "3221726", "revid": "71433", "url": "https://it.wikipedia.org/wiki?curid=3221726", "title": "Samuel Goldwyn, Jr.", "text": ""}
{"id": "3221728", "revid": "767487", "url": "https://it.wikipedia.org/wiki?curid=3221728", "title": "Kuntillet Ajrud", "text": "Kuntillet Ajrud \u00e8 un sito archeologico risalente alla fine del IX-VIII secolo a.C., situato nel nordest della penisola del Sinai. Spesso \u00e8 descritto come un santuario, ma l'identificazione \u00e8 controversa.\nIl sito fu esaminato tra il 1975 e il 1976. L'edificio principale, misurante 25 m per 15 m e indicato come \"piazzaforte\", \u00e8 diviso in due stanze, una larga, l'altra pi\u00f9 piccola, ambedue dotate di basse panche. Pitture e iscrizioni sono presenti sui muri e su due grosse giare (\u03c0\u03af\u03b8\u03bf\u03b9, \"pithoi\"), una per ciascuna stanza. Le pitture sui \"pithoi\" mostrano animali, alberi stilizzati e figure umane, alcune delle quali potrebbero raffigurare divinit\u00e0. Pare che tali raffigurazioni siano il prodotto di un lavoro svoltosi in un vasto arco di tempo, per mano di differenti artisti, senza che l'insieme dia forma a scene coerenti. L'iconografia \u00e8 interamente siro-fenicia e manca qualsiasi collegamento ai modelli egiziani che si suole incontrare nell'arte palestinese del periodo.\nLe iscrizioni presentano una mescolanza degli alfabeti fenicio ed ebraico. Molte hanno carattere religioso e sono invocazioni a Yahweh, El e Baal. Due, in particolare, presentano le frasi \"Yahweh di Samaria e la sua \"asherah\"\" e \"Yahweh di Teman e la sua \"asherah\"\". In generale, gli specialisti concordano sul fatto che Yahweh \u00e8 invocato in quanto dio nazionale di Samaria, capitale del regno di Israele, e di Teman, presso Edom, il che farebbe intendere che Yahweh avesse un tempio a lui dedicato in Samaria e pone la questione di una sua relazione con Kaus, il dio nazionale di Edom.\nL\"'asherah\" \u00e8 ritenuto generalmente un oggetto cultuale, forse un albero stilizzato, quasi certamente fatto di legno (nella Bibbia esso viene spesso bruciato, nell'affermazione del progressivo monoteismo yahwista contro altre divinit\u00e0 delle civilt\u00e0 vicine), per quanto la relazione tra l'\"asherah\", Yahweh e la dea Asherah, consorte del dio El, resti oscura."}
{"id": "3221735", "revid": "1305772", "url": "https://it.wikipedia.org/wiki?curid=3221735", "title": "E-content", "text": "Con il termine e-content, o contenuti digitali o multimediali, si intende l'insieme di informazioni su supporto elettronico utilizzate per trasferire conoscenze. Il fenomeno dell'e-content comprende la digitalizzazione dei contenuti tradizionali o la creazione di nuovi e la loro distribuzione attraverso le nuove tecnologie di accesso alle reti. Lo sviluppo del mercato dei contenuti digitali \u00e8 stato favorito dallo sviluppo della tecnologia che ha permesso l'integrazione fra piattaforme diverse (quali internet, telefonia mobile, televisione), dalla crescente pervasivit\u00e0 del settore dei media, dalla diffusione di lettori portatili in grado di riprodurre musica e video, dall'avvento della televisione digitale terrestre e dalla televisione su internet.\nContenuti digitali.\nSi possono individuare le seguenti tipologie di contenuti digitali:\nLo sviluppo dei contenuti digitali.\nNegli ultimi anni il mercato dei contenuti digitali \u00e8 stato caratterizzato da un forte fermento e ha subito una profonda trasformazione sia a livello di utenti che di dispositivi di fruizione utilizzati. In particolare i consumatori sono progressivamente passati da un ruolo passivo a un ruolo proattivo. Gli utenti diventano al tempo stesso produttori e consumatori di contenuti digitali (prosumer: neologismo da producer+user). Ne sono un esempio i blog, la creazione di contenuti condivisi (per esempio Wikipedia e Social Bookmarking).\nLa crescente pervasivit\u00e0 di internet a tutti i livelli della vita quotidiana, la diffusione e il successo dei social networks e degli strumenti che permettono il coinvolgimento e la partecipazione dell'individuo hanno avuto un forte impatto sullo stile di vita (maggior tempo dedicato a Internet) e sullo sviluppo dei mercati, questo anche grazie all'incremento della diffusione di smartphone e altri dispositivi portatili.\nOsservatorio permanente sui contenuti digitali.\nNel 2007, le principali aziende che si occupano della produzione e della gestione di prodotti caratterizzati dalla presenza di contenuti digitali (AIDRO, AIE, UNIVIDEO, FMI) in collaborazione con CINECITTA' LUCE, hanno costituito un Osservatorio permanente sui contenuti digitali. A questi si sono aggiunti, nel 2008, anche Pmi e Anica scopo dell'Osservatorio \u00e8 di avere un quadro sempre aggiornato sui contenuti digitali disponibili nel mercato italiano e inoltre monitorarne la fruizione e rilevare le evoluzioni. \nAnnualmente l'osservatorio produce un'indagine relativa ai comportamenti sociali e culturali dei consumatori digitali, attraverso la quale si possono evidenziare i molteplici aspetti che modificano il consumo dei contenuti (http://www.osservatoriocontenutidigitali.it/home.aspx).\nL'associazione ETNO e i contenuti digitali.\nL'associazione ETNO (European telecommunication network operator's association) raggruppa le maggiori societ\u00e0 di telecomunicazione di molti paesi europei. Ha come fine, tra gli altri, anche quello di facilitare il perfezionamento di una rete broadband di prossima generazione (NGN) su cui far viaggiare gli eContent per tutto il territorio europeo. Sul sito web della ETNO \u00e8 possibile consultare i documenti relativi alle decisioni adottate dalle autorit\u00e0 pubbliche in merito a determinati argomenti o particolari tematiche di ordine tecnologico, regolatorio e di mercato. L'ETNO ha affidato nel 2010 a Telecom Italia la presidenza del gruppo di lavoro \"Content\" con il compito di elaborare una posizione comune in materia di regolamentazione dei contenuti nell'ambito della normativa comunitaria.\nIl programma \"eContent\".\nE-Content \u00e8 anche il nome di un programma dall'Unione Europea (GU L 14 del 18.1.2001, pag.32), che ha lo scopo di incentivare lo sviluppo e l'utilizzo dei contenuti digitali europei nelle reti globali promuovendo la diversit\u00e0 linguistica nella societ\u00e0 dell'informazione. Questo attraverso 3 linee d'azione:\n1 Migliorare l'accesso alle informazioni del settore pubblico e svilupparne l'utilizzazione\nI progetti hanno lo scopo di garantire un ampio accesso alle informazioni in una molteplicit\u00e0 di lingue sulle reti globali favorendo cos\u00ec la cooperazione tra pubblico e privato e fungendo da catalizzatori per ulteriori sviluppi in questo settore. Questo potrebbe costituire una base importante per migliorare le condizioni d'uso in Europa di contenuti culturali e sociali.\n2 Incrementare la produzione dei contenuti in un contesto multilinguistico e multiculturale\nQuesta parte del progetto mira a sviluppare un mercato di massa europeo dei prodotti e dei servizi in linea per una maggiore diffusione dei contenuti europei in altri paesi, favorendo cos\u00ec l'accesso alle informazioni e alla loro divulgazione in una dimensione multilingue e trans_culturale.\n3 Aumentare il dinamismo del mercato dei contenuti digitali\nLo scopo \u00e8 quello di incentivare nuove iniziative e nuovi investimenti per migliorare il contesto globale in cui gli operatori del mercato dei contenuti digitali operano.\nIl programma europeo si \u00e8 svolto negli anni 2001-2004 e ha agevolato lo sviluppo e l'utilizzazione di contenuti digitali europei su Internet, nonch\u00e9 la diversit\u00e0 linguistica dei siti Internet europei nella societ\u00e0 dell'informazione. \n\"eContentplus\".\nLa Comunit\u00e0 Europea ha costituito poi nel 2005 (per il periodo 2005/2008) un programma, denominato eContentplus, continuazione e ampliamento di quello precedente.\nLo scopo del programma \u00e8 quello di far aumentare l'investimento nello sviluppo e di incrementare l'offerta di servizi di qualit\u00e0, per favorire la diffusione della conoscenza e delle informazioni in settori di interesse pubblico. I tre obiettivi che si propone il programma sono:\nIl programma viene attuato attraverso le seguenti tipologie d'azione:\n\"Math-Bridge\".\nUn esempio di iniziativa pan-europea sorta nel quadro di \"eContentPlus\" \u00e8 costituita da Math-Bridge, progetto di un sistema multilingue di e-learning sulla matematica, avente lo scopo di far fronte al notevole tasso di abbandono a cui si assiste, da parte di studenti impegnati in campi dell'istruzione superiore in cui si fa largo uso di strumenti offerti dalla matematica, come la fisica, la astronomia, l'ingegneria, e di alcuni ambiti di studio della chimica e dell'informatica, un fenomeno che influenza negativamente la dinamicit\u00e0 e la competitivit\u00e0 del sistema economico europeo. "}
{"id": "3221737", "revid": "599013", "url": "https://it.wikipedia.org/wiki?curid=3221737", "title": "Hoback", "text": "Hoback \u00e8 un census-designated place degli Stati Uniti d'America, situato nella Contea di Teton nello stato del Wyoming. Nel censimento del 2000 la popolazione era di 1.453 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Hoback si estende su una superficie di 462,9 km\u00b2, dei quali 459,4\u00a0km\u00b2 sono occupati da terre, mentre 3,5\u00a0km\u00b2 sono occupati da acque.\nPopolazione.\nSecondo il censimento del 2000, a Hoback vivevano 1.453 persone, ed erano presenti 386 gruppi familiari. La densit\u00e0 di popolazione era di 3,2 ab./km\u00b2. Nel territorio comunale si trovavano 678 unit\u00e0 edificate. Per quanto riguarda la composizione etnica degli abitanti, il 96,77% era bianco, lo 0,62% nativo, lo 0,41% proveniva dall'Asia, lo 0,83% apparteneva ad altre razze e l'1,38% a due o pi\u00f9. La popolazione di ogni razza ispanica corrispondeva al 2,62% degli abitanti.\nPer quanto riguarda la suddivisione della popolazione in fasce d'et\u00e0, il 22,9% era al di sotto dei 18, il 6,3% fra i 18 e i 24, il 35,6% fra i 25 e i 44, il 29,4% fra i 45 e i 64, mentre infine il 5,8% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 117,5 uomini."}
{"id": "3221740", "revid": "767487", "url": "https://it.wikipedia.org/wiki?curid=3221740", "title": "Villa Garibaldi (Roncoferraro)", "text": "Villa Garibaldi (\"Vila Garibaldi\" o \"Cars\u00e8dol\" in dialetto mantovano) \u00e8 una frazione del comune di Roncoferraro, in provincia di Mantova, ubicato in un'importante zona di coltivazione e lavorazione del riso.\nStoria.\nVilla Garibaldi fino al 1867 si chiam\u00f2 Carz\u00e9dole, nome proveniente dal carice (\"car\u00e8sa\" in dialetto), tipica pianta palustre. \nCarz\u00e9dole \u00e8 ritenuto il luogo di origine della famiglia Bonacolsi, signori di Mantova.\nDopo l'annessione al Regno d'Italia del 1866, il paese assunse l'attuale denominazione perch\u00e9 si volle celebrare Giuseppe Garibaldi, che soggiorn\u00f2 presso la villa di famiglia di Giuseppe Nuvolari, ricco coltivatore terriero e garibaldino reduce della spedizione dei Mille.\nMonumenti e luoghi d'interesse.\nTra i beni artistici si conserva la chiesa parrocchiale, barocca, che \u00e8 intitolata ai santi Giacomo e Mariano martiri.\nLa chiesa venne ricostruita a partire dal 1711, dopo che quella precedente era stata distrutta nel periodo della guerra di successione al trono di Spagna (1702). I lavori di ricostruzione si protrassero fino alla seconda met\u00e0 del Settecento.\nL'edificio ha sub\u00ecto danni consistenti durante il terremoto del 20 e 29 maggio 2012. In seguito, la parrocchia di Villa Garibaldi si \u00e8 gemellata con la diocesi di Gubbio, dalla quale ha ricevuto aiuti economici per i restauri. Il gemellaggio fa riferimento ai santi Giacomo e Mariano martiri, le cui spoglie mortali sono custodite sotto l'altare maggiore della cattedrale di Gubbio. La chiesa di Villa Garibaldi \u00e8 stata riaperta al culto il 13 settembre 2014. Nell'occasione \u00e8 stata collocata una lapide, che ricorda il gemellaggio con Gubbio.\nEdificata nel 1619 dai conti Pendasio, insigniti del titolo dai Gonzaga, nel 1681 entra nel patrimonio dei Gonzaga di Vescovato, ramo cadetto dell'importante famiglia. Teodora Pendasio aveva sposato il marchese Francesco Gonzaga (1641-1684): alla morte di lei nel 1681, la villa passa nelle mani del marito, rimanendo di propriet\u00e0 della famiglia per tutto l'Ottocento."}
{"id": "3221741", "revid": "287204", "url": "https://it.wikipedia.org/wiki?curid=3221741", "title": "Thomas Hicks", "text": ""}
{"id": "3221747", "revid": "211664", "url": "https://it.wikipedia.org/wiki?curid=3221747", "title": "Ferrovia Cividale-Biacis", "text": ""}
{"id": "3221749", "revid": "122749578", "url": "https://it.wikipedia.org/wiki?curid=3221749", "title": "Thomas Hicks (bobbista)", "text": "Biografia.\nAi V Giochi olimpici invernali (edizione disputatasi nel 1948 a Sankt Moritz, Svizzera) vinse la medaglia di bronzo nel Bob a quattro con i connazionali James Bickford, Donald Dupree e William Dupree partecipando per la nazionale statunitense I, meglio di loro la nazionale belga a l'altra statunitense (medaglia d'argento e medaglia d'oro).\nIl tempo totalizzato fu di 5:21,5 la distanza dagli altri due tempi fu breve: 5:20,1, e 5:21,3."}
{"id": "3221752", "revid": "729019", "url": "https://it.wikipedia.org/wiki?curid=3221752", "title": "AN-11", "text": "L'AN-11 \u00e8 stata la prima arma nucleare francese durante la creazione della \"forza di dissuasione nucleare francese\".\nLo sviluppo dell'AN-11 \u00e8 iniziato alla fine del 1950. Una versione di sviluppo \u00e8 stata utilizzata nel primo test nucleare francese il 13 febbraio 1960 (\"Gerboise bleue\"). Il primo prototipo \u00e8 stato testato il 1\u00ba maggio 1962 e la bomba \u00e8 entrata in servizio nel 1964 con le \"forze aeree strategiche\" dell'Arm\u00e9e de l'air.\nL'AN-11 era una bomba a fissione, a plutonio 239, dello stesso tipo di quella esplosa a Nagasaki. Pesava circa 1.500 kg. \u00c8 stata una bomba a caduta libera destinata ad essere lanciata da un bombardiere d'alta quota. La carica esplosiva \u00e8 stata di 60 kt.\nCirca 40 AN-11 sono state prodotte tra il 1963 e il 1967. Il bombardiere \"vettore\" stato il Dassault Mirage IV, anche se il SNCASO SO-4050 Vautour poteva anche portare la bomba.\nIl 19 luglio 1966 si \u00e8 svolto un test in termini di dimensione quando un Mirage IV ha lanciato una bomba AN-21 (una versione modificata dell'AN-11) al largo dell'atollo di Mururoa.\nLa sua sostituzione con la bomba AN-22 \u00e8 iniziata nel 1967."}
{"id": "3221754", "revid": "1543377", "url": "https://it.wikipedia.org/wiki?curid=3221754", "title": "Fran\u00e7ois Victor Mass\u00e9na", "text": "Figlio di Andrea Massena, maresciallo dell'Impero.\nMass\u00e9na accumul\u00f2 una vasta collezione di uccelli forte di esemplari, che vendette al dottor T. B. Wilson nel 1846. Wilson don\u00f2 questa collezione all'Accademia di Scienze Naturali di Philadelphia. Insieme a suo nipote Charles de Souanc\u00e9, Mass\u00e9na descrisse un certo numero di specie di pappagalli nuove alla scienza, tra cui il parrocchetto guanceverdi.\nNel 1823 spos\u00f2 Anne de Belle, con la quale ebbe quattro figli tra cui Victor, che fu deputato del Corpo legislativo sotto il Secondo Impero.\nCuriosit\u00e0.\nNel 1829, il naturalista francese Ren\u00e9-Primev\u00e8re Lesson decise di dare il nome della citt\u00e0 ad una specie di uccello, il colibr\u00ec di Rivoli, proprio in onore di Fran\u00e7ois Victor Mass\u00e9na. Dedic\u00f2 poi ad Anne de Belle, moglie di Mass\u00e9na, il Colibr\u00ec di Anna (nome scientifico Calypte anna)."}
{"id": "3221759", "revid": "322321", "url": "https://it.wikipedia.org/wiki?curid=3221759", "title": "Giacinto Gimignani", "text": "Vita ed opere.\nEducatosi a Pistoia, alla scuola del padre Alessio (1567-1651), entro il 1630 era gi\u00e0 attivo a Roma, citt\u00e0 nella quale, dopo un breve periodo di adesione alla pittura di Pietro da Cortona, sotto la cui direzione partecip\u00f2 alla decorazione di palazzo Barberini, intraprese la via di un classicismo atteggiato e composto, in evidente sintonia con la pittura praticata a Roma dai colleghi francesi, soprattutto Nicolas Poussin, ma anche Charles Errard, Jacques Stella e Pierre Mignard. Guardava dunque tanto all'arte dell'antichit\u00e0 quanto a Raffaello, a Domenichino e a Reni, che avevano aperto la via verso un tipo di pittura interessata all'espressione degli affetti, alla chiarezza atteggiata del gesto, alla valenza ideale delle immagini. Sono significativi in questo passaggio stilistico l\"'Adorazione dei magi\" della cappella del palazzo di Propaganda Fide, dipinta nel 1634,\" e lIncontro di Rinaldo e Armida nella foresta incantata\" del Mus\u00e9e du Pays de Hanau a Bouxwiller, parte di un ciclo di sedici dipinti con temi della Gerusalemme liberata voluto nel 1639 dall'ambasciatore francese Fran\u00e7ois Annibal d'Estr\u00e9es.\nNel 1640 si spos\u00f2 con Cecilia Turchi, figlia del pittore Alessandro, da cui nel 1643 ebbe il primo di otto figli, Ludovico, che continu\u00f2 il lavoro paterno divenendo anche principe dell'Accademia di San Luca dal 1688 al 1689. Giacinto in questo periodo sembra risentire dell'influenza della pittura del suocero, il cui classicismo morbido e raffinato era apprezzatissimo dai collezionisti, portando a uno smorzamento della gamma cromatica ed all'ammorbidimento dei volumi in soffici ombre. \nEra riuscito a raggiungere una notevole fama alla corte pontificia di Urbano VIII, testimoniata anche dalla partecipazione alla decorazione del battistero lateranense, sotto la direzione di Andrea Sacchi, con l'affresco della \"Visione di Costantino\". Alla morte del pontefice, nel 1644, anno in cui anche il suo protettore Giulio Rospigliosi lasciava Roma per Madrid in qualit\u00e0 di nunzio apostolico, si ritrov\u00f2 a dover cambiare committenze, trovandole nei Pamphili, partecipando alle decorazioni del palazzo di Piazza Navona e della villa di Bel Respiro. Realizz\u00f2 inoltre molte pale d'altare per la provincia (per Castellaro nel 1644, Prato Sesia tra il 1646 e il 1652, Grosseto nel 1648), a causa della saturazione e della forte competitivit\u00e0 del mercato artistico romano.\nMantenne comunque sempre i contatti con la Toscana, grazie anche alle committenze dei pistoiesi Bracciolini e Rospigliosi, che lo proteggevano tanto a Roma quanto in patria sin dagli anni trenta. Nel 1652 l'artista si trasfer\u00ec a Firenze, probabilmente proprio a causa del diradarsi delle occasioni professionali a Roma, dove fu attivo per la corte medicea e soprattutto per i Rospigliosi, per cui dipinse ben 25 quadri tra il 1652 ed il 1654, oggi divise tra il Museo Clemente Rospigliosi e la Cassa di Risparmio di Pistoia e Pescia, e di cui il pezzo pi\u00f9 significativo \u00e8 il \"Ratto delle Sabine\" del Museo Rospigliosi, firmato e datato 1654. Perduta \u00e8 invece la serie di dodici dipinti posseduta da Mattias de' Medici nel 1659.Il rientro a Roma del cardinal Rospigliosi nel 1653 e l'elezione di Alessandro VII nel 1655 sembravano offrire nuove possibilit\u00e0 al Gimignani, che nel 1661 fece ritorno nell'Urbe. A Roma venne immediatamente coinvolto da Bernini in alcuni cantieri: la collegiata di Castel Gandolfo, il santuario di Santa Maria di Galloro, la cappella Fonseca a San Lorenzo in Lucina e la collegiata di Ariccia. Il suo stile classicista a oltranza, se si adattava bene ad immagini devozionali o alle composizioni allegoriche moraleggianti, lo rese tuttavia sempre meno popolare, mentre le nuove generazioni stavano portando all'affermazione pi\u00f9 completa dello stile barocco. Nonostante la committenza chigiana abbia portato, ad esempio, alla decorazione della villa a Formello, il pittore venne escluso dalle principali imprese pontificie. \nNeanche l'elezione, nel 1667, del suo protettore di lunga tata a papa come Clemente IX port\u00f2 la fortuna sperata: il Rospigliosi sembrava infatti prediligere ormai un altro artista pistoiese, Lazzaro Baldi, o lo stesso figlio di Giacinto. La sua produzione tuttavia non s'interruppe mai, pur divenendo periferica: tra 1663 e 1668 mand\u00f2 cinque tele a Marsiglia, oggi al Mus\u00e9e des beaux-arts della citt\u00e0, nel 1669 un \"Martirio di San Sebastiano\" alla collegiata di Bracciano. Per Amelia, dove due figlie erano monache benedettine a San Magno, nel 1672 esegu\u00ec un \"San Liborio\" per la cattedrale e ancora attorno al 1677 tre tele per San Michele Arcangelo; numerose sono anche le opere per il monastero benedettino di San Pietro a Perugia, dove il figlio Alessio aveva preso i voti nel 1677, e di cui in loco ne rimangono cinque.\nL'ultima grande impresa decorativa furono gli affreschi dell'abside della chiesa di Santa Maria ai Monti, probabilmente commissionata dal pistoiese Michele Pacini, che vi era stato sepolto nel 1676. L'ultima opera del Gimignani \u00e8 invece la \"Cena in Emmaus\" per il refettorio di San Carlo ai Catinari, firmata e datata 1678.\nMor\u00ec nel 1681, lasciando Ludovico come erede universale e venendo sepolto con onoranze solenni a Sant'Andrea delle Fratte, nella prima cappella a destra, dove sorgeva la tomba di famiglia, decorata da un \"San Michele Arcangelo\" di Ludovico e voluta da Giacinto sin dal 1667, quando era morta la moglie Cecilia."}
{"id": "3221761", "revid": "775372", "url": "https://it.wikipedia.org/wiki?curid=3221761", "title": "Committees of Correspondence for Democracy and Socialism", "text": "Il Committees of Correspondence for Democracy and Socialism \u00e8 un gruppo democratico e socialista degli Stati Uniti, che ebbe origine nel 1991 con il nome di \"Committees of Correspondence\", un'ala dissidente moderata del Partito Comunista degli Stati Uniti d'America (CPUSA). Rinominato come Committee of correspondence della Rivoluzione Americana, il gruppo ha criticato la leadership del leader CPUSA Gus Hall e ha sostenuto che alla luce del crollo dell'Unione Sovietica, il partito dovrebbe respingere il leninismo e adottare un orientamento pi\u00f9 moderato democratico socialista.\nNel 2000 il gruppo cambi\u00f2 il nome in quello attuale Committees of Correspondence for Democracy and Socialism. Al CCDS \u00e8 permessa la doppia appartenenza sia al Partito Socialista degli Stati Uniti d'America e, per qualche tempo, al Partito Comunista USA."}
{"id": "3221769", "revid": "729019", "url": "https://it.wikipedia.org/wiki?curid=3221769", "title": "Boeckops", "text": "Boeckops \u00e8 un genere estinto di trilobite."}
{"id": "3221786", "revid": "15756", "url": "https://it.wikipedia.org/wiki?curid=3221786", "title": "Imperi per estensione", "text": "La pagina presenta una lista di imperi ordinati per estensione territoriale. Con il termine \"impero\" si intende un'organizzazione politico-territoriale di consistente ampiezza, comprendente popolazioni, territori e Paesi anche diversi, ma sottoposti a un'autorit\u00e0 centrale, retta da un'assemblea oppure un capo o un monarca, che spesso ha il titolo di imperatore. Attualmente l'unico capo di stato a portare questo titolo, pur governando solo la propria nazione, \u00e8 l'imperatore del Giappone.\nQuesta pagina \u00e8 un ampliamento della sezione \"imperi per superficie e popolazione\". Essa elenca, in ordine di superficie e (quando possibile) popolazione, quasi tutti gli imperi riconosciuti che si sono avvicendati nel corso dei millenni. Si deve tenere presente che i dati inseriti sono sempre il risultato di uno studio storico-scientifico e, di conseguenza, si basano su determinate ipotesi e presentano un margine di errore pi\u00f9 o meno ampio. Laddove sia possibile, dunque, si \u00e8 cercato di indicare l'incertezza delle stime, in modo da rendere tali dati il pi\u00f9 possibile veritieri. \nDefinizione di impero e sua classificazione.\nL'impero comprende in se stesso differenti \"nationes\", ovverosia popolazioni differenti per la loro tradizione storica, culturale, linguistica, etnica e/o di costume, nonch\u00e9 territori appartenuti, prima di essere inglobati entro l'impero medesimo, a stati differenti da questo o costituenti essi stessi stati differenti dallo stesso.\nIn numerosi casi, addirittura, le suddivisioni amministrative di un impero continuavano a mantenere il proprio monarca, ma questi era diretto sottoposto dell'autorit\u00e0 centrale, cui tributava onori (ad esempio i \"Raja\" o \"Ratu\" in Borneo e Indonesia, tributari nei confronti del sultano e molto spesso autonomi \"de facto\"), era solo un ruolo formale (esatto contrario del caso precedente, ad esempio l'imperatore di Manciuku\u00f2 verso l'impero giapponese) o ancora fungeva da mediazione tra l'autorit\u00e0 e una specifica regione con poteri semi-indipendenti (quale il re di Giudea, tramite fra Roma e la Palestina). Un caso particolare \u00e8 quello in cui l'imperatore assuma su di s\u00e9 pi\u00f9 corone esercitando il titolo di \"Re dei Re\" (in aggiunta o in sostituzione a quello pi\u00f9 proprio di imperatore). Esempi emblematici sono i Khagan o Gran Khan, che governano un khaganato cio\u00e8 un insieme di khanati, spesso per\u00f2 solo formalmente (nell'impero mongolo, ad esempio, i tre khanati principali e il khanato della dinastia Yuan, erano quasi del tutto autonomi \"de facto\"). Anche nelle prime civilt\u00e0 si ritrovano casi di questo genere, in particolare nei primi imperi asiatici (impero neo-assiro, medo, achemenide e macedone), con gli imperatori che assumono variamente i titoli di sovrano o re della Persia, della Lidia, di Urartu, dell'Egitto, di Assiria e Babilonia, fino ad arrivare con Dario I al rango di \"Sovrano di tutti i Paesi\". Il primo monarca ad assumere in modo ufficiale il titolo di \"imperatore\" fu Carlo Magno: prima di lui ci si riferiva a questo tipo di monarca come \"Augusto\" o \"Cesare\", mentre il termine \"imperator\" si riferiva semplicemente ad un generale o comandante dell'esercito, con significato anche religioso. Il primo termine traducibile con \"impero\" nel senso moderno, invece, era con buona probabilit\u00e0 il persiano \"X\u0161\u0101\u00e7a\" (\"Xhassa\"), nome ufficiale dell'impero achemenide. Anche il termine cinese \"Huangdi\" (introdotto dalla dinastia Shang come \"Qin Shi Huangdi\") \u00e8 da considerare, in quanto primo vocabolo che definisce un imperatore anzich\u00e9 un \"semplice\" Re dei Re.\nPer l'esistenza di una compagine statuale definibile come impero non \u00e8 necessaria la presenza della figura dell'imperatore, ad esempio nel caso della Repubblica Romana a partire dal IV secolo a.C., quando Roma dominava su numerosi popoli e diverse nazioni. In quel particolare caso, lo stato continu\u00f2 ad essere denominato Repubblica \"de iure\" anche nei secoli successivi e a mantenere le istituzioni dei consoli, venendo per\u00f2 governata \"de facto\" da un \"Princeps\" o un \"Dominus,\" spesso intitolato come \"Augusto\" o \"Cesare\". Come gi\u00e0 accennato, il titolo di \"imperator\" non era assimilabile al suo significato attuale e fu inoltre utilizzato come \"cognomen\" solo a partire da Vespasiano, mentre le attribuzioni monarchiche iniziarono soltanto con la fase del dominato (\"Dominus\" significa appunto \"signore\", mentre \"Princeps\" \u00e8 traducibile con \"primo cittadino\" o \"il cittadino migliore\"). Lo stesso discorso vale per Cartagine, che pur senza un monarca dominava vari stati in Europa e Nord Africa dal III secolo a.C, e secondo vari studiosi si possono chiamare imperi persino i domini \"coloniali\" delle repubbliche marinare di Genova e Venezia.\nAl contrario non si pu\u00f2 univocamente parlare di impero per quanto riguarda l'Unione Sovietica o la Prima Repubblica Cinese (che si estendeva su vari territori del Grande Qing includendo almeno due stati vassalli); in tal caso il dibattito \u00e8 ancora acceso e irrisolto. Parallelamente, alcuni stati godevano del titolo di \"impero\" pur non rispettando i criteri classici di riconoscimento, ad esempio perch\u00e9 dominavano su una sola nazione (quale l'impero coreano), erano divisi internamente (ad esempio i Resti dell'Impero Qing) o erano vassalli di altri stati (come l'Impero di Manciuria). Ancora, vi sono casi di imperi che pur rispettando tutti i criteri appena proposti sono esistiti solamente per un periodo brevissimo, in particolare le restaurazioni imperiali in Cina da parte di Yuan Shikai (l'imperatore \"Hongxiano\") e Pu Yi, oppure l'impero del Grande Shun. Questi imperi governavano territori estremamente vasti e vennero riconosciuti ufficialmente, ma il loro effettivo regno dur\u00f2 sempre meno di un anno.\nNon esiste un criterio ufficiale che fissi quali sono le tipologie di stati che possono ricevere la qualifica di \"impero\", tuttavia vengono universalmente riconosciute come tali le seguenti forme di governo:\nUna nota per quanto riguarda le dinastie cinesi (anche di origine mongola) considerabili come imperi. Come si \u00e8 detto, solo in alcuni momenti singolari vi era un unico imperatore ufficialmente riconosciuto, lo \"Huangdi\", insignito del mandato del paradiso. Questi poteva governare un unico stato, eventualmente diviso in regioni (come i protettorati e i circuiti della dinastia Tang), oppure una confederazione di unit\u00e0 pi\u00f9 o meno autonome chiamate stati o regni, in tal caso con una funzione simile a quella del Khagan. Il problema \u00e8 che non sempre \u00e8 possibile stabilire quale sia la dinastia regnante, al contrario ve ne sono molte; per questo si considerano tutte le dinastie il cui dominio territoriale rispetti la definizione generale di impero. In alternativa, esiste un catalogo ufficiale dei sovrani della Cina, che considera solo gli imperi universalmente riconosciuti e che hanno segnato la storia cinese. Questo elenco in particolare esclude gli imperi di breve durata, quale il Grande Shun, ma include lo stesso i seguenti stati \"effimeri\":\nIl catalogo include per ogni impero il nome dell'era, in genere lo stesso del suo sovrano. L'esclusione di alcuni imperi, tuttavia, fa s\u00ec che alcuni anni non siano \"coperti\" (ad esempio non viene inserita l'era Yongchang di Li Zicheng, mentre \u00e8 al contrario riconosciuta l'era Hongxian dell'imperatore Hung-hsien). Numerosi imperi, soprattutto se di breve termine o legati ad una sola persona, non nominarono o non fecero in tempo a nominare una dinastia. Altri governarono per un tempo relativamente breve o un interregno, quale la potente dinastia Xin di Wang Mang (\"Hsin-chao\"). Infine, l'imperatrice Wu (Wu Zetian, che usurp\u00f2 il trono dei Tang in una sorta di interregno dal 16 ottobre 690 al 22 febbraio 705) \u00e8 l'unica donna a ricevere il titolo di Huangdi nell'intera storia della Cina\nEstensione di un impero.\nGli imperi di seguito elencati, suddivisi per epoche storiche, sono posti in ordine decrescente di estensione (alla data della loro massima espansione). L'esatta misurazione dell'area di un determinato impero pu\u00f2 risultare controversa: essa ricomprende quei territori su cui l'impero esercita un dominio amministrativo effettivo e riconosciuto e non una mera occupazione militare di territorio, ivi comprese anche le terre scarsamente abitate o desertiche e quelle su cui sono state avanzate, nel periodo considerato, rivendicazioni legali. L'area dell'impero spagnolo, ad esempio, \u00e8 fortemente contesa, soprattutto a causa di dispute con il vicino e storico rivale, l'impero portoghese. Inoltre, non sempre \u00e8 possibile stabilire con chiarezza i confini degli imperi, per scarsit\u00e0 di informazioni o a causa di dispute territoriali, o ancora perch\u00e9 non \u00e8 nota la vera influenza di un impero su alcuni stati vassalli o clienti. Un'eccezione pu\u00f2 essere ad esempio l'impero romano, i cui limiti erano ben sanciti dai limes (se ne determina una massima estensione sotto Traiano di 5,0 milioni di km2e sotto Teodosio di 3,8 - 3,9 milioni, includendo i regni clienti). Anche in questo caso, per\u00f2, rimangono varie incertezze, prima di tutte il rapporto effettivo tra Roma e gli stati clienti, che quasi sempre governavano i propri affari in modo autonomo e distaccato dal potere centrale.\nAlcune curiosit\u00e0: l'impero cinese e quello sasanide sono gli unici ad aver mantenuto il primato di impero pi\u00f9 vasto del mondo sia prima sia dopo la caduta di dell'Impero romano d'Occidente nel 476, nel primo caso con 49 dinastie diverse per 54 volte fino al XIX secolo. L'impero sasanide \u00e8 inoltre quello che ha mantenuto questo primato per il maggior tempo: oltre 100 anni consecutivi, dal 450 al 550 circa, e almeno 140 in totale. La stessa dinastia ha governato l'impero pi\u00f9 vasto del suo tempo per un record di cinque volte. L'impero dei Medi \u00e8 stato il primo a comprendere tre diversi continenti, nel VII secolo a.C.. L'impero britannico invece \u00e8 stato l'unico a possedere territori in ogni continente, nel 1921; in quell'anno la sua superficie era pari al 98% di quella della Luna. L'impero achemenide di Persia, infine, si distingueva per governare la maggior parte della popolazione mondiale: addirittura il 44 \u00f7 52% nel 486 a.C.\nImperi per percentuale di popolazione.\n\"A causa della mancanza di dati, calcolare la popolazione di un impero in rapporto con quella mondiale dello stesso anno non \u00e8 semplice. Per questo motivo molti imperi di vastissime dimensioni non sono inseriti in questa lista e non hanno ricevuto alcuna stima, ad esempio diverse dinastie cinesi che pure erano gli stati pi\u00f9 vasti del loro tempo (come la dinastia Sui o il khaganato della dinastia Jin posteriore (II)). Inoltre, nel mondo antico la maggior parte della popolazione era concentrata in Asia ed Europa, facendo s\u00ec che gli imperi sviluppati in tali continenti dominassero grandi percentuali della popolazione globale. Va poi notato che molti imperi possono comprendere un numero di abitanti estremamente ampio pur comprendendo in s\u00e9 pochi membri del proprio gruppo etnico (ad esempio, i khaganati Xiongnu e Kutriguri contavano meno di un milione di \"nativi\" a fronte di diversi milioni di sudditi).\"\n\"Nella lista sono stati inseriti anche gli imperi di brevissima durata che per\u00f2 hanno governato territori estremamente vasti, facendo riferimento alle stime pi\u00f9 generiche della stessa epoca dove non vi siano dati certi; nella fattispecie, si tratta dell'impero della Cina di Yuan Shikai o della restaurazione Manci\u00f9, e del Grande Shun. Notare che di questi tre solamente l'impero della Cina di Yuan Shikai \u00e8 inserito nella lista ufficiale dei sovrani cinesi. Si ricordi infine che l'epoca della massima popolazione non necessariamente corrisponde a quella della massima espansione territoriale. Un'ultima informazione: laddove vi siano dispute, a causa della mancanza di dati certi o censimenti, gli imperi sono inseriti nella seguente classifica secondo la stima per difetto.\"\nPrimati.\n\"Si assuma la superficie complessiva delle terre emerse pari a 134,742 milioni di km2 escludendo l'Antartide, e 149,146 milioni di km2 includendola\"\nImperi con pretese di dominio del mondo.\nAlcuni imperi erano cos\u00ec vasti da ritenere o dichiarare di dominare il mondo intero, oppure avanzavano questa pretesa pur essendo consapevoli dell'esistenza di altre terre. Questo fatto era comune nei primi imperi della Mesopotamia, molti dei quali raggiunsero dimensioni enormi e le mantennero per secoli - un risultato ancor pi\u00f9 stupefacente se si pensa al periodo in cui erano sorti. I sovrani di tali imperi (di solito chiamati Re dei Re, Gran Re o solo Re) si proclamavano signori del mondo (se non addirittura dell'universo) credendo che, oltre al loro dominio, non vi fossero altro che deserto e mare. In effetti alcuni stati di particolari dimensioni, ovvero l'impero dei Medi e l'impero achemenide, erano arrivati a dominare la quasi totalit\u00e0 del mondo conosciuto del proprio tempo, rendendo per cos\u00ec dire \"veritiera\" tale pretesa rispetto ai loro orizzonti e per i mezzi che possedevano. \nCon il passare dei secoli, tuttavia, i confini si estesero sempre di pi\u00f9, aumentarono gli scambi e nuovi territori abitati vennero scoperti. Nonostante questo, alcuni grandi imperi asiatici continuarono a reclamare il presunto dominio del mondo almeno fino al II secolo a.C., dichiarando che non vi erano terre al di fuori dei loro confini. Questa pretesa si pu\u00f2 spiegare, a livello religioso e propagandistico, con il fatto che i Re dei Re erano venerati come divinit\u00e0 con il nome di Dio Re, e dunque avanzavano il loro diritto a governare ogni popolo della Terra e dell'universo. \nNei secoli successivi l'idea di conquistare il mondo sembr\u00f2 sparire nell'ottica dei grandi imperi asiatici, tuttavia rimase un accenno, almeno a livello nominale, nei numerosissimi imperi cinesi delle varie dinastie che si erano succedute senza sosta tra continue guerre e faide. A tale proposito \u00e8 interessante notare che l'imperatore della Cina era per diritto concepito come \"autocrate della Terra\" e \"signore di tutto ci\u00f2 che \u00e8 sotto il cielo / paradiso\". Il nome stesso del massimo sovrano (\"Qin Shi Huang Di\" o solo \"Huangdi\", creato dalla dinastia Shang e spesso abbinato al titolo di \"Figlio del cielo\" o \"Tianzi\" partendo dalla dinastia Han) designava un monarca senza eguali, superiore a tutti gli altri. Per questo motivo, ad esempio, i sovrani della dinastia Tang rifiutavano di trattare alla pari con gli altri re, ritenendosi per legge divina \"sovrani e superiore di qualunque popolo civilizzato\", con il diritto dunque di estendere il proprio dominio su tutto il mondo; qualunque monarca diverso da loro era quindi da considerarsi vassallo. Si discute se anche l'imperatore giapponese, anch'egli concepito per secoli come Dio Re, pretendesse tali attribuzioni, dal momento che alcuni documenti di dubbia veridicit\u00e0 indicavano un progetto da parte del Giappone di \"conquistare l'Asia per conquistare il mondo\".\nOra, secondo la maggioranza degli storici l'impero che pi\u00f9 di tutti si avvicin\u00f2 al dominio del mondo, per i mezzi che disponeva e parametrizzato alla propria epoca, fu senza dubbio l'impero achemenide. Il fatto che governasse circa met\u00e0 della popolazione mondiale (dal 44% al 52% approssimativamente, fino al 71% in alcune stime non accettate) e l'estensione territoriale che comprendeva la maggior parte del \"mondo conosciuto\" giustificano questa scelta in modo chiaro. In effetti, esso dominava i due pi\u00f9 grandi bacini di popolazione dell'intero mondo antico, l'Egitto e la Mesopotamia, e dunque non poteva che essere una \"superpotenza assoluta\" (come \u00e8 stato pi\u00f9 volte definito). Inoltre, mentre gli altri imperi mesopotamici si definivano semplicemente \"regni\" o \"stati\" (ad esempio \"m\u0101t A\u0161\u0161ur\", \"stato di Assur\", o \"Madai\", Medi); l'impero achemenide fu il primo a coniare il termine moderno per indicare un insieme di stati sottomessi ad un solo sovrano: x\"\u0161\u0101\u00e7a\", appunto \"impero\".\nSegue una lista di titoli utilizzati dai sovrani di antichi imperi che dominavano una parte consistente del \"mondo conosciuto\":\nTop 10 imperi pi\u00f9 vasti della storia.\n\"Considerando tutti gli imperi (ove vi siano dispute, la classifica segue sempre il dato minimo o calcolato per difetto; i motivi di tali discrepanze sono indicati nelle sezioni relative a tali imperi):\"\n\"Considerando tutti gli imperi non coloniali:\"\n\"Considerando tutti gli imperi contigui territorialmente:\"\n\"Considerando solo gli imperi di nazioni diverse\":\n\"Considerando solo gli imperi di nazioni diverse del mondo antico (prima del 476 d.C.):\"\nTop 10 imperi rispetto alla superficie terrestre.\n\"Si assuma la superficie complessiva delle terre emerse pari a 134,742 milioni di km2 escludendo l'Antartide, in cui solamente l'impero britannico ebbe colonie riconosciute ufficialmente\".\n\"Considerando tutti gli imperi (ove vi siano dispute, la classifica considera sempre e solo il dato minimo o calcolato per difetto; i motivi di tali discrepanze sono indicati nelle sezioni relative a tali imperi):\"\n\"Considerando solo gli imperi di nazioni diverse del mondo antico (prima del 476 d.C.):\""}
{"id": "3221793", "revid": "339392", "url": "https://it.wikipedia.org/wiki?curid=3221793", "title": "Cratere di Ngorongoro", "text": ""}
{"id": "3221796", "revid": "1305772", "url": "https://it.wikipedia.org/wiki?curid=3221796", "title": "The Best of Ray Parker Jr.", "text": ""}
{"id": "3221797", "revid": "1305772", "url": "https://it.wikipedia.org/wiki?curid=3221797", "title": "The Manhattan Transfer Live", "text": ""}
{"id": "3221799", "revid": "1305772", "url": "https://it.wikipedia.org/wiki?curid=3221799", "title": "Tito Quinzio Peno Capitolino Crispino", "text": ""}
{"id": "3221802", "revid": "767487", "url": "https://it.wikipedia.org/wiki?curid=3221802", "title": "Luca Toso (atleta)", "text": "\u00c8 ex primatista italiano del salto in alto con la misura di 2,32 m (stabilita il 21 luglio 1988 a Torino).\nBiografia.\nVanta nel suo curriculum 3 titoli italiani (1982 e 1988 outdoor e 1992 indoor) e due medaglie d'argento ai Giochi del Mediterraneo. Ha partecipato a due Universiadi (1987 e 1989)."}
{"id": "3221803", "revid": "1305772", "url": "https://it.wikipedia.org/wiki?curid=3221803", "title": "Trattato di Adrianopoli", "text": ""}
{"id": "3221804", "revid": "1305772", "url": "https://it.wikipedia.org/wiki?curid=3221804", "title": "Tre miracoli di san Zanobi", "text": ""}
{"id": "3221807", "revid": "1793900", "url": "https://it.wikipedia.org/wiki?curid=3221807", "title": "Bausch &amp; Lomb Place", "text": "Il Bausch &amp; Lomb Place \u00e8 un grattacielo situato a Rochester (New York). \u00c8 il secondo edificio pi\u00f9 alto di Rochester, alto 401 piedi (122 metri) e con 20 piani, preceduto dalla Xerox Tower e seguito dalla Chase Tower. Qui risiede la sede principale dell'azienda ottica Bausch &amp; Lomb. L'edificio \u00e8 utilizzato esclusivamente a scopi aziendali, rendendolo cos\u00ec un grattacielo di soli uffici."}
{"id": "3221808", "revid": "1494169", "url": "https://it.wikipedia.org/wiki?curid=3221808", "title": "Trimble", "text": ""}
{"id": "3221810", "revid": "1305772", "url": "https://it.wikipedia.org/wiki?curid=3221810", "title": "Trinitat Nova", "text": ""}
{"id": "3221812", "revid": "1305772", "url": "https://it.wikipedia.org/wiki?curid=3221812", "title": "Trinitat Vella", "text": ""}
{"id": "3221813", "revid": "525063", "url": "https://it.wikipedia.org/wiki?curid=3221813", "title": "Zebra comune", "text": ""}
{"id": "3221814", "revid": "1305772", "url": "https://it.wikipedia.org/wiki?curid=3221814", "title": "TRL Compilation", "text": ""}
{"id": "3221815", "revid": "1305772", "url": "https://it.wikipedia.org/wiki?curid=3221815", "title": "Trout Lake", "text": ""}
{"id": "3221816", "revid": "599013", "url": "https://it.wikipedia.org/wiki?curid=3221816", "title": "Roman B\u00fcrki", "text": "Ha anche un fratello minore Marco, anch'egli calciatore. \nPrima delle partite \u00e8 solito prendere il pallone tra le mani, come rituale scaramantico.\nCarriera.\nClub.\nIl 1\u00ba luglio 2014 viene acquistato a titolo definitivo dalla squadra tedesca del per la cifra di 1,8 milioni di euro.\nIl 14 giugno 2015 viene ufficializzato il suo trasferimento dal al per 3,5 milioni di euro. L'11 aprile 2017, alla vigilia della partita di Champions League contro il , un'esplosione investe il pullman su cui viaggiavano lui e la sua squadra.\nNazionale.\nGioca la sua prima partita con la nazionale svizzera Under-21 a Varese il 10 agosto 2011 in occasione dell'amichevole contro l'Italia Under-21.\nViene convocato per gli Europei 2016 in Francia e per i Mondiali 2018 per fare da secondo a Yann Sommer.\nNel gennaio 2019, non volendo pi\u00f9 fare la riserva di Sommer, decide di lasciare la nazionale.\nStatistiche.\nPresenze e reti nei club.\n\"Statistiche aggiornate al 13 maggio 2021.\""}
{"id": "3221818", "revid": "122928222", "url": "https://it.wikipedia.org/wiki?curid=3221818", "title": "LIP6", "text": "Il LIP6, ovvero il Laboratoire d'informatique de Paris 6, \u00e8 un laboratorio di ricerca dell'Universit\u00e0 Pierre e Marie Curie e del CNRS. Con circa 150 ricercatori permanenti e 250 dottorandi, il LIP6 \u00e8 uno di principali laboratori di ricerca in Informatica e Reti in Francia, e il pi\u00f9 grande laboratorio di informatica della regione parigina.\nDescrizione.\nIl laboratorio ha un largo spettro di attivit\u00e0 raggruppate in cinque dipartimenti: Calcolo Scientifico; Decisione; Sistemi Intelligenti e Ricerca Operativa; Dati e Apprendimento Artificiale; Reti e Sistemi Repartiti; System on Chip.\nIl LIP6 ha una lunga tradizione di cooperazione con gli industriali con un numero molto grande di progetti nazionali, europei e internazionali. In collaborazione con questi partners, due centri di ricerca europei sono stati creati: il CERME e Euronetlab. Il CERME (Centre Europ\u00e9en de Recherche en Micro-Electronique) lavora in partenarianot con ST Microelectronics e Silvaco sui sistemi embedded. Euronetlab, con Thales, 6wind e l'ENST, \u00e8 \nun laboratorio comune sulle reti e sull'Internet del futuro.\nIl LIP6 \u00e8 ugualmente implicato nei poli di competitivit\u00e0 Digital Lab e System@tic. Ha inoltre dei gruppi di ricerca comuni con l'INRIA.\nLa cooperazione internazionale \u00e8 una costante per le attivit\u00e0 del laboratorio. Il LIP6 \u00e8 membro di diverse reti di eccellenza europee e sviluppa attivamente delle relazioni internazionali con diversi paesi tra cui il Brasile, gli Stati Uniti e l'Italia.\nCollaborazioni.\nAlcatel - AONIX - ATMEL - Bordas - Bill - CADENCE - CDC - CEA - Dassault Aviation - EADS - EDF - ELF-ANTAR - Fiat Industrial - France T\u00e9l\u00e9com - GDF - GEMALTO - GEMS - GIE PSA - Ilog - Matra - Nathan - Nortel - Philips - Sagem - SNECMA - Siemens - SILVACO - SOFTEAM - Sony - ST Microelectronics - SURLOG - TEMENTO - Thales - 6wind\nStatistiche.\nValorizzazione della ricerca:\nIn media:\nEffectivi: 392"}
{"id": "3221819", "revid": "123730098", "url": "https://it.wikipedia.org/wiki?curid=3221819", "title": "Troutdale", "text": ""}
{"id": "3221823", "revid": "599013", "url": "https://it.wikipedia.org/wiki?curid=3221823", "title": "Ermen Ben\u00edtez", "text": " Figura al primo posto della classifica dei realizzatori della Primera Categor\u00eda Serie A. \u00c8 il padre di Christian Ben\u00edtez.\nCaratteristiche tecniche.\nGioc\u00f2 come attaccante, pi\u00f9 precisamente come centravanti. Il suo punto di forza era il gioco aereo: era abile nei colpi di testa e marc\u00f2 molte delle sue reti in tal modo. Era anche dotato di opportunismo in area di rigore.\nCarriera.\nClub.\nSoprannominato \"La Pantera\", debutt\u00f2 nella prima squadra dell'El Nacional nel 1980, a diciannove anni. Con il club della capitale, Ben\u00edtez si mise ben presto in evidenza per il numero di gol segnati; nel 1986-1987 si trasfer\u00ec in Europa, agli spagnoli dello Xerez, divenendo cos\u00ec il primo calciatore ecuadoriano a giocare nel vecchio continente. Tornato in patria dopo una stagione in Segunda Divisi\u00f3n con 8 presenze e un gol, Ben\u00edtez si ricongiunse all'El Nacional, con cui rimase fino al 1990; dopo 154 gol, quattro titoli di massima divisione ed essere stato tre volte capocannoniere del campionato, lasci\u00f2 la societ\u00e0 per trasferirsi al Barcelona. Con questa nuova societ\u00e0 vinse un altro trofeo e realizz\u00f2 in tutto diciannove reti. Prosegu\u00ec la sua militanza in Serie A ecuadoriana fino al 1995, accumulando 191 reti e divenendo il miglior marcatore di tutti i tempi della categoria.\nNazionale.\nDebutt\u00f2 in Nazionale il 30 novembre 1984. Fu convocato per la prima volta per una competizione ufficiale in occasione della Copa Am\u00e9rica 1989, ove fu utilizzato esclusivamente come subentrato, facendo il suo ingresso a partita in corso in tutte le quattro partite disputate dalla sua selezione Ci\u00f2 nonostante, riusc\u00ec comunque ad andare a segno contro l', undici minuti dopo essere entrato, dando cos\u00ec la vittoria all'Ecuador. La sua ultima presenza internazionale risale al 3 settembre 1989."}
{"id": "3221830", "revid": "130823", "url": "https://it.wikipedia.org/wiki?curid=3221830", "title": "Alfonso dalla Viola", "text": ""}
{"id": "3221831", "revid": "114122717", "url": "https://it.wikipedia.org/wiki?curid=3221831", "title": "Memoria magnetica", "text": "Con memoria magnetica si indicano memorie di dati il cui principio di funzionamento ovvero di memorizzazione delle informazioni \u00e8 basato su principi relativi al magnetismo della materia. \nAppartengono a questa categoria di memorie vari dispositivi come le videocassette e le musicassette (o audiocassette), ed i dischi magnetici quali ad esempio dischi rigidi e floppy disk.\nDescrizione.\nIn particolare l'informazione da memorizzare \u00e8 immagazzinata sotto forma di \"stati magnetizzati\" della materia (verso di magnetizzazione), realizzando cos\u00ec una codifica che mappa dal dominio logico-intelligibile astratto dell'informazione a stati fisici osservabili della materia (codice binario). La lettura dei dati avviene in maniera duale opposta a partire dagli stati magnetizzati e invertendo la codifica."}
{"id": "3221832", "revid": "179980", "url": "https://it.wikipedia.org/wiki?curid=3221832", "title": "Hermen Ben\u00edtez", "text": ""}
{"id": "3221833", "revid": "124586652", "url": "https://it.wikipedia.org/wiki?curid=3221833", "title": "Edgar G. Ulmer", "text": "Lavor\u00f2 anche come direttore della fotografia, costumista, aiuto regista, arredatore, direttore di produzione, produttore.\nConsiderato durante la sua vita un esponente del cinema povero e di seconda serie, \u00e8 stato comunque rivalutato come una personalit\u00e0 rilevante nella storia del cinema, grazie alle sue soluzioni stilistiche originali che spesso produssero piccoli capolavori, specie nel campo del noir, fornendo la sua impronta personale anche nel campo della fantascienza e dell'orrore. Molti dei film da lui girati sono andati perduti. Tra le sue pellicole si possono ricordare \"The Black Cat\" (1934) con Boris Karloff e Bela Lugosi, \"The Man from Planet X\" (1951) e \"Beyond the Time Barrier\" (1960).\nBiografia.\nIn Europa.\nIl maggiore dei quattro figli di un commerciante di vini di origine ebraica e di una modesta cantante d'opera, Edgar G. Ulmer nacque a Olm\u00fctz, l'odierna Olomouc (Repubblica Ceca), nella residenza originaria, in cui la famiglia, residente a Vienna, era solita trascorrere l'estate. Inizi\u00f2 gli studi presso i gesuiti. Rimasto orfano del padre - morto per malattia mentre prestava servizio nell'esercito austro-ungarico nel corso della prima guerra mondiale - per interessamento della comunit\u00e0 ebraica trov\u00f2 ospitalit\u00e0 in Svezia, dove soggiorn\u00f2 sino alla fine del conflitto.\nDopo il ritorno in Austria si stabil\u00ec presso la famiglia Schildkraut, alla cui influenza si deve il suo primo interessamento al cinema. Studi\u00f2 architettura e filosofia presso l'accademia delle arti applicate di Vienna (\"Universit\u00e4t f\u00fcr angewandte Kunst Wien\") iniziando contemporaneamente la sua attivit\u00e0 artistica nel teatro, come responsabile degli allestimenti scenografici nella compagnia di Max Reinhardt, che avrebbe seguito poi nel 1923 in qualit\u00e0 di scenografo negli Stati Uniti. Abbastanza rapido fu il passaggio al cinema, anche se, in parte, avvolto nel mistero. Forse per l'ambizione dell'esule di impreziosire il proprio passato, egli avrebbe rivendicato la sua partecipazione a \"Il Golem\" (1915) di Paul Wegener, come pure a \"Il gabinetto del dottor Caligari\" (1920) di Robert Wiene, in un periodo in cui avrebbe avuto poco pi\u00f9 di 15 anni, mentre Fritz Lang neg\u00f2 di aver mai collaborato con Ulmer, a differenza di quanto da lui sostenuto. \u00c8 certo invece che a met\u00e0 degli anni venti egli era a Hollywood a lavorare con Friedrich Wilhelm Murnau come assistente alla regia di \"Aurora\" (1927) e \"Tab\u00f9\" (1931), due film prodotti dalla Universal Pictures, per poi tornare a Berlino dove esord\u00ec alla regia a fianco di Robert Siodmak in \"Uomini la domenica\" (1930), un documentario su sceneggiatura di Billy Wilder.\nHollywood.\nParadossalmente, la prima regia di Ulmer per una major ne determin\u00f2 anche tutta la futura attivit\u00e0 quale re dei \"B-movie\", di quel \"poverty row\" (vicolo della povert\u00e0) di film a bassissimo budget, realizzati in pochi giorni, spesso su soggetti dozzinali. \"The Black Cat\", girato per la Universal nel 1934, liberamente ispirato a Edgar Allan Poe e definito il primo horror psicologico statunitense, costituisce il primo capolavoro di Ulmer, consacrato dalla contemporanea presenza di due icone dell'horror Universal, quali Bela Lugosi e Boris Karloff.\nIl film, \"cupa mescolanza di demoniaco, art d\u00e9co e contorto erotismo, girato in 15 giorni con un budget di soli 96.000 dollari, si rivel\u00f2 anche un successo commerciale. Ma, durante la lavorazione, fu fatale per la futura carriera del regista l'incontro con Shirley Castle, la segretaria di produzione. Forse ipnotizzata dalla \"parte oscura quasi incredibile\" del regista, la donna divenne sua moglie. Ma lei dovette prima divorziare dal nipote di Carl Laemmle, magnate della Universal; ci\u00f2 comporter\u00e0 il bando a vita della coppia da Hollywood.\n\"Il re dei B-movie\".\nIl regista, comunque, avrebbe spiegato la sua scelta per produzioni minori in termini di libert\u00e0 espressiva. \"Ero io a capo della produzione. Potevo fare quello che volevo, visto che il direttore di produzione si affidava completamente a me. Voleva soltanto tre cose: che girassi il film senza denaro, che ne incassasse e che fosse buono\". Cos\u00ec avrebbe raccontato Ulmer a Bertrand Tavernier in un'intervista per i \"Cahiers du cin\u00e9ma\" nel 1961. Nella sterminata produzione di Ulmer - ai cinquanta noti va aggiunta un'ottantina di film andati persi -, si possono individuare alcune fasi.\nIl \"regista delle minoranze\".\nTra il 1936 e il 1938 il regista si mise a disposizione della comunit\u00e0 ucraina per dirigere alcuni film in lingua madre; in particolare \"Natalka Poltavka\" (\"The Girl from Poltavia\"), un film musical finanziato da un sindacato di lavavetri, con un budget di 20.000 dollari e per il quale fu necessario ricostruire un intero villaggio dell'Est europeo presso una fattoria del New Jersey; e \"Zaprozhets Za Dunayem\" (\"Cossacks in Exile\"), sul tema della nostalgia per la patria perduta. Pi\u00f9 complessi, ma altrettanto brillanti per \"l'eleganza della messa in scena e dello humour\" sono i contemporanei lavori in lingua yiddish. In questi, segnatamente in \"Fischke der Krumer\" (\"The Light Ahead\", 1938), le istanze della ragione e della giustizia sociale entrano in contrasto con \"un ambiente...altrimenti regolato dalla logica del misticismo e della tradizione\", segnalando la maturazione del regista in \"americano del melting pot\". Nello stesso periodo l'immigrato Edgar G. Ulmer rivolse la sua attenzione anche ai gruppi etnici afro-americano e latino-americano, dirigendo il dramma musicale \"Moon over Harlem\" (1939) e alcuni cortometraggi di promozione sociale, promossi dall'Associazione Nazionale contro la tubercolosi e da altri enti pubblici.\nI noir.\nGli anni dal 1942 al 1946 coincidono col sodalizio del regista con la Producer Releasing Corporation e con la sua pi\u00f9 completa libert\u00e0 produttiva. Per quanto affiancata da altre opere significative, quali i drammi \"Club Havana\" (1945) e il barocco \"Venere peccatrice\" (1946), \u00e8 la produzione di noir a caratterizzare il periodo. Accanto a \"La follia di Barbabl\u00f9\" (1944), di cui lo stesso regista rivendicava il legame con la sua formazione tedesca, in particolare la scuola espressionista e a \"Sangue nel sogno\" (1945), versione noir dell\"'Amleto\", girata con un basso budget, il nome di Ulmer rimane indissolubilmente legato a \"Detour\" (1945), \"uno degli esempi pi\u00f9 leggendari di B-movie\". Realizzato in sei giorni, con appena 20.000 dollari di budget e con attori misconosciuti, esso riesce a fare dell'approssimazione nella messa in scena un punto di forza, un \"capolavoro dell'assurdo\", all'altezza di Kafka.\nThe \"Poverty Row\".\nGran parte della successiva produzione del regista fu un lungo percorso lungo il \"vicolo della povert\u00e0\": film con sceneggiature abborracciate, titoli volti a suscitare le prurigini e la curiosit\u00e0 dei pubblici di provincia, spesso per spettacoli a doppia proiezione, tempi di lavoro ridotti all'osso; come nel caso di \"La figlia del dott. Jekyll\" (1957), girato in cinque giorni e considerato dallo stesso regista come uno dei suoi peggiori film. Molte pellicole sono andate perdute, di altre sono rimaste copie rimaneggiate, come nel caso di \"Il pirata di Capri\" (1949), del quale non esiste pi\u00f9 la versione italiana originale.\nVi sono anche un'incursione nel genere western con \"Fratelli messicani\" (1955), molto apprezzato da Fran\u00e7ois Truffaut, che attribu\u00ec al film l'ispirazione per \"Jules e Jim\" e alcuni film di fantascienza. Mentre \"The Man from Planet X\" (1951) si fa ammirare per l'originalit\u00e0 della messa in scena e l'innovativa struttura narrativa, in cui lo sguardo del regista esule simpatizza con quello dell'alieno perseguitato, \"Beyond the Time Barrier\" (1960) costituisce un'ulteriore dimostrazione dell'efficienza produttiva di Ulmer: fu girato in Texas in undici giorni, contemporaneamente all'altro film di fantascienza \"The Amazing Transparent Man\" (1960), una storia noir di fantaspionaggio.\nUlmer subentr\u00f2 nel 1961, assieme a Giuseppe Masini, nella regia di \"Antinea, l'amante della citt\u00e0 sepolta\", un peplum con commistioni fantascientifiche girato a Cinecitt\u00e0, una produzione assai tormentata, riprendendola da capo: riscrisse la sceneggiatura inventando dei personaggi, ridisegn\u00f2 gli abiti e scenari ispirandosi per certi a quelli di Jacques Feyder (regista de \"L'Atlantide\" del 1921).\nLa rivalutazione.\nSi \u00e8 fatto riferimento all'articolo di Truffaut, che risale al 1956. Si deve a lui e alla politica degli autori del gruppo di critici raccolti attorno ai \"Cahiers du cin\u00e9ma\" di aver sottratto l'opera di Ulmer all'oblio cui sembrava destinata e di aver messo in evidenza la sua genialit\u00e0 ed originalit\u00e0. Ci\u00f2 avvenne anche con alcune interviste effettuate per il giornale da Luc Moillet e Bertrand Tavernier nel 1956 e nel 1961. Solo tardivi furono invece i riconoscimenti della critica statunitense. Fu Peter Bogdanovich, con un libro-intervista uscito postumo nel 1974, a dare il via a una rivalutazione proseguita da John Belton e altri, mentre l'interesse per l'opera del regista veniva alimentato dalla scoperta di produzioni ritenute perse.\nSopravvissuto ad un primo attacco cardiaco nel 1965, Edgar G. Ulmer mor\u00ec d'infarto nel 1972."}
{"id": "3221840", "revid": "838137", "url": "https://it.wikipedia.org/wiki?curid=3221840", "title": "Challenge Cup 2010-2011 (pallavolo femminile)", "text": "La Challenge Cup di pallavolo femminile 2010-2011 \u00e8 stata la 31\u00aa edizione del terzo torneo pallavolistico per importanza dopo la Champions League e la Coppa CEV, la quarta con questa denominazione; iniziata con la fase ad eliminazione diretta il 9 ottobre 2010, si \u00e8 conclusa con la finale di ritorno il 2 aprile 2011. Alla competizione hanno partecipato 52 squadre di club europee e la vittoria finale \u00e8 andata per la prima volta all'Az\u0259rreyl Voleybol Klubu.\nSquadre partecipanti.\n\"Klub Sportowy Pa\u0142ac Bydgoszcz ritirato per motivi economici.\""}
{"id": "3221844", "revid": "99816662", "url": "https://it.wikipedia.org/wiki?curid=3221844", "title": "Abdi-Ashirta", "text": "Abdi-Ashirta il cui nome significa \u00abServo di Asherah\u00bb, era il sovrano di Amurru, un regno situato nell'attuale Siria meridionale e soggetto, almeno nominalmente, al controllo egiziano, che era in contrasto col re Rib-Adda di Biblo. \nLe lettere di Amarna testimoniano come Rib-Adda si lamentasse amaramente col faraone Akhenaton dei tentativi di Abdi-Ashirta di ricavarsi un regno pi\u00f9 vasto a suo discapito. La morte di Abdi-Ashirta \u00e8 menzionata da Rib-Adda in una lettera ad Akhenaton.\nGli succedette il figlio Aziru."}
{"id": "3221856", "revid": "287204", "url": "https://it.wikipedia.org/wiki?curid=3221856", "title": "Higinio Ortuzar", "text": ""}
{"id": "3221857", "revid": "1573940", "url": "https://it.wikipedia.org/wiki?curid=3221857", "title": "Hesperiidae", "text": "Gli esperidi (Hesperiidae ) sono una famiglia cosmopolita di lepidotteri, appartenente alla superfamiglia Papilionoidea. Conta oltre 3.500 specie descritte, con una maggiore biodiversit\u00e0 nella regione neotropicale."}
{"id": "3221858", "revid": "827882", "url": "https://it.wikipedia.org/wiki?curid=3221858", "title": "Kerosene Man", "text": "Kerosene Man \u00e8 il primo album solista di Steve Wynn dopo lo scioglimento dei The Dream Syndicate, pubblicato nell'aprile 1990.\nLe influenze del suo vecchio gruppo si sentono unicamente in pezzi quali \"Younger\" e \"Something To Remember Me By\", oltre alla versione soft di \"Here On Earth As Well \" pezzo presente in versione pi\u00f9 veloce e con l'uso di chitarre distorte su \"Three and Half - The Lost Tapes- 1985-1988\" degli stessi The Dream Syndicate.\nLa canzone di maggior successo commerciale \u00e8 stata \"Carolyn\", riproposta con una rotazione regolare su MTV per sei settimane, buon seguito ha avuto anche \"Tears Won't Help\".\nL'album \u00e8 caratterizzato da diverse collaborazioni con artisti come Fernando Saunders e Johnette Napolitano con la quale spicca il duetto in \"Conspiracy Of The Heart\".\nL'album si chiude con il rock and roll della title-track e con la cupa \"Anthem\" che risulta essere una delle migliori canzoni dell'album, non a caso viene spesso riproposta anche dal vivo.\nEsiste una edizione deluxe dell'album, pubblicata nell'ottobre del 1998 dalla Prima Records, che contiene sei bonus tracks."}
{"id": "3221862", "revid": "104458", "url": "https://it.wikipedia.org/wiki?curid=3221862", "title": "Riezlern", "text": ""}
{"id": "3221866", "revid": "339392", "url": "https://it.wikipedia.org/wiki?curid=3221866", "title": "Dr SW21", "text": ""}
{"id": "3221868", "revid": "217591", "url": "https://it.wikipedia.org/wiki?curid=3221868", "title": "Miracolo eucaristico della mula", "text": ""}
{"id": "3221871", "revid": "339392", "url": "https://it.wikipedia.org/wiki?curid=3221871", "title": "Son Gohan Jiisan", "text": ""}
{"id": "3221876", "revid": "1776051", "url": "https://it.wikipedia.org/wiki?curid=3221876", "title": "Sacrament of Wilderness", "text": "Sacrament of Wilderness \u00e8 il secondo singolo del gruppo musicale symphonic metal finlandese Nightwish, uscito come primo singolo dal loro album \"Oceanborn\" del 1998, attraverso la Spinefarm Records.\nLa copertina del singolo mostra il gufo rappresentato anche su \"Oceanborn\" in primo piano.\nHa raggiunto la posizione numero uno nelle classifiche finlandesi per parecchie settimane, tra la fine del 1998 e l'inizio del 1999, ed \u00e8 stato certificato con il disco d'oro in Finlandia con pi\u00f9 di 5.000 copie vendute\nVideo musicale.\nIl video musicale \u00e8 una performance live del brano a Kitee (Finlandia) il 13 novembre 1998, la citt\u00e0 natale della band. I membri della band presentavano capelli molto corti nel video al contrario di adesso. Viene poi pubblicato come materiale bonus sul primo DVD dei Nightwish, \"From Wishes to Eternity\", del 2001."}
{"id": "3221895", "revid": "767487", "url": "https://it.wikipedia.org/wiki?curid=3221895", "title": "Francesca Biral", "text": "Carriera.\nCresciuta nella Reyer Venezia gioca per tre anni in Serie A2 nel San Bonifacio, per poi passare al Basket Treviso.\nNel corso del mercato invernale della stagione 2005-2006 passa alla Pallacanestro Ribera, con la quale si aggiudica la Coppa Italia di Basket Femminile, nella \"Final Six 2006\" di Schio, battendo in finale Faenza 75-72.\nDopo l'esperienza in Serie A1, nell'agosto 2006 passa all'A.S.D. San Martino di Lupari."}
{"id": "3221896", "revid": "1649933", "url": "https://it.wikipedia.org/wiki?curid=3221896", "title": "Fuyang (Anhui)", "text": "Fuyang ( \u961c\u9633 ; pinyin: F\u01d4y\u00e1ng) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Chuzhou \u00e8 a sua volta divisa in 3 distretti, 1 citt\u00e0 e 4 contee."}
{"id": "3221906", "revid": "1318658", "url": "https://it.wikipedia.org/wiki?curid=3221906", "title": "Asherah (palo sacro)", "text": "L'asherah era un palo sacro eretto nei luoghi di culto cananei per onorare la dea madre ugaritica Asherah, consorte del dio El. La relazione tra i riferimenti letterari all'\"asherah\" e i ritrovamenti archeologici in Giudea di figurine a pilastro \u00e8 oggetto di dibattiti accademici.\nLe \"asherim\" erano oggetti di culto collegati alla venerazione di Asherah, intesa come consorte di Baal o di Yahweh, come attestato da iscrizioni da Kuntillet Ajrud e Khirbet el-Qom, e come tali oggetto di contrasto tra culti in competizione. La qualifica di \u00abpalo\u00bb suggerisce che il materiale di costruzione fosse il legno, ma John Day osserva che \u00abnon viene mai detto esattamente di cosa si trattasse\u00bb. Il ruolo di una \"asherah\" descritto nei testi fu probabilmente riscritto e reinterpretato dai seguaci di Esdra, al ritorno degli Ebrei dall'esilio babilonese e con la scrittura della fonte sacerdotale. Se da una parte \u00e8 vero che ci fu un movimento che si opponeva alla venerazione della dea nel Tempio di Gerusalemme al tempo del re Giosia, questo non sopravvisse a lungo al suo regno, in quanto i successivi quattro re biblici \u00abfece[ro] ci\u00f2 che \u00e8 male agli occhi del Signore\u00bb (2 Re, ). Altre esortazioni vennero da Geremia. L'interpretazione tradizionale del testo biblico vuole che gli Israeliti abbiano importato elementi pagani come l'\"asherah\" dai vicini Cananei; le moderne interpretazioni accademiche suggeriscono invece che la religione popolare israelita fosse stata politeista da sempre, e che siano stati i profeti e i sacerdoti che denunciarono le \"asherim\" ad essere gli innovatori."}
{"id": "3221908", "revid": "599013", "url": "https://it.wikipedia.org/wiki?curid=3221908", "title": "Geovanny Mera", "text": " Figura al sesto posto della classifica dei realizzatori della Primera Categor\u00eda Serie A.\nCaratteristiche tecniche.\nGioc\u00f2 come attaccante, pi\u00f9 precisamente come centravanti.\nCarriera.\nClub.\nDebutt\u00f2 nel T\u00e9cnico Universitario nel 1980, e con il club di Ambato, sua citt\u00e0 natale, rimase fino al 1983. Nel 1984 si stabil\u00ec all'El Nacional, a Quito; l\u00ec stabil\u00ec il suo personale primato di reti in una stagione, sedici, nel campionato 1986, vinto dalla propria squadra. Durante la sua esperienza nella capitale, Mera si aggiudic\u00f2 anche gli unici due trofei della sua carriera, i campionati del 1984 e del 1986. Nel 1988 gioc\u00f2 due stagioni per il Macar\u00e1, tornando dunque ad Ambato, e dal 1990 al 1994 milit\u00f2 nel Deportivo Quito. Nel 1997 decise di far ritorno al T\u00e9cnico Universitario, la sua prima squadra, chiudendovi la carriera l'anno successivo.\nNazionale.\nFu convocato per la prima volta per una competizione ufficiale in occasione della Copa Am\u00e9rica 1987, dove gioc\u00f2 entrambi gli incontri della sua selezione: nel primo contro l' subentr\u00f2 ad Avil\u00e9s al quarantaduesimo minuto del primo tempo, mentre nel secondo, con il , gioc\u00f2 tutti i novanta minuti."}
{"id": "3221909", "revid": "217591", "url": "https://it.wikipedia.org/wiki?curid=3221909", "title": "Miracolo eucaristico di Valvasone", "text": ""}
{"id": "3221910", "revid": "188323", "url": "https://it.wikipedia.org/wiki?curid=3221910", "title": "Grenade jump", "text": ""}
{"id": "3221911", "revid": "188323", "url": "https://it.wikipedia.org/wiki?curid=3221911", "title": "Grenade rocket jump", "text": ""}
{"id": "3221913", "revid": "287204", "url": "https://it.wikipedia.org/wiki?curid=3221913", "title": "Eta Scorpii", "text": "Eta Scorpii ( \u03b7 Sco / \u03b7 Scorpii) \u00e8 una stella gigante bianco-gialla di magnitudine apparente 3,32 appartenente alla costellazione dello Scorpione.\nOsservazione.\nEta Scorpii \u00e8 fra le stelle brillanti dello Scorpione quella posta pi\u00f9 a sud, in corrispondenza dell'arco compiuto dalla sua coda. Si trova a pochi gradi a est di \u03b6 Scorpii e pochi gradi a ovest di Sargas (\u03b8 Scorpii). Con una declinazione di -43\u00b0, Eta Scorpii \u00e8 una stella dell'emisfero australe. La sua declinazione ne limita le possibilit\u00e0 di osservazione nell'emisfero boreale, ove \u00e8 invisibile nelle regioni pi\u00f9 a nord del 47\u00ba parallelo, il che esclude buona parte del Canada e l'intero nord Europa. Tuttavia anche nelle regioni temperate dell'emisfero boreale, come quelle mediterranee, essa apparir\u00e0 molto bassa all'orizzonte sud e visibile per poche ore. Le possibilit\u00e0 di osservazione migliorano quando ci si sposta nelle zone tropicali dell'emisfero. Questo astro diventa circumpolare pi\u00f9 a sud del 47\u00b0S, cio\u00e8 nella parte pi\u00f9 meridionale del Sud America e nelle regioni antartiche.\nI mesi pi\u00f9 favorevoli alla sua osservazione sono quelli che corrispondono all'estate boreale, da maggio ad agosto.\nCaratteristiche.\nLa maggior parte delle stelle brillanti dello Scorpione sono stelle di colore azzurro appartenenti all'Associazione Scorpius-Centaurus e distanti da noi 380-470 anni luce. Eta Scorpii fa eccezione: essa \u00e8 infatti una stella molto pi\u00f9 vicina (71,6 \u00b1 1,2 anni luce) che si frappone fra noi e i membri dell'associazione posti a una distanza molto maggiore.\nCi sono parecchie incertezze sulla classificazione di Eta Scorpii. La classe spettrale a cui \u00e8 stata assegnata varia da F0 a F5, mentre quella di Yerkes varia da V (stella di sequenza principale) a III (gigante) passando per IV (stella subgigante). In ogni caso la classificazione pi\u00f9 comune \u00e8 F3 III. Eta Scorpii \u00e8 quindi probabilmente una stella gigante di colore bianco-giallo. Tale colore \u00e8 causato dalla sua temperatura superficiale che \u00e8 stata calcolata essere 6.700 \u00b1 200 K.\nDalla magnitudine apparente e dalla distanza \u00e8 possibile calcolare la luminosit\u00e0 intrinseca di Eta Scorpii, che \u00e8 17,5 volte quella solare. Dalla luminosit\u00e0 intrinseca e dalla temperatura \u00e8 possibile ricavare il raggio di questo astro, che \u00e8 3,1 volte quello del Sole.\nMentre la metallicit\u00e0 di Eta Scorpii \u00e8 simile a quella del Sole, essa ruota su se stessa molto pi\u00f9 velocemente di quanto non faccia la nostra stella: con una velocit\u00e0 di 155 km/s all'equatore, Eta Scorpii compie una rotazione su se stessa in meno di un giorno. Velocit\u00e0 di rotazione elevate sono tipiche nelle stelle dalla classe F5 in su, mentre le stelle meno calde, come il Sole, ruotano pi\u00f9 lentamente. L'elevata velocit\u00e0 di rotazione produce in Eta Scorpii un campo magnetico che scalda la corona che circonda la stella a diversi milioni di gradi, causando l'emissione di raggi X.\nLa teoria dell'evoluzione stellare predice che Eta Scorpii abbia una massa di circa 1,7 M\u2609. Entrata nella sequenza principale circa 1,8 miliardi di anni fa, Eta Scorpii ha gi\u00e0 esaurito o sta per esaurire l'idrogeno presente nel suo nucleo, che si sta attualmente contraendo e scaldando facendo allontanare da s\u00e9 gli strati superficiali della stella, che ha quindi intrapreso il cammino che la porter\u00e0 di diventare una gigante rossa. Il suo destino finale \u00e8 quello di diventare una nana bianca."}
{"id": "3221914", "revid": "217591", "url": "https://it.wikipedia.org/wiki?curid=3221914", "title": "Miracolo eucaristico di Gruaro e Valvasone", "text": ""}
{"id": "3221916", "revid": "217591", "url": "https://it.wikipedia.org/wiki?curid=3221916", "title": "Miracolo eucaristico di Gruaro", "text": ""}
{"id": "3221930", "revid": "287204", "url": "https://it.wikipedia.org/wiki?curid=3221930", "title": "Ermen Benitez", "text": ""}
{"id": "3221932", "revid": "287204", "url": "https://it.wikipedia.org/wiki?curid=3221932", "title": "Hermen Benitez", "text": ""}
{"id": "3221941", "revid": "448172", "url": "https://it.wikipedia.org/wiki?curid=3221941", "title": "Le Sacre de Napol\u00e9on", "text": ""}
{"id": "3221954", "revid": "1305772", "url": "https://it.wikipedia.org/wiki?curid=3221954", "title": "Troutville", "text": ""}
{"id": "3221957", "revid": "1305772", "url": "https://it.wikipedia.org/wiki?curid=3221957", "title": "Truesdale", "text": ""}
{"id": "3221958", "revid": "36464904", "url": "https://it.wikipedia.org/wiki?curid=3221958", "title": "James Francis Cameron", "text": ""}
{"id": "3221962", "revid": "938117", "url": "https://it.wikipedia.org/wiki?curid=3221962", "title": "Omicidio di Roberto Franceschi", "text": "L'omicidio di Roberto Franceschi venne commesso a Milano marted\u00ec 23 gennaio 1973 durante uno scontro tra polizia e studenti dell'Universit\u00e0 Commerciale Luigi Bocconi; Franceschi rimase vittima di un proiettile sparato da un'arma in dotazione alle forze di polizia, e mor\u00ec dopo una settimana di coma.\nStoria.\nRoberto Franceschi, figlio di Mario e dell'insegnante Lydia Buticchi, nota ex staffetta partigiana, e fratello di Cristina, gi\u00e0 durante il Liceo Scientifico Vittorio Veneto svilupp\u00f2 i propri interessi sociali e politici, legandosi al Movimento Studentesco, una delle organizzazioni politiche della sinistra extraparlamentare. Diventato uno dei leader dell'organizzazione politica Movimento Studentesco, molto forte alla Bocconi, si impegna per controbattere la tendenza allora diffusa a privilegiare l'attivit\u00e0 politica quotidiana e militante rispetto all'approfondimento culturale e scientifico. Cos\u00ec disse di lui un compagno di studi:\nIl 23 gennaio 1973 numerosi gruppi della sinistra extraparlamentare avevano indetto uno sciopero nazionale studentesco. Nella serata era programmata un'assemblea del Movimento Studentesco presso l'Universit\u00e0 Bocconi.\nFino ad allora le assemblee serali nelle universit\u00e0 erano sempre state aperte alla partecipazione di chi avesse voluto prendervi parte (e non erano mai sorti problemi di sicurezza). Ma il Rettore della Bocconi, Giordano Dell'Amore, stabil\u00ec che potessero accedere all'Universit\u00e0 solo gli iscritti, mostrando il libretto.\nLa polizia, avvertita dal Rettore, circond\u00f2 l'universit\u00e0 con un nucleo di un centinaio di agenti del III Reparto Celere al comando dei vice questori Tommaso Paolella e Cardile e del tenente Addante, per far rispettare con la forza le disposizioni del Rettore. All'avvicinarsi dei giovani diretti all'assemblea, molti di essi (universitari e no) vennero allontanati bruscamente: seguirono aspre contestazioni da parte dei giovani e nacque un breve scontro con gli studenti e i lavoratori. Vistisi attaccati, agenti e funzionari di polizia spararono vari colpi d'arma da fuoco ad altezza d'uomo. Furono colpiti lo studente Roberto Franceschi (raggiunto al capo) e l'operaio Roberto Piacentini (alla schiena).\nPiacentini, operaio della Cinemeccanica, venne subito caricato su un'auto che lo condusse al Policlinico.\nFranceschi fu invece soccorso da quattro compagni e trascinato, in preda ad una grave emorragia, nell'atrio di un edificio. Un medico e uno studente gli praticarono il massaggio cardiaco e la respirazione bocca a bocca. Rimase senza conoscenza anche dopo il ricovero.\nLa prima versione della Questura fu che il giovane era stato colpito da un sasso lanciato dai giovani contestatori. Caduta questa versione, le indagini si rivolsero verso gli agenti. La Questura, sulla base del rapporto del colonnello Arcangelo Scarvaglieri, avanz\u00f2 la versione dell'\u2018\"agente in preda a raptus\"\u2019: afferm\u00f2 infatti che l'agente di PS Gianni Gallo avrebbe sparato in stato di semi-incoscienza. Probabilmente, ritrovatosi in posizione isolata rispetto ai suoi colleghi e colto dal panico, l'agente avrebbe aperto il fuoco. \u00c8 notorio che in quegli anni gli operatori di polizia utilizzati in servizio di ordine pubblico non fossero in alcun modo formati nelle tecniche di gestione dei tumulti di piazza.\nIl giovane Franceschi rimase in coma per una settimana, morendo infine alle 15,25 del 30 gennaio.\nIl 3 febbraio si svolsero i funerali, con una grande partecipazione pacifica e silenziosa. Parteciparono alle esequie il sindaco, Aldo Aniasi, rappresentanti della Provincia e di sindacati, partiti e organizzazioni politiche. Il Presidente della Camera dei deputati, Sandro Pertini, invi\u00f2 una corona d'alloro in segno di solidariet\u00e0.\nI processi.\nSi celebrarono diversi processi per punire gli assassini di Roberto Franceschi. La vicenda giudiziaria si protrasse per oltre vent'anni, furono stabilite responsabilit\u00e0 generiche delle forze dell'ordine, ma non arriv\u00f2 alla condanna del responsabile.\nIl primo processo penale per l'omicidio di Roberto Franceschi si apr\u00ec il 10 maggio 1979, dopo 6 anni dall'uccisione di Roberto. Si svolse presso la Seconda Sezione della Corte d'Assise di Milano (Presidente Antonino Cusumano, Pubblico Ministero Gino Alma). Furono cinque gli imputati:\nPiacentini fu sia imputato che parte lesa nel processo.\nIl processo si concluse il 18 luglio 1979 con queste sentenze:\nLa sentenza fu confermata in Corte d'Assise d'Appello e successivamente in Cassazione.\nIl secondo processo penale, nei confronti del vicequestore Tommaso Paolella imputato di omicidio volontario, inizi\u00f2 nel 1984 e si concluse il 5 giugno 1984 con l'assoluzione per insufficienza di prove.\nLa Corte d'Assise d'Appello, il 22 aprile 1985, decise l'assoluzione per non aver commesso il fatto.\nLa famiglia di Franceschi decide quindi di agire in sede civile contro il Ministero dell'Interno per il risarcimento del danno.\nSi accert\u00f2 che il colpo omicida era partito da uomini delle forze di polizia, che a sparare furono almeno in cinque e che l'impiego delle armi da fuoco contro i manifestanti era avvenuto in assenza di legittimi presupposti.\nI processi civili stabiliscono dunque la responsabilit\u00e0 del Ministero e un risarcimento gi\u00e0 concesso nel 1990 e che, nell'ultima sentenza del 20 luglio 1999, fu definitivamente fissato in 600 milioni di lire, con i quali \u00e8 stata finanziata la fondazione intitolata al giovane Franceschi, gi\u00e0 fondata nel 1996.\nCommemorazione.\nFondazione.\nLa Fondazione si \u00e8 costituita nel 1996 e svolge attivit\u00e0 culturale nel campo delle ricerche sociali, dei diritti umani, dell'educazione alla mondialit\u00e0 ecc.\nQuesta scelta vuole ricordare il percorso ideale, di forte impegno intellettuale e sociale, che aveva intrapreso il giovane Franceschi.\nLa Fondazione offre, soprattutto per i giovani, iniziative culturali e occasioni di riflessioni critica attraverso pubblicazioni edite dalla Fondazione, incontri, dibattiti sui diritti umani e civili, mostre ecc\u2026\nCollaborando anche con altre associazioni, essa sostiene gli studenti che discutono tesi di laurea sul sottosviluppo e sull'emarginazione sociale.\nOgni anno, inoltre, la Fondazione pubblica un libro che viene diffuso nelle scuole medie.\nLe pubblicazioni, edite dalla Fondazione e presentate ogni 23 gennaio presso l'aula magna dell'Universit\u00e0 Bocconi, sono state dedicate ai seguenti temi:\nTali pubblicazioni sono frutto di ricerche storiche, di documenti e atti che la Comunit\u00e0 a livello internazionale, europeo e nazionale ha prodotto al riguardo, articoli scritti, appositamente per gli studenti, da qualificate personalit\u00e0 della cultura che hanno cercato di rendere accessibili anche tematiche non facili o principi di diritto internazionale.\nAltro.\nRoberto Franceschi \u00e8 ricordato, oltre che dall'omonima Fondazione, anche da:"}
{"id": "3221965", "revid": "869733", "url": "https://it.wikipedia.org/wiki?curid=3221965", "title": "Truxton", "text": ""}
{"id": "3221969", "revid": "1305772", "url": "https://it.wikipedia.org/wiki?curid=3221969", "title": "Twin Oaks", "text": ""}
{"id": "3221976", "revid": "228587", "url": "https://it.wikipedia.org/wiki?curid=3221976", "title": "Udaipur", "text": ""}
{"id": "3221986", "revid": "1573940", "url": "https://it.wikipedia.org/wiki?curid=3221986", "title": "Efate (zoologia)", "text": "Efate \u00e8 un genere di ragni appartenente alla famiglia Salticidae.\nEtimologia.\nIl nome deriva dall'isola di \u00c9fat\u00e9, dell'arcipelago delle Vanuatu dove Berland raccolse i primi esemplari nel 1938.\nAnche il genere Araneotanna, sempre della famiglia Salticidae prende il nome dall'isola di Tanna appartenente allo stesso arcipelago.\nDescrizione.\nSono ragnetti essenzialmente mirmecofili di piccole dimensioni, non superano i 5 millimetri di lunghezza.\nHanno alcuni caratteri in comune col genere Rarahu Berland, 1929; se ne differenzia in quanto quest'ultimo ha processi spinali solo sui metatarsi del primo paio di zampe. Molte similitudini vi sono anche col genere Sobasina: mentre in Efate l'epigino femminile ha le aperture ben distinte e separate e i dotti corti, in Sobasina le aperture dell'epigino sono ravvicinate e i dotti lunghi.\nDistribuzione.\nLe tre specie note di questo genere sono diffuse in varie isole dell'Oceania; in particolare E. raptor \u00e8 endemica delle Isole Figi e le altre due specie sono state rinvenute in pi\u00f9 arcipelaghi.\nTassonomia.\nA maggio 2010, si compone di tre specie:"}
{"id": "3221989", "revid": "1573940", "url": "https://it.wikipedia.org/wiki?curid=3221989", "title": "Archara", "text": "Archara (anche traslitterato come \"Arhara\") \u00e8 un centro abitato della Russia estremo orientale, situata nella oblast' dell'Amur. Dipende amministrativamente dal \"rajon\" Archarinskij, del quale \u00e8 il capoluogo.\nSorge nella parte meridionale dell'\"oblast'\", circa 200 chilometri in linea d'aria a sudest di Blagove\u0161\u010densk; \u00e8 un'importante stazione lungo la ferrovia Transiberiana."}
{"id": "3221991", "revid": "336956", "url": "https://it.wikipedia.org/wiki?curid=3221991", "title": ".303", "text": ""}
{"id": "3221996", "revid": "80339", "url": "https://it.wikipedia.org/wiki?curid=3221996", "title": "Arhara", "text": ""}
{"id": "3221999", "revid": "80339", "url": "https://it.wikipedia.org/wiki?curid=3221999", "title": "Arkhara", "text": ""}
{"id": "3222023", "revid": "98077", "url": "https://it.wikipedia.org/wiki?curid=3222023", "title": "Divieto della mutatio libelli", "text": ""}
{"id": "3222026", "revid": "767487", "url": "https://it.wikipedia.org/wiki?curid=3222026", "title": "F\u00fcrstin Ninetta", "text": "F\u00fcrstin Ninetta (italiano, Principessa Ninetta) \u00e8 un'operetta di Johann Strauss su libretto di Hugo Wittmann e Julius Bauer.\nLe origini.\nDopo il clamoroso insuccesso della sua prima e ultima opera, \"Ritter Pasman\" (sospesa dopo appena nove recite al Teatro dell'Opera di Corte di Vienna, e riproposta soltanto in pochi teatri esteri), all'inizio del 1892, Johann Strauss si vide costretto a tornare sul genere dell'operetta, e si mise alla ricerca di un nuovo libretto.\nA Vienna, in quel momento vi erano due scrittori di grande successo, Hugo Wittmann e Julius Bauer. Johann Strauss si mise in contatto con i due scrittori richiedendo loro un libretto per un'operetta; fu cos\u00ec che Strauss ottenne il soggetto per \"F\u00fcrstin Ninetta\", che conteneva spunti da cabaret e da canzonetta, privo per\u00f2 dei dialoghi, con soltanto la trama e i testi delle arie.\nNell'autunno del 1892 Strauss termin\u00f2 la composizione dell'operetta per il Theater an der Wien e le prove si svolsero sotto la direzione del giovane Adolf M\u00fcller. Strauss stesso, presente alla prova generale, rimase molto sorpreso dai dialoghi, per nulla corrispondenti al modo in cui aveva concepito la musica per l'intera operetta. Alla prima del 10 gennaio 1893, in cui al \"Theater an der Wien\" venne utilizzata per la prima volta la luce elettrica e furono presenti fra il pubblico il compositore stesso e anche l'imperatore Francesco Giuseppe, che dal 1869 non aveva pi\u00f9 assistito ad alcuna recita in questo teatro. \"F\u00fcrstin Ninetta\", fu la prima delle operette di Strauss che non venne diretta personalmente dal compositore alla sua prima esecuzione.\nFra gli interpreti della prima serata vi furono Ilka Palmay, Therese Biedermann, Karl Streitmann ed Alexander Girardi, che nell'occasione indoss\u00f2 per la prima volta il cosiddetto \"Cappello di Girardi\", cos\u00ec chiamato proprio in suo onore. L'ipnosi, il nuovo metodo di cura sperimentato in quegli anni da Sigmund Freud, venne inserita nell'operetta sotto forma di polka cantata mentre Strauss citava se stesso in un finale suonato da un organetto.\nComplessivamente l'operetta ebbe un buon successo e venne replicata per settantasei volte nei teatri di tutta la citt\u00e0. Le reazioni favorevoli di pubblico e critica spinsero una dozzina di altri teatri dell'Impero ad inserire nel loro repertorio l'ultimo lavoro di Strauss; a Praga, la prima di \"Ninetta\" fu seguita da un ciclo completo delle operette di Strauss.\nLa melodia pi\u00f9 note e che ebbe maggiore fortuna di tutta l'operetta fu la \"Neue Pizzicato-Polka\" op. 449, utilizzata come intermezzo del terzo atto.\nTrama.\nAtto 1.\nSorrento, nella sala d'ingresso di un hotel affacciato sulla spiaggia.\nIl barone M\u00f6rsburg \u00e8 seduto a un tavolo, mentre Adelheid e il suo giovane fidanzato Ferdinand sono seduti ad un altro. Il cameriere Emilio e il proprietario dell'albergo Wirth informano il barone delle nozze della giovane coppia che si svolgeranno in albergo proprio in quella serata. Nel frattempo M\u00f6rsburg riceve un telegramma della sua amica Principessa Ninetta Campocasso, nel quale gli chiede di essere cos\u00ec gentile da volerle prenotare una camera in albergo.\nNinetta \u00e8 la vedova di un principe italiano, ma \u00e8 originaria della Russia. Quando giunge in albergo, \u00e8 travestita come un giovane uomo e si presenta come Carlino. Il barone, naturalmente, la riconosce, ma non gli altri ospiti la vedo come un uomo. Il suo bell'aspetto immediatamente desta l'interesse degli ospiti femminili. In quel momento fanno il loro ingresso i genitori dei due futuri sposi Adelheid e Ferdinand: la madre di Ferdinand, Anastasia Knapp, \u00e8 una vedova, mentre il padre di Adelheid, Prosper M\u00f6bius, \u00e8 un vedovo austriaco proprietario di una fabbrica di seta. Anastasia e Prosper, in giovent\u00f9 erano stati innamorati l'uno dall'altra, ma non avevano avuto il permesso di sposarsi; nel duetto che segue entrambi cantano una lode all'Italia, alla sua cultura e anche per le sue ottime specialit\u00e0 culinarie.\nFanno il loro ingresso altri due ospiti, Cassim Pascha e Rustan, il suo servitore, che sono giunti a Sorrento viaggiando al seguito di un circo italiano, in cui Cassim si esibiva come ipnotizzatore, dopo aver ricoperto l'incarico di ministro delle finanze egiziano; poich\u00e9 Cassim indossa il fez, gli altri ospiti dell'albergo lo soprannominano il Turco. Il barone M\u00f6rsburg lo riconosce subito scambiandolo per\u00f2 per un suo vecchio amico, un nobile russo di nome Tatischeff. Cassim non contraddice il barone e sta al gioco, affermando di provenire da San Pietroburgo e canta un'aria nella quale ricorda il suo paese d'origine, il freddo, la vodka ma anche la sua diplomazia, talmente sofisticata da essere difficilmente comprensibile.\nHa inizio la cerimonia di nozze e per celebrare il matrimonio giunge all'albergo il console tedesco di Napoli, von R\u00fcbke, indispettito da questo matrimonio poich\u00e9 proprio l'anno era stato rifiutato dalla giovane ragazza. Controllando i documenti d'identit\u00e0, scopre che la madre di Ferdinand, Anastasia Knapp, si chiama in realt\u00e0 Anastasia M\u00f6bius. A quel punto Prosper dichiara che lui e Anastasia si sono gi\u00e0 sposati a Nizza il giorno prima, con grande sorpresa di tutti i presenti. Immediatamente il Console R\u00fcbke stabilisce di fatto che Ferdinand e Adelaide sono fratellastro e sorellastra, e che quindi non sono autorizzati a sposarsi. L'unica possibilit\u00e0 per poter celebrare il matrimonio sarebbe quella di indurre i loro genitori a divorziare, ma per questo possono sussistere soltanto due valide ragioni: l'infedelt\u00e0 o la violenza fisica. La coppia, per\u00f2, non ha alcuna intenzione di divorziare e tanto meno di trovare falsi pretesti per farlo.\nAtto 2.\nSorrento, sulla terrazza dell'hotel.\nFerdinand sta dipingendo un quadro seduto tranquillamente al suo tavolo, quando una giovane ragazza incuriosita si mette ad osservarlo mentre \u00e8 intento al suo lavoro; accortosi di essere osservato, Ferdinand riconosce nella giovane ragazza la principessa Ninetta e le tesse una lode sulla sua bellezza.\nIl cameriere Emilio intanto diffonde l'allarmante notizia fra gli ospiti della presenza di un uomo misterioso, un brigante, che ha gi\u00e0 derubato e ucciso alcuni turisti sulla strada che porta verso il Vesuvio. Quando riappare Ninetta, questa volta nelle autentiche vesti di giovane e bella ragazza, attira le attenzioni del console R\u00fcbke, dell'inglese Lord Platone e del barone M\u00f6rsburg; tutti quanti sulla terrazza.\nIl console R\u00fcbke e gli altri ospiti mettono all'erta Ninetta a proposito del brigante che si aggira nelle vicinanze dell'albergo.\nCassim Pascha si unisce alla compagnia sulla terrazza; anche lui rimane affascinato dalla bellezza di Ninetta e si offre di insegnarle l'arte dell'ipnosi. Cassim chiede anche a Ninetta di volerlo accompagnare per un'escursione fino al Vesuvio. Ci\u00f2 fa sospettare ad Emilio che sia proprio Cassim il brigante (Fra Diavolo) di cui ha sentito parlare. Dopo pochi attimi, per\u00f2, Ninetta riappare ancora una volta travestita da ragazzino, cantando della tragedia di essere nata ragazza. Ninetta diventa subito oggetto di ammirazione di Anastasia. Cassim intanto fa una passeggiata per la spiaggia in cerca di Ninetta, che tutti gli altri ospiti credono sia gi\u00e0 con lui.\nQuando Cassim torna dalla spiaggia da solo, gli ospiti si convincono che \u00e8 lui il rapinatore e assassino e, il solo fatto che sia un turco, fa di lui un sospetto. Viene accusato di avere il malocchio e lo vogliono costringere ad abbandonare l'hotel.\nCassim per\u00f2 dichiara di aver comprato tutto l'albergo e che ora ne \u00e8 il vero proprietario. Vengono convocati all'albergo un giudice e la polizia, e gli ospiti accusano Cassim dell'omicidio di Ninetta e Carlino.\nAtto 3.\nSorrento, salone dei banchetti dell'hotel.\nDavanti a tutti gli ospiti il barone M\u00f6rsburg dichiara che l'affascinante Ninetta, della quale tutti gli uomini erano attratti, \u00e8 un uomo, e che l'uomo giovane e bello, che tutte le signore ammiravano, \u00e8 in realt\u00e0 una donna.\nAnastasia da a suo marito Prosper uno schiaffo per l'attrazione che provava nei confronti della principessa e ci\u00f2 d\u00e0 al barone il pretesto per proclamare il divorzio fra i due.\nCassim e Ninetta scoprono di essere cugini e litigano inutilmente per dividersi la propriet\u00e0 dell'albergo, mentre la giovane coppia \u00e8 finalmente libera di sposarsi.\nParafrasi.\nCom'era sua abitudine, rielaborando i motivi e le pi\u00f9 belle melodie di \"F\u00fcrstin Ninetta\", Strauss ricav\u00f2 una serie di brani per le sale da concerto:"}
{"id": "3222038", "revid": "767487", "url": "https://it.wikipedia.org/wiki?curid=3222038", "title": "Protocollo di Alessandria", "text": "Il Protocollo di Alessandria \u00e8 un accordo sottoscritto il 7 ottobre 1944 ad Alessandria d'Egitto da Egitto, Iraq, Siria, Giordania e Libano, che ha portato alla formazione della Lega degli Stati Arabi l'anno successivo.\nL'accordo stabilisce che tutti i Paesi partecipanti saranno rappresentati su un piano di parit\u00e0. L'obiettivo principale di questa organizzazione \u00e8 quello di rafforzare le relazioni tra gli stati arabi e di partecipare attivamente al coordinamento dei loro piani politici e di politica estera, senza interferenze con la loro indipendenza, ma prevedendo mutua protezione in caso di aggressione contro uno Stato membro.\nL'incontro di Alessandria vide la partecipazione di cinque commissioni rappresentanti i futuri membri della Lega araba in Medio Oriente."}
{"id": "3222044", "revid": "278830", "url": "https://it.wikipedia.org/wiki?curid=3222044", "title": "Ann Darrow", "text": "Ann Darrow \u00e8 il personaggio immaginario protagonista femminile di vari film incentrati su \"King Kong\". Nel film originale del 1933 \u00e8 interpretata da Fay Wray, nel \"remake\" del 2005 da Naomi Watts; nel \"remake\" del 1976 il personaggio con il medesimo ruolo prende il nome di Dwan ed \u00e8 interpretato da Jessica Lange. Nel film di animazione \"The Mighty Kong\" del 1988 ha la voce di Jodi Benson. Ann Darrow appare nelle storie a fumetti originali ma non in altre produzioni cinematografiche o televisive su King Kong.\nBiografia.\nKing Kong (1933).\nNel film del 1933, Ann \u00e8 una donna disoccupata senzatetto vittima della Grande Depressione a New York. Appare nel film mentre per la fame cerca di rubare una mela, ma, notata dal fruttivendolo, viene salvata dal grande regista Carl Denham che, vista la bellezza della donna, le offre il ruolo da protagonista nel suo film. Ann accetta e viene accompagnata a bordo del piroscafo S.S Venture, dove si innamora di Jack Driscoll, un primo ufficiale della nave, che inizialmente mostra disprezzo verso di lei ed ostenta misoginia, ma successivamente contraccambia i suoi sentimenti. Una volta arrivati all'isola del teschio, la ciurma si trova davanti ad una cerimonia dei nativi, che stanno offrendo una giovane ragazza alla loro divinit\u00e0, \"Kong\". Quando il capo degli indigeni nota Ann, che ha i capelli biondi, chiede a Denham di poterla barattare con sei donne della loro trib\u00f9. Denham rifiuta e la ciurma si rifugia sulla nave, ma durante la notte, Ann viene catturata dai nativi e offerta in sacrificio a Kong. Nonostante la paura di Ann, Kong si innamora di lei e la risparmia: lo scimmione la porta con s\u00e9 nella sua caverna situata in cima al monte a forma di teschio. Jack Driscoll, assieme a Carl Dhenam e gli altri marinai della nave partono alla ricerca della donna, dopo un lungo viaggio (durante il quale vengono assaliti da uno stegosauro e un brontosauro presentato come carnivoro), la meta \u00e8 raggiunta. Kong uccide 12 uomini della ciurma scaraventadoli gi\u00f9 da un tronco, ma Driscoll riesce comunque a soccorrere Ann, (che nel frattempo \u00e8 stata a sua volta salvata da Kong che ha ucciso un tirannosauro, un elasmosaurus serpentiforme ed uno pteranodonte che volevano divorarla). Quando Kong si rendende conto che \u00e8 sparita inizia a inseguire i due distruggendo ogni cosa davanti a s\u00e9, persino il grande portone e il villaggio dei nativi, qui per\u00f2, Carl Denham, con dei potenti Allucinogeni, cattura il gigante. Poco tempo dopo, Kong viene portato in America, e presentato a New York sotto forma di \"Ottava meraviglia del mondo\", Ann, sempre pi\u00f9 terrorizzata dall'enorme creatura, viene accompagnata sul palco dove viene circondata da fotografi, Kong, credendo che la stiano assalendo, distrugge le catene che lo bloccano e inizia a vagare per New York distruggendo edifici, auto e una sopraelevata della metropolitana. Inizia poi a cercare Ann frugando con le mani nei condomini, ma, aver esaminato (e scaraventato gi\u00e0 un palazzo) un'altra donna, trova Ann e la porta sulla cima dell'Empire State Building dove combatte con gli aeroplani, anche se questi alla fine hanno la meglio e lo scimmione viene ucciso; prima di morire e precipitare sulla strada sottostante, Kong adagia Ann su un cornicione del grattacielo e l'accarezza.\nKing Kong (1976).\nQui il suo nome \u00e8 Dwan, e il personaggio non appare fin dall'inizio. Dwan viene scoperta da una nave che trasporta petrolio, la donna si trova su un canotto in mezzo all'oceano, completamente bagnata e addormentata, poco dopo, una volta svegliata, la donna racconta del suo incidente subito su uno yacht, Dwan si unisce all'equipaggio della nave e sbarca con loro su un'isola sconosciuta, dove verr\u00e0 offerta in sposa a Kong, inizialmente Dwan \u00e8 terrorizzata e fugge via, anche se ogni tentativo si dimostra invano, successivamente i due sviluppano un rapporto d'amicizia, che pi\u00f9 tardi diventer\u00e0 amore. Dwan viene salvata, Kong la insegue ma cade in una trappola realizzata proprio per catturarlo, la bestia viene portata a New York dove fugge e rapisce Dwan per portarla sulle Torri Gemelle ma qui degli elicotteri lo uccidono davanti a Dwan che si rattrista e piange per l'accaduto. Le sue origini prima del film erano sconosciute, tranne per il fatto che i suoi genitori la chiamavano Dwan per darle unicit\u00e0, ed \u00e8 un'aspirante attrice. Ha i capelli biondi e, rispetto all'originale Ann Darrow, \u00e8 schietta, ingenua, loquace, eccitabile e melodrammatica.\nKing Kong (2005).\nIn questo film, il personaggio di Ann Darrow \u00e8 pi\u00f9 dettagliato, lavora come attrice in un piccolo teatro di New York, ma poco dopo, per via della grande depressione, perde il lavoro assieme a dei suoi amici, non sapendo cosa fare, la donna domanda lavoro ad un suo conoscente benestante, ma l'uomo le risponde che non pu\u00f2 fare nulla per lei e le consiglia di lavorare in un bordello per la sua bellezza, la ragazza ci pensa ma subito dopo cambia idea, passa davanti a un fruttivendolo e nota che il proprietario \u00e8 distratto, disperata, Ann ruba una mela, ma viene scoperta. Carl Denham nota la scena e, notata la bellezza della ragazza, trova una scusa per liberarla dai guai, dopo l'uomo accompagna Ann in un ristorante dove la invita a diventare la protagonista del suo film, anche qui, la donna rifiuta, ma cambia subito idea quando gli viene detto che lavorer\u00e0 con Jack Driscoll, uno scrittore famoso. Ann accetta e sale a bordo della Venture, dopo giorni di navigazione la nave arriva all'isola del teschio, un gruppo di persone, tra cui Ann, Jack e Carl approda con una barca sulle coste dell'isola dove verranno assaliti dai nativi, il gruppo fugge e ritorna sulla nave, ma qui Ann viene rapita e offerta in sacrificio a Kong, il dio dei nativi. La bestia la prende fra le sue mani e la porta via ma Ann riesce a sfruttare la sua collana di ossa affilate per liberarsi e fuggire via, ma Kong la cattura di nuovo, Ann sviene e si risveglia il mattino seguente accanto allo scimmione, la donna sfrutta i suoi numeri da cabarettista per intrattenere Kong e fuggire. Pi\u00f9 tardi incontra un \"Vastatosaurus rex\" (un mostruoso discendente del Tyrannosaurus rex) che cercher\u00e0 di mangiarla ma verr\u00e0 salvata da Kong, col tempo fra i due nasce un breve rapporto d'amore che terminer\u00e0 quando Ann verr\u00e0 salvata da Jack, Kong, infuriato li raggiunge sulle coste dell'isola dove viene catturato e stordito da Carl Denham, che lo porter\u00e0 a New York per presentarlo davanti al mondo, mentre Ann, tornata anche lei, trova lavoro come ballerina, durante uno spettacolo la donna dovr\u00e0 lasciare il palco per tornare da Kong, che, fuggito dal teatro, la cerca disperatamente. Finalmente i due si incontrano e Kong si arrampica sul grattacielo pi\u00f9 grande di New York: L'Empire State Building, qui la bestia verr\u00e0 uccisa dagli aeroplani ma prima di morire lascia Ann sulla terrazza del grattacielo, dopo Jack la raggiunger\u00e0 per consolarla e condividere il suo amore con lei."}
{"id": "3222046", "revid": "309289", "url": "https://it.wikipedia.org/wiki?curid=3222046", "title": "Erofej Pavlovi\u010d", "text": "Erofej Pavlovi\u010d \u00e8 una cittadina della Russia estremo-orientale, situata nella oblast' dell'Amur. Dipende amministrativamente dal \"rajon\" Skovorodinskij.\nSorge nella parte nordoccidentale della \"oblast'\", sulle sponde del fiume Urka (affluente dell'Amur), lungo la ferrovia Transiberiana.\nLa cittadina prende il nome da Erofej Pavlovi\u010d Chabarov, esploratore russo che viaggi\u00f2 per le regioni dell'estremo oriente russo nel XVII secolo."}
{"id": "3222048", "revid": "287204", "url": "https://it.wikipedia.org/wiki?curid=3222048", "title": "Erofej Pavlovic", "text": ""}
{"id": "3222049", "revid": "80339", "url": "https://it.wikipedia.org/wiki?curid=3222049", "title": "Yerofei Pavlovich", "text": ""}
{"id": "3222050", "revid": "339392", "url": "https://it.wikipedia.org/wiki?curid=3222050", "title": "Strada statale 17 dell'Appennino Abruzzese e Appulo Sannitico", "text": ""}
{"id": "3222052", "revid": "1543377", "url": "https://it.wikipedia.org/wiki?curid=3222052", "title": "Donald Dupree, Sr.", "text": "Biografia.\nAi V Giochi olimpici invernali (edizione disputatasi nel 1948 a Sankt Moritz, Svizzera) vinse la medaglia di bronzo nel Bob a quattro con i connazionali Thomas Hicks, James Bickford e William Dupree partecipando per la nazionale statunitense I, meglio di loro la nazionale belga a l'altra statunitense (medaglia d'argento e medaglia d'oro).\nIl tempo totalizzato fu di 5:21,5 la distanza dagli altri due tempi fu breve: 5:20,1, e 5:21,3. Anche suo fratello Bill Dupree militava nella stessa disciplina.\nInoltre ai campionati mondiali vinse una medaglia d'argento:"}
{"id": "3222058", "revid": "420721", "url": "https://it.wikipedia.org/wiki?curid=3222058", "title": "Numero Kemler", "text": ""}
{"id": "3222069", "revid": "1573940", "url": "https://it.wikipedia.org/wiki?curid=3222069", "title": "Bureja (citt\u00e0)", "text": "Bureja \u00e8 una cittadina dell'estremo oriente russo, situata nella oblast' dell'Amur. Dipende amministrativamente dal \"rajon\" Burejskij.\nSorge nella parte meridionale della \"oblast'\", lungo il fiume omonimo; \u00e8 una fermata della ferrovia Transiberiana."}
{"id": "3222070", "revid": "22475", "url": "https://it.wikipedia.org/wiki?curid=3222070", "title": "Jos\u00e9 Ra\u00fal Capablanca", "text": "Biografia.\nUn esordio precoce.\nJos\u00e9 Ra\u00fal Capablanca, secondo figlio sopravvissuto di un ufficiale dell'esercito spagnolo, Jos\u00e9 Mar\u00eda Capablanca, nacque all'Avana il 19 novembre 1888. Jos\u00e9 Ra\u00fal si interess\u00f2 agli scacchi gi\u00e0 a quattro anni, guardando giocare il padre e avendo anche intravisto nelle strade della citt\u00e0 il grande giocatore russo Michail \u010cigorin, impegnato nel match con il campione del mondo in carica Wilhelm Steinitz. A questo proposito scrisse: \u00abLa capacit\u00e0 dell'uomo verso una qualunque attivit\u00e0 si manifesta normalmente nella prima et\u00e0, per un fatto eccezionale che lo fa andare oltre i suoi abituali interessi. Cos\u00ec successe a me, durante uno degli storici incontri fra Steinitz e \u010cigorin.\u00bb\nLo stesso Capablanca racconta i suoi inizi nel libro \u201cMy Chess Career\u201d. Il piccolo Ra\u00fal, assistendo a una partita del padre, a una sua mossa irregolare aveva esclamato: \"\u201cPap\u00e0, hai fatto una mossa irregolare col cavallo!\u201d\". I giocatori, sorridendo al bambino, avevano continuato a giocare ma, alla conclusione della partita, il padre aveva domandato al piccolo cosa sapesse di scacchi. Il fanciullo, dopo aver ripristinato la posizione sulla scacchiera, indic\u00f2 al padre l'errore fatto. \"\u201cCaramba!\u201d\" esclam\u00f2 il padre stupito: \"\u201cMa sai giocare a scacchi?\u201d\" e Jos\u00e9lito aveva risposto con decisione: \"\u201cYo te doy la salida!\u201d\" (Io ti batto!).\nA nove anni cominci\u00f2 a frequentare, alla domenica, il circolo scacchistico dell'Avana, dove i migliori giocatori erano ancora i vecchi Golmayo e Vazquez. Nel 1899 divenne campione cubano Juan Corzo, con il quale un talento precoce come quello di Jos\u00e9 Ra\u00fal non poteva non confrontarsi: l'incontro si tenne nel novembre-dicembre 1901 e si concluse con la vittoria del tredicenne Capablanca con 4 vittorie e 3 sconfitte su 13 partite.\nDiplomatosi nel 1904, la famiglia lo mand\u00f2 a New York per imparare l'inglese e prepararsi agli studi universitari; nel 1906 si iscrisse alla facolt\u00e0 di ingegneria chimica della Columbia University, ma ammise pi\u00f9 tardi di essersi dedicato soprattutto allo sport e, naturalmente, al gioco degli scacchi nel prestigioso Manhattan Chess Club, tanto da non concludere mai gli studi universitari. \nConvinto dei propri mezzi, progettava gi\u00e0 una carriera internazionale da tenere anche nella vecchia Europa, dove si concentravano i migliori giocatori del tempo. A questo proposito scrive: \"Considerando il mio stile negli anni 1906-1908, ci furono grandi progressi: nell'apertura acquisii una forza magistrale, per quanto inferiore al dovuto, perch\u00e9 realizzai spesso piani poco efficaci, quando avrei dovuto invece effettuare mosse semplici e precise; migliorai nel mediogioco, con combinazioni pi\u00f9 profonde ed esatte e giocai i finali con sufficiente precisione, raggiungendo quella maestr\u00eca che distingue ogni maestro di scacchi\".\nNel 1909 venne organizzato il match con lo statunitense Frank Marshall, uno dei pi\u00f9 forti maestri del mondo e il miglior giocatore del continente (nel 1904 fu vincitore del grande torneo di Cambridge Springs). Capablanca trionf\u00f2 con otto vittorie e una sconfitta su ventitre partite. Nel libro gi\u00e0 citato, Capablanca commenta cos\u00ec questa vittoria: \"La cosa pi\u00f9 sorprendente fu che giocai con lui senza conoscere la teoria delle aperture n\u00e9 consultare alcun libro... tutto il mio bagaglio teorico si fondava sulla pratica del gioco... questa vittoria mi mise nel gruppo dei maggiori maestri e rivel\u00f2 i miei difetti nell'apertura e la mia bravura nelle posizioni \"semplici\". La mia forza si manifest\u00f2 nelle combinazioni del mediogioco e nei finali, dove sono migliore di ogni altro giocatore\". \nNel 1910 si spos\u00f2 con la cubana Gloria Simoni Beautucourt, dalla quale avr\u00e0 una figlia e un figlio che chiam\u00f2 Jos\u00e9 Ra\u00fal; ne divorzier\u00e0 nel 1937 per sposare l'anno dopo la georgiana Olga Chagodaev, che aveva conosciuto nel 1934 a New York. \nVisse soprattutto a New York, e qui partecip\u00f2 nel 1910 al campionato dello Stato di New York, che vinse con sette vittorie su sette partite. L'anno dopo, al campionato degli Stati Uniti, si classific\u00f2 secondo con otto vittorie e una sconfitta su dodici partite, superato da Marshall. \nNel 1911 partecip\u00f2 per la prima volta a un grande torneo internazionale in Europa, a San Sebasti\u00e1n in Spagna, al quale parteciparono quasi tutti i migliori giocatori del momento, tranne il campione del mondo Lasker. Ottenne il primo posto con 6 vittorie e una sola sconfitta (contro Akiba Rubinstein) su quattordici partite.\nIl maestro austriaco Rudolf Spielmann cos\u00ec descrisse il maestro cubano: \nPretendente al titolo.\nAlla fine del 1911 invit\u00f2 ufficialmente il campione del mondo Lasker a disputare un incontro valido per il titolo. Questi impose condizioni inaccettabili - lo sfidante avrebbe dovuto vincere due partite in pi\u00f9 per ottenere il titolo - e le trattative si interruppero; a quel tempo, non esisteva una federazione internazionale del gioco degli scacchi che gestisse lo svolgimento dei campionati mondiali e la messa in palio del titolo era a discrezione del detentore.\nNel 1913 partecip\u00f2 a un torneo a L'Avana, dove si classific\u00f2 secondo, superato da Marshall, e a quattro brevi tornei newyorkesi, che vinse facilmente. Nel novembre giunse in Europa per partecipare a incontri non ufficiali e sessioni di simultanee in diverse citt\u00e0 finch\u00e9, fra aprile e maggio del 1914, prese parte a San Pietroburgo a un grande torneo internazionale che vedeva presenti tutti i migliori giocatori del tempo. Il torneo aveva una formula singolare: tutti e undici i partecipanti giocarono un girone all'italiana e successivamente i primi cinque si affrontarono in un doppio girone finale. La classifica finale era data dalla somma dei punti conseguiti nelle due fasi del torneo. Capablanca vinse il girone preliminare con un punto e mezzo di vantaggio su Lasker e Tarrasch e incominci\u00f2 quindi la fase finale nel ruolo di favorito. In vantaggio di un punto e mezzo all'inizio del secondo girone, incontr\u00f2 per la terza volta Lasker, che, con il Bianco, impiant\u00f2 una partita \"tranquilla\", una variante di cambio della partita spagnola. Probabilmente convinto di condurre in porto una patta, Capablanca gioc\u00f2 in modo passivo e cadde in una posizione svantaggiosa che lo port\u00f2 alla sconfitta. Nel turno seguente, contro Tarrasch, commise un grave errore e perse nuovamente, venendo superato da Lasker, che vincendo le ultime due partite conquist\u00f2 cos\u00ec il primo premio con mezzo punto di vantaggio su Capablanca.\nCon lo scoppio della Prima guerra mondiale l'attivit\u00e0 scacchistica in Europa si ferm\u00f2. Capablanca, negli Stati Uniti, vinse facilmente i tornei di New York del 1915, 1916 e 1918; nella primavera del 1919 vinse un incontro individuale contro il serbo Kosti\u0107 e nell'autunno fu ad Hastings, in Inghilterra, per partecipare al torneo che festeggiava la vittoria contro la Germania e i suoi alleati; mancavano naturalmente i giocatori dei paesi vinti e Capablanca si classific\u00f2 primo con 10 vittorie e una patta su 11 partite.\nCampione del mondo.\nAi primi del 1920 iniziarono estenuanti trattative con Lasker per organizzare l'incontro valido per il titolo mondiale. Alla fine, ottenuto un ingaggio di 11.000 dollari, il cinquantaduenne Lasker, campione del mondo da ventisette anni, accett\u00f2 di giocare all'Avana su un limite di ventiquattro partite; il torneo inizi\u00f2 il 15 marzo 1921, ma bastarono quattordici partite: il 27 aprile Lasker abbandon\u00f2 il torneo dopo averne perdute quattro, con dieci patte, lamentando problemi di salute. Capablanca era campione del mondo.\nLasker comment\u00f2 cos\u00ec l'incontro: \"Questo match, che mi ha procurato difficolt\u00e0 quali nessun altro, \u00e8 stato per me un piacere scacchistico. Circostanze estrinseche mi furono veramente sfavorevoli, ma il gioco di Capablanca mi pose legittimi problemi. Le sue mosse sono chiare, logiche e vigorose, non hanno nulla di occulto o di artificioso, vi si avverte il suo pensiero, anche quando vorrebbe essere astuto. Giochi per vincere, per pattare o tema di perdere, le sue mosse lasciano vedere chiaramente quel che sente. Con tutto questo, se le sue mosse sono trasparenti, non sono per niente facili da trovare e a volte sono profonde. Capablanca non ama le complicazioni n\u00e9 le avventure: preferisce sapere prima dove andare. La sua profondit\u00e0 non \u00e8 quella di un poeta, ma quella di un matematico, il suo spirito \u00e8 romano, non greco. Le combinazioni di Anderssen e \u010cigorin furono realizzate in situazioni particolari, in esse si manifestavano i loro caratteri individuali; quelle di Capablanca possono essere previste con varie mosse d'anticipo, perch\u00e9 si basano sui principi generali del gioco\".\nNell'agosto 1922 partecip\u00f2, per la prima volta nella veste di campione del mondo, all'importante torneo internazionale di Londra, che vinse facilmente, davanti ad Alechin, con undici vittorie e quattro pareggi su quindici partite. Il maestro Tartakover, partecipante al torneo, cos\u00ec lo giudic\u00f2: \"Capablanca domina meravigliosamente la tecnica scacchistica, grazie al suo focoso carattere cubano, influenzato da un pratico istinto americano. Il suo gioco \u00e8 impeccabile, la sua mente lavora con una precisione straordinaria, la sua rapida capacit\u00e0 di previsione scopre le sottigliezze di ogni posizione complessa\".\nDurante il torneo, Capablanca stabil\u00ec le regole del futuro campionato mondiale: tra l'altro, si sarebbe giocato fino alle 6 partite vinte e al campione uscente sarebbero stati garantiti 10.000 dollari e i rimborsi di spese di viaggio e alloggio.\nGi\u00e0 nel novembre ricevette una sfida da Rubinstein, che non riusc\u00ec per\u00f2 a raccogliere il denaro sufficiente. L'anno dopo fu Alechin a contattare uomini d'affari americani per ottenere il finanziamento necessario; questi rifiutarono, ma finanziarono un torneo che si svolse a New York (vedi Torneo di New York 1924). Vinse il vecchio Lasker, davanti a Capablanca, che collezion\u00f2 dieci vittorie, nove patte e sub\u00ec la prima sconfitta dopo otto anni contro il cecoslovacco Richard R\u00e9ti. Terzo fu Alechin.\nL'anno dopo partecip\u00f2 al Torneo internazionale di Mosca, il primo grande torneo organizzato in Unione Sovietica; si classific\u00f2 terzo, dietro al russo Bogoljubov e all'eterno Lasker, con 9 vittorie e 2 sconfitte (contro gli allora pressoch\u00e9 sconosciuti maestri russi Il'in-\u017denevskij e Verlins'kyj). In questo torneo si manifestarono i difetti di Capablanca: trascur\u00f2 la preparazione fisica e teorica e non si allenava giornalmente, confidando nella sua esperienza e nella sua grande tecnica.\nAlechin, qualche anno dopo, diede l'analisi forse pi\u00f9 precisa del gioco del campione cubano: \"\u2026 col passare degli anni, tese alla semplificazione del gioco, utilizzando mezzi strettamente tecnici, che eliminavano quel vivace spirito manifestato nei tornei di San Sebasti\u00e1n e di San Pietroburgo negli anni 1911 e 1914\u2026 in una partita, quando il pensiero matematico lascia il posto alla pura arte, si rivela la virt\u00f9 che diede a Capablanca una fama quasi leggendaria: il suo giudizio strategico pressoch\u00e9 esatto e la sorprendente rapidit\u00e0 con la quale valuta tatticamente la posizione\u2026 vi sono pericoli psicologici in questa virt\u00f9: la capacit\u00e0 di vedere quasi di colpo una serie di circostanze tattiche, esistenti in ogni posizione complessa, produce una tale fiducia in s\u00e9 stesso da indurlo a credere erroneamente che le mosse ritenute immediatamente buone siano sicuramente le migliori; in questo modo, il suo gioco perde in profondit\u00e0 quel che acquista in agilit\u00e0. Questa costante rinuncia a cercare la vera mossa adeguata caratterizz\u00f2 la sua arte creativa dal 1922 al 1927\".\nLo stesso Capablanca se ne rese conto, giustificandosi: nel 1937 scrisse che \u201clo stile del mio gioco attuale non corrisponde a quello dei miei primi anni. Tendendo alla semplicit\u00e0, gioco con cautela ed evito ogni rischio. Questo atteggiamento \u00e8, secondo me, giusto, perch\u00e9 l'eccesso di audacia \u00e8 contrario alla natura degli scacchi, che non sono un gioco d'azzardo ma un confronto essenzialmente intellettuale fondato su basi logiche\u201d.\nNel 1926 vinse facilmente il modesto torneo di Lake Hopatkong; nel frattempo Alechin ottenne che il governo argentino finanziasse e organizzasse il campionato del mondo da tenersi a Buenos Aires fra lui e Capablanca entro il 1927. Quasi a preparazione dell'imminente campionato, il 19 febbraio 1927 si disput\u00f2 un torneo a New York fra Capablanca, Alechin, Vidmar, Marshall, Spielmann e Nimzowitsch: Capablanca trionf\u00f2, senza subire sconfitte e battendo nettamente Alechin, che si classific\u00f2 secondo.\nLa perdita del titolo mondiale.\nQuando, il 16 settembre 1927, i due grandi avversari si sedettero nel circolo degli scacchi di Buenos Aires, le previsioni di vittoria erano tutte per Capablanca, che aveva dimostrato nell'ultimo torneo di New York di essere il pi\u00f9 forte di tutti, mentre Alechin, fino ad allora, non aveva mai vinto una partita con il cubano, anche se aveva ottenuto grandi successi in altri tornei. Il russo si era limitato a commentare: \"Non so come potr\u00f2 vincere sei partite con Capablanca, ma non so nemmeno come potr\u00e0 farlo lui\". E la prima partita sembr\u00f2 dargli ragione, perch\u00e9 Alechin vinse con il Nero; Capablanca recuper\u00f2 alla terza partita e pass\u00f2 in vantaggio nella settima. Tutto sembrava avviarsi nei binari previsti, ma Alechin vinse l'undicesima e, forse demoralizzato per i molti errori commessi, Capablanca perse anche la successiva.\nSul 3-2 per Alechin, seguirono otto patte; nella ventunesima Capablanca perse la pazienza, complic\u00f2 il gioco e fin\u00ec col perdere; nella ventisettesima commise un clamoroso errore e perse l'occasione di vincere, ma vinse la ventinovesima. Sul 4\u20133 sembr\u00f2 che l'incontro potesse riequilibrarsi, ma, dopo due patte, Alechin vinse la trentaduesima e Capablanca croll\u00f2: pattata la successiva, perse la trentaquattresima e il titolo, e non ebbe pi\u00f9 l'occasione di una rivincita, perch\u00e9 Alechin non gliela concesse mai.\nAnni dopo, Capablanca afferm\u00f2 che fu stordito dall'enorme forza di resistenza di Alechin; questi, poche settimane prima della morte, dir\u00e0: \"Perch\u00e9 Capablanca perse il titolo? Confesso che fino a oggi non ho potuto rispondere a questa domanda, dal momento che, nel 1927, non credevo di poter vincere. Forse sopravvalut\u00f2 le sue forze, dopo la sua travolgente vittoria nel torneo di New York, e sottovalut\u00f2 le mie\".\nAlla ricerca della corona perduta.\nDal 1928 al 1929 gioc\u00f2 con una frequenza come mai gli era accaduto: nel 1928 fu secondo a Kissingen, dietro a Bogoljubov, e primo a Berlino e a Budapest; nel 1929 fu primo a Ramsgate, Barcellona, Budapest ed Hastings e secondo a Karlovy Vary (dove fu in testa per quasi tutto il torneo, ma, a causa di una sconfitta con Spielmann al penultimo turno, fu superato sul filo di lana da Nimzowitsch); chiese la rivincita ad Alechin, che gli rispose di aver gi\u00e0 organizzato un incontro con Bogoljubov e che poi comment\u00f2: \"A Kissingen, Capablanca ha giocato come a Buenos Aires; sono convinto che non pu\u00f2 far meglio\".\nNimzowitsch \u2013 che non vinse mai una partita contro il cubano - nel commento al torneo di Karlsbad scrisse: \"In generale, il risultato ottenuto da Capablanca non \u00e8 quello che lui sperava. E non torneranno i tempi dorati in cui si potevano evitare le complicazioni e conseguire in questo modo i primi premi. Giochi, signor Capablanca, le sue partite col profondo contenuto con cui gioc\u00f2 la sua con me; allora uscir\u00e0 certamente vincitore nelle competizioni perch\u00e9, ai giorni nostri, non si ottiene nulla pretendendo di semplificare rapidamente il gioco\". Per Alechin invece, \"Capablanca rivel\u00f2 spirito combattivo e ricchezze di idee, ma ebbe poca fantasia tattica... egli difetta di un'importante condizione che, con altre, determina la potenza scacchistica: l'inflessibile attenzione che isola completamente il giocatore dall'esterno\".\nDal 1931 al 1934 non gioc\u00f2 alcuna partita, ma si dedic\u00f2 allo studio delle nuove aperture. Forse con nuove speranze, alla fine del 1934 giunse in Inghilterra per partecipare al tradizionale torneo di Capodanno di Hastings; su 10 partecipanti si classific\u00f2 solo quarto, con quattro vittorie e due sconfitte; un risultato modesto che si ripet\u00e9 nel 1935 a Mosca, ancora quarto, con due sconfitte, una subita dal giovane russo Rjumin e l'altra dal sessantacinquenne Lasker, che si classific\u00f2 terzo. I due modesti tornei di Margate in Inghilterra, a cui partecip\u00f2 nel 1935 e 1936, lo videro al secondo posto.\nL'inattesa perdita del titolo mondiale da parte di Alechin a favore dell'olandese Euwe, nel 1935, sembr\u00f2 rianimare le sue speranze, tanto che nel 1936 vinse brillantemente il torneo di Mosca, imbattuto con otto vittorie su diciotto partite e, nell'agosto, quello di Nottingham, a pari merito con la grande speranza russa Botvinnik, prendendosi anche la grande soddisfazione di battere Alechin, che incontrava per la prima volta dai tempi del campionato di Buenos Aires.\nOra giocava con maggiore aggressivit\u00e0, ma solo con gli avversari pi\u00f9 deboli; tuttavia era nuovamente ritenuto in grado di poter aspirare al massimo titolo: doveva solo aspettare il risultato dell'incontro di rivincita fra Euwe e Alechin. Se l'olandese avesse vinto\u2026 ma non fu cos\u00ec: Alechin si riprese il titolo nel 1937 e le speranze di Capablanca di poter ancora disputare un incontro mondiale tramontarono definitivamente.\nGli ultimi anni.\nNel novembre 1938, la AVRO, l'emittente radiofonica olandese, organizz\u00f2 un grande torneo, noto come AVRO 1938, al quale parteciparono gli otto migliori giocatori del momento: vinsero i giovani Keres e Fine; nel giorno del suo cinquantesimo compleanno, Capablanca perse con Alechin in quella che rester\u00e0 l'ultima partita giocata fra i due grandi campioni; il suo risultato finale nel torneo fu un deludente settimo posto.\nSi manifestarono i primi sintomi di sclerosi cerebrale; nel 1939 fu secondo nel piccolo torneo di Margate e fu capitano della squadra cubana alle Olimpiadi di Buenos Aires, dove vinse sei partite su undici senza sconfitte, vincendo la medaglia d'oro individuale in prima scacchiera. Durante le Olimpiadi scoppi\u00f2 la Seconda guerra mondiale e naturalmente ogni attivit\u00e0 scacchistica si arrest\u00f2.\nLa sera del 7 marzo 1942, mentre stava analizzando una partita al circolo di scacchi di Manhattan, si sent\u00ec male: soccorso immediatamente dal dottor Eli Moschcowitz, membro del club, fu trasportato nell'ospedale del Monte Sinai, lo stesso dove l'anno prima era morto Lasker. Capablanca mor\u00ec verso le 6:00 della mattina successiva, per ictus cerebrale. I suoi resti riposano all'Avana nel cimitero di Col\u00f3n. Sulla tomba, posta nel viale principale, c'\u00e8 una sola scritta \"Capablanca\". Un re di marmo bianco adorna la sepoltura.\nAlechin, che gli sopravviver\u00e0 quattro anni, morendo alla stessa et\u00e0 di 54 anni, avendo giocato con lui quarantasette partite, con sette vittorie e nove sconfitte, scriver\u00e0 di lui: \"Con la sua morte abbiamo perduto un grande genio, quale mai ci fu e mai pi\u00f9 ci sar\u00e0\".\nIn tutta la sua carriera Capablanca gioc\u00f2 oltre 600 partite ufficiali, in tornei e incontri, contro avversari di livello magistrale, perdendone soltanto 35. Non considerando gli anni della sua estrema giovinezza, da quando divenne un affermato maestro solo quattro giocatori (Alechin, Lasker, Spielmann e Marshall) sono stati capaci di vincergli pi\u00f9 di una partita. Se escludiamo il russo Il'in\u2013\u017denevskij, l'ucraino Verlins'kyj e il pakistano Sultan Khan (che sconfissero il cubano nell'unica partita disputata con lui), l'unico giocatore con cui Capablanca ha uno score negativo \u00e8 Paul Keres (una sconfitta e cinque pareggi); il suo bilancio \u00e8 in parit\u00e0 con Botvinnik, Spielmann, Rubinstein, Samuel Reshevsky, Ruben Fine, Andor Lilienthal e Erich Eliskases. Con tutti gli altri maggiori giocatori del suo tempo, Capablanca ha un bilancio nettamente positivo.\nCapablanca era fortissimo anche nel gioco \"rapid\" e \"blitz\". In un torneo rapid giocato al Marshall Chess Club di New York il 6 dicembre 1933, vinse con il punteggio pieno di 9/9. Al secondo posto si classificarono Fine e Reshewsky con 7/9. Nel 1914 gioc\u00f2 un match \"blitz\" di 10 partite a Berlino contro Lasker, vincendo 6\u00bd\u20133\u00bd; al termine del match Lasker gli disse: \u201c\"It is remarkable, you never seem to make a mistake\"\u201d.\nDal 1962 si gioca annualmente a Cuba un grande torneo internazionale in suo onore, il Capablanca Memorial.\nRisultati con alcuni avversari.\nSono considerate solo le partite ufficiali di torneo o match.\nOpere.\nCapablanca scrisse anche alcuni libri che ebbero larga diffusione e traduzioni in pi\u00f9 lingue:\nDa alcune sue conversazioni alla radio di New York fu tratto:"}
{"id": "3222074", "revid": "486946", "url": "https://it.wikipedia.org/wiki?curid=3222074", "title": "Legge salva-Previti", "text": ""}
{"id": "3222076", "revid": "1793900", "url": "https://it.wikipedia.org/wiki?curid=3222076", "title": "Xerox Tower", "text": "La Xerox Tower \u00e8 un grattacielo situato a Rochester (New York). \u00c8 l'edificio pi\u00f9 alto di Rochester, con un'altezza di 135 metri e con 30 piani, seguito dal Bausch &amp; Lomb Place di 122\u00a0m. Qui risiede la sede principale dell'azienda Xerox Corporation. L'edificio comprende solo uffici."}
{"id": "3222079", "revid": "110157", "url": "https://it.wikipedia.org/wiki?curid=3222079", "title": "Novoburejskij", "text": "Novoburejskij \u00e8 una cittadina della Russia estremo-orientale, situata nella oblast' dell'Amur. Dipende amministrativamente dal \"rajon\" Burejskij, del quale \u00e8 il capoluogo.\nSorge nella parte meridionale della \"oblast'\", lungo il fiume omonimo; \u00e8 una fermata della ferrovia Transiberiana."}
{"id": "3222080", "revid": "300067", "url": "https://it.wikipedia.org/wiki?curid=3222080", "title": "Lake Wales (Florida)", "text": ""}
{"id": "3222081", "revid": "80339", "url": "https://it.wikipedia.org/wiki?curid=3222081", "title": "Novobureysky", "text": ""}
{"id": "3222082", "revid": "486946", "url": "https://it.wikipedia.org/wiki?curid=3222082", "title": "Legge salva Previti", "text": ""}
{"id": "3222088", "revid": "118844973", "url": "https://it.wikipedia.org/wiki?curid=3222088", "title": "Unione Sportiva Alessandria Calcio 1980-1981", "text": "Questa pagina raccoglie le informazioni riguardanti l'Unione Sportiva Alessandria Calcio nelle competizioni ufficiali della stagione 1980-1981.\nStagione.\nNella stagione 1980-1981 l'Alessandria disput\u00f2 il suo primo campionato di Serie C2, ottenendo secondo posto e promozione.\nOrganigramma societario.\nArea direttiva\nArea tecnica\nArea sanitaria"}
{"id": "3222092", "revid": "479087", "url": "https://it.wikipedia.org/wiki?curid=3222092", "title": "Legge sulla semplificazione amministrativa", "text": ""}
{"id": "3222093", "revid": "89688", "url": "https://it.wikipedia.org/wiki?curid=3222093", "title": "TSPO", "text": ""}
{"id": "3222096", "revid": "479087", "url": "https://it.wikipedia.org/wiki?curid=3222096", "title": "Leggi sulla semplificazione amministrativa", "text": ""}
{"id": "3222097", "revid": "89688", "url": "https://it.wikipedia.org/wiki?curid=3222097", "title": "Tekla Badarzewska", "text": ""}
{"id": "3222100", "revid": "2043462", "url": "https://it.wikipedia.org/wiki?curid=3222100", "title": "Maria Giuseppina di Borbone-Spagna", "text": "Biografia.\nLa \"Principessa Maria Giuseppina di Napoli e Sicilia\" nacque a Gaeta. Ricev\u00e9 il nome della nonna materna, Maria Giuseppa d'Austria. Suo padre era stato Re di Napoli e Sicilia come parte di un'unione personale sin dal 1734. I suoi genitori si erano sposati nel 1738 e Maria Giuseppina fu la loro prima figlia a sopravvivere oltre i 5 anni di et\u00e0. Quarto figlio dei suoi genitori, al momento della sua nascita aveva una sorella maggiore Maria Isabella Anna (1743\u20131749)\nNel 1759, con l'ascesa del padre al trono di Spagna, Maria Giuseppina assunse il titolo di infanta e di Altezza Reale. Nel 1768, morta la regina di Francia Maria Leszczy\u0144ska, si pens\u00f2 di darla in moglie al re Luigi XV, ma il progetto non and\u00f2 a buon fine (Luigi XV rifiut\u00f2 a causa della troppo giovane et\u00e0 della ragazza, che aveva allora 24 anni) e la principessa non si spos\u00f2 mai: dopo la morte di Carlo III nel 1788, rimase a vivere presso suo fratello, re Carlo IV, nella corte di Madrid dominata dalla cognata, Maria Luisa di Parma, nipote proprio di Luigi XV.\nMor\u00ec all'et\u00e0 di 57 anni e venne sepolta nel Monastero dell'Escorial in San Lorenzo de El Escorial."}
{"id": "3222110", "revid": "1543377", "url": "https://it.wikipedia.org/wiki?curid=3222110", "title": "William Dupree", "text": "Biografia.\nAi V Giochi olimpici invernali (edizione disputatasi nel 1948 a Sankt Moritz, Svizzera) vinse la medaglia di bronzo nel Bob a quattro con i connazionali Thomas Hicks, Donald Dupree e James Bickford partecipando per la nazionale statunitense I, meglio di loro la nazionale belga a l'altra statunitense (medaglia d'argento e medaglia d'oro).\nIl tempo totalizzato fu di 5:21,5 la distanza dagli altri due tempi fu breve: 5:20,1, e 5:21,3.\nInoltre ai campionati mondiali vinse una medaglia di bronzo:\nEra il fratello di Donald Dupree ed ha combattuto nella seconda guerra mondiale."}
{"id": "3222112", "revid": "287204", "url": "https://it.wikipedia.org/wiki?curid=3222112", "title": "Cover Me", "text": "Cover Me \u00e8 il secondo singolo estratto dall'album \"Born in the U.S.A.\" del cantautore rock statunitense Bruce Springsteen.\nIl brano, scritto da Springsteen, in origine era destinato ad essere cantato da Donna Summer ma il produttore Jon Landau convinse Springsteen a registrarlo e pubblicarlo come singolo. Raggiunge il 7\u00ba posto nella Hot 100 di Billboard.\nSul retro del 45\" vi era il brano \"Jersey girl\", cover live di un brano di Tom Waits registrata alla \"Meadowlands Arena\" in New Jersey nel 1981.\nNella successiva uscita del 1988 il retro era \"Pink Cadillac\".\nLa canzone venne pubblicata su 12\" remix da Arthur Baker con una versione \"Undercover mix\" e con 2 versioni dub."}
{"id": "3222123", "revid": "701660", "url": "https://it.wikipedia.org/wiki?curid=3222123", "title": "Museo Witt", "text": " \nIl Museo Witt Monaco (MWM) contiene la pi\u00f9 grande collezione al mondo di falene. Il museo \u00e8 situato a Monaco di Baviera ed \u00e8 stato fondato da Thomas Witt nel 1980.\nLa raccolta consiste di 10 milioni di esemplari provenienti da tutte le parti del mondo."}
{"id": "3222126", "revid": "300067", "url": "https://it.wikipedia.org/wiki?curid=3222126", "title": "Havre de Grace (Maryland)", "text": ""}
{"id": "3222128", "revid": "300067", "url": "https://it.wikipedia.org/wiki?curid=3222128", "title": "Havre De Grace", "text": ""}
{"id": "3222129", "revid": "111319", "url": "https://it.wikipedia.org/wiki?curid=3222129", "title": "Bernard Chiarelli", "text": "Carriera.\nCon la Nazionale francese ha disputato solamente una partita amichevole contro la Svizzera nell'aprile 1958. Ha fatto parte della selezione classificatasi al terzo posto ai Mondiali di Svezia 1958, senza scendere mai in campo."}
{"id": "3222139", "revid": "125750140", "url": "https://it.wikipedia.org/wiki?curid=3222139", "title": "La badessa e le brache del prete", "text": "Delle brache della badessa o La badessa e le brache del prete \u00e8 una novella contenuta nel Decamerone di Giovanni Boccaccio. \u00c8 la seconda delle dieci novelle narrate durante la nona giornata, il secondo luned\u00ec dall'inizio delle vicende in cui \u00e8 ambientata l'opera.\nCome gi\u00e0 nel primo giorno il tema che pu\u00f2 essere trattato \u00e8 libero. Emilia infatti, la regina della giornata, dice che si pu\u00f2 raccontare di ci\u00f2 che pi\u00f9 piace (\"si ragiona ciascuno secondo che gli piace e di quello che pi\u00f9 gli aggrada\")\nLa novella della badessa \u00e8 raccontata da Elissa che sceglie di parlare delle astuzie amorose e di celebrare coloro che grazie all'ingegno sono riusciti a capovolgere una situazione sfavorevole a loro favore senza ripercussioni negative.\nTrama.\nLa novella \u00e8 ambientata in un Monastero lombardo - non nominato ma descritto come famosissimo - dove una giovane suora Isabetta, una ragazza di nobile origine e dalla rara bellezza, incontra un giorno un giovane di cui si innamora perdutamente, venendo ricambiata. I due per lungo tempo non possono incontrarsi (\"e non senza gran pena di ciascuno questo amore un gran tempo senza frutto sostennero\") ma alla fine Isabetta trova il modo di far entrare di nascosto nottetempo il giovane nella propria cella. Per diverso tempo questi incontri notturni non trovano ostacoli, ma una notte i due vengono scoperti dalle monache che, prese dalla gelosia, decidono di coglierli sul fatto e di smascherare Isabetta di fronte alla badessa, madonna Usimbalda.\nRecatesi dalla badessa, le monache le gridano dall'esterno di alzarsi, vestirsi e seguirle poich\u00e9 una suora sta violando le regole del convento. \nNon avrebbero potuto scegliere momento peggiore poich\u00e9 anche la badessa si trova in compagnia di un uomo, un prete che a volte giunge nelle sue stanze chiuso in un baule. Per evitare perci\u00f2 che le suore si accorgano di lui e che entrino nella sua stanza, senza accendere le luci la badessa si veste in fretta e furia, ponendosi per\u00f2 per errore sul capo le brache del prete al posto del velo. Uscita di corsa si fa portare nella cella dove si trovano i due amanti. Appena entrata nella cella, i due terrorizzati per essere stati scoperti rimangono immobili. Madonna Usimbalda, sotto gli occhi delle altre monache -felici che la ragazza fosse stata smascherata- comincia a rimproverare la giovane e a dirle che con la sua condotta ha per sempre disonorato quel monastero, conosciuto per la propria rispettabilit\u00e0 e santit\u00e0 e che per questo sarebbe stata severamente punita.\nMentre la badessa continua a inveire su di lei, Isabetta, che fino ad ora ha tenuto il capo abbassato in segno di penitenza, a un certo punto solleva lo sguardo notando cos\u00ec la strana cuffia della badessa. Capendo il fallo della badessa, riprende coraggio e chiede a essa di allacciarsi gentilmente la cuffia e poi di continuare. La badessa, che non riesce a comprendere tale richiesta, continua a sgridarla ma l'insistenza della ragazza \u00e8 tale che alla fine anche le altre suore alzano lo sguardo e vedono che la loro badessa porta in capo dei pantaloni da uomo.\nQuest'ultima, accortasi finalmente del suo errore, cambia subito la sua predica e dichiara che ai piaceri della carne \u00e8 impossibile resistere e che da quel momento chiunque avesse voluto avrebbe potuto godere dei favori di un uomo. Cos\u00ec Isabetta e la badessa tornano ai loro rispettivi amanti lasciando senza parole le altre suore.\nAdattamenti.\nNel XIX secolo la novella venne ripresa e adattata in un lepido poemetto milanese, in 41 ottave, di Tommaso Grossi, \"I bragh del confessor salven la monega. Novella\" (nota anche come \"I Colzon de Don Fotta Ciavenagh\"). Qui la giovane protagonista si chiama Isabella e non Isabetta, mentre la badessa si chiama Geltrude e non Usimbalda; inoltre il giovane amante della suora e il prete colto a letto con la badessa, anonimi nel Decamerone, si chiamano rispettivamente Battista e don Fotta Ciavenagh.\nLa novella \u00e8 presente anche nel \"Decameron\" di Pasolini, ma contrariamente alla altre nove che vi vengono esplicitamente rappresentate, essa \u00e8 introdotta con l'espediente narrativo di un cantastorie che Masetto si ferma ad ascoltare e che narra, in napoletano, proprio la vicenda di questa badessa.\n\"La badessa e le brache del prete\" \u00e8 una delle cinque novelle del \"Decameron\" scelte dai Fratelli Taviani per il loro film \"Maraviglioso Boccaccio\" del 2015."}
{"id": "3222145", "revid": "2060394", "url": "https://it.wikipedia.org/wiki?curid=3222145", "title": "Mauro Cristofani", "text": "Biografia.\nAllievo di Massimo Pallottino, fu docente all'Universit\u00e0 di Pisa, all'Universit\u00e0 di Siena e, da ultimo, all'Universit\u00e0 degli Studi di Napoli Federico II. Fu membro dell'Accademia Nazionale dei Lincei ed era particolarmente stimato tra gli eredi culturali di Pallottino. Nella sua carriera trentennale domin\u00f2 nei campi dell'archeologia etrusca e in particolare nell'epigrafia etrusca. Diresse l'Istituto per l'Archeologia Etrusco-Italica del Consiglio Nazionale delle Ricerche e fece parte del consiglio direttivo dell'Istituto Nazionale di Studi Etruschi ed Italici a Firenze.\nLa sua attivit\u00e0 incluse ricerche a Volterra, Populonia e Cerveteri. In Italia il Consiglio Nazionale delle Ricerche cre\u00f2 il Centro per l'archeologia etrusco-italica nel 1970, sotto la direzione di Massimo Pallottino: nel 1982, Cristofani divenne direttore del Centro, che nel 1990 prese il nome di Istituto per l'Archeologia Etrusco-Italica (dal 2013 afferente all'ISMA Istituto di studi sul Mediterraneo antico, per un periodo diretto da Alessandro Naso).\nNel 2001 il percorso di Cristofani \u00e8 stato ricordato con la presentazione di tre volumi che raccoglievano gli articoli, pubblicati tra il 1966 e il 1997, con il titolo di \"Scripta Selecta: trenta anni di studi archeologici sull'Italia preromana\", curati da Antonio Giuliano, Salvatore Settis e Fausto Zevi."}
{"id": "3222150", "revid": "223320", "url": "https://it.wikipedia.org/wiki?curid=3222150", "title": "Terminator - Future Shock", "text": ""}
{"id": "3222156", "revid": "292162", "url": "https://it.wikipedia.org/wiki?curid=3222156", "title": "Peregrinatio Egeriae", "text": ""}
{"id": "3222160", "revid": "204012", "url": "https://it.wikipedia.org/wiki?curid=3222160", "title": "Bill Dupree", "text": ""}
{"id": "3222163", "revid": "123968463", "url": "https://it.wikipedia.org/wiki?curid=3222163", "title": "Phil Karlson", "text": "Biografia.\nFiglio dell'attrice irlandese Lillian O'Brien, studi\u00f2 prima al Marshall High School, e poi seguendo il consiglio del padre al Loyola Marymount University, Los Angeles. Come regista, diresse Marilyn Monroe nel film \"Orchidea bionda\" (1948)."}
{"id": "3222166", "revid": "1305772", "url": "https://it.wikipedia.org/wiki?curid=3222166", "title": "Barbra Streisand (singolo)", "text": "Barbra Streisand \u00e8 un brano musicale nu-disco della coppia di DJ statunitensi Duck Sauce, distribuito nel Regno Unito il 10 ottobre 2010 per il mercato digitale legale e il 17 ottobre 2010 su disco fisico.\nHa riscosso un buon successo in tutto il mondo, diventando un tormentone e conquistando il primo posto in Austria, Svizzera, Belgio (Fiandre e Vallonia), Paesi Bassi, Norvegia, Repubblica Ceca e Scozia, e comparendo tra le prime dieci posizioni in Australia, Regno Unito, Francia, Italia, Irlanda e Germania.\nDescrizione.\nChiaro omaggio all'omonima cantante statunitense, Barbra Streisand, il brano si sviluppa sulla campionatura di \"Gotta Go Home\" del gruppo tedesco-caraibico Boney M., a sua volta cover del brano del 1973 \"Hallo Bimmelbahn\" dei Nighttrain, anch'essi tedeschi. La melodia principale \u00e8 stata scritta da Heinz Huth, cantante e chitarrista di quest'ultimo gruppo. Il disegno che copre la copertina del singolo \"Barbra Streisand\" \u00e8 ispirato alla foto dell'album \"Guilty\" della Streisand, ma ritrae ironicamente due paperi abbracciati.\nUtilizzo.\nNel 2011 la canzone \"Barbra Streisand\" viene riprodotta come sigla dello show televisivo statunitense \"How to Make It in America\" dell'emittente televisiva HBO. In questa nuova versione il titolo viene cambiato in \"Luis Guzm\u00e1n\" ed il video ritrae l'omonimo attore accompagnato anche da alcuni personaggi famosi tra i quali il DJ A-Trak (gi\u00e0 presente anche nel video della canzone originale) e Justin Bieber."}
{"id": "3222185", "revid": "62004", "url": "https://it.wikipedia.org/wiki?curid=3222185", "title": "Vuelta Ciclista Asturias", "text": ""}
{"id": "3222187", "revid": "1543377", "url": "https://it.wikipedia.org/wiki?curid=3222187", "title": "Material Adherence Experiment", "text": "Con Material Adherence Experiment (MAE) si indica un esperimento montato sul \"rover\" Sojourner e condotto su Marte nell'ambito della missione Mars Pathfinder, della NASA. Fu ideato per misurare l'accumulo giornaliero di polvere sul dorso del \"rover\" e la conseguente riduzione della capacit\u00e0 di conversione energetica dei pannelli fotovoltaici.\nL'attrezzatura era stata sviluppata, costruita e successivamente diretta dal Glenn Research Center.\nDescrizione.\nL'atmosfera di Marte \u00e8 ricca di polveri in sospensione e gi\u00e0 nel corso delle missioni \"Viking\" se ne era osservato l'accumulo sulle superfici dei due \"lander\". \"Mars Pathfinder\" \u00e8 stata la prima missione ad atterrare sul pianeta rosso dopo le \"Viking\" e la prima a fare uso di celle fotovoltaiche quali generatori di energia elettrica sulla superficie del pianeta. Era previsto che la resa energetica dei pannelli solari montanti sulla sonda e sul \"rover\" avrebbe subito delle riduzione a causa dell'accumulo di polvere sulle superfici, tuttavia non era noto n\u00e9 quanta polvere si sarebbe depositata, n\u00e9 l'entit\u00e0 della riduzione in potenza elettrica disponibile. Per misurare tali quantit\u00e0, fu ideato il \"Material Adherence Experiment\" presso il Glenn Research Center della NASA.\nDalle informazioni disponibili, furono ipotizzate due possibili cause per l'adesione della polvere che sarebbe rimasta attaccata alle superfici metalliche in conseguenza dell'instaurarsi di legami di van der Waals o per adesione elettrostatica. Il verificarsi di un caso o dell'altro sarebbe dipeso dalle propriet\u00e0 e dalle dimensioni dei grani di polvere e dalle propriet\u00e0 delle superfici.\nIl \"Material Adherence Experiment\" si componeva di due sensori: uno per la misura della resa energetica della cella fotovoltaica, l'altro per la misura della massa di polvere per unit\u00e0 di area.\nIl primo sensore comprendeva una cella fotovoltaica di cui era misurata la resa energetica in prossimit\u00e0 del mezzogiorno locale. La cella era coperta da un vetro trasparente sul quale si depositava la polvere e che poteva essere rimosso a comando. Ad ogni sessione sperimentale, venivano compiute varie misurazioni, sia con il vetro in posizione, sia ruotato. Dal confronto era possibile dedurre di quanto la copertura della polvere avesse diminuito il rendimento della cella. Quest'ultimo era inoltre confrontato con quello di una seconda cella fotovoltaica, esposta all'ambiente marziano.\nIl movimento al vetro era imposto attraverso un materiale a memoria di forma: la posizione \"aperta\" poteva essere ottenuta facendo raggiungere all'elemento metallico una temperatura critica attraverso il riscaldamento ohmico. L'interruzione del passaggio di corrente avrebbe successivamente condotto al raffreddamento della lega ed al suo ritorno alla posizione originaria di copertura della cella fotovoltaica.\nIl secondo sensore sfruttava un QCM per misurare il peso per unit\u00e0 di superficie della polvere depositatasi sul sensore stesso. Un QCM si compone di cristalli di quarzo risonanti, in questo caso disposti verticalmente, e la misura viene presa rilevando elettricamente il cambiamento nella frequenza di risonanza e correlando tale dato all'incremento nel peso del cristallo superiore (esposto all'ambiente marziano) indotto dall'accumulo della polvere. Quest'ultimo esperimento era condotto in simultanea all'altro e con le stesse modalit\u00e0.\nI due sensori (e l'elettronica che li comandava) pesavano nel complesso 65g ed erano posizionati sull'angolo frontale sinistro del \"rover\".\nRisultati.\nI risultati sono espressi in percentuale e possono essere letti sia come la riduzione percentuale del rendimento energetico delle celle fotovoltaiche, sia come l'oscuramento (o riduzione di trasparenza) del vetro che proteggeva la cella solare di riferimento.\nDopo l'atterraggio, fu misurata una riduzione di poco superiore al 2%. Si ritenne che la polvere responsabile fosse stata sollevata dagli \"airbag\", durante la fase di sgonfiamento. L'apertura dei petali del \"lander\" ne rimosse la maggior parte e ci\u00f2 fa supporre che quella prima polvere fosse costituita da particelle di grandi dimensioni, che si posarono ma non aderirono alle superfici del \"rover\".\nNei giorni seguenti, fu registrato un tasso giornaliero pari allo 0,28% di riduzione del rendimento energetico, indipendente dal comportamento del rover - fermo o in movimento. Ci\u00f2 suggerisce che la polvere che si depositava era in sospensione dall'atmosfera e non era stata, invece, sollevata dagli spostamenti del \"rover\". Un tasso cos\u00ec elevato fu ritenuto preoccupante (\u00abinaccettabilmente alto\u00bb) per successive missioni di lunga durata sulla superficie di Marte."}
{"id": "3222188", "revid": "114566562", "url": "https://it.wikipedia.org/wiki?curid=3222188", "title": "Donald Fox", "text": "Biografia.\nAi campionati mondiali vinse una medaglia di bronzo:"}
{"id": "3222190", "revid": "204012", "url": "https://it.wikipedia.org/wiki?curid=3222190", "title": "Tippi Gray", "text": ""}
{"id": "3222197", "revid": "697352", "url": "https://it.wikipedia.org/wiki?curid=3222197", "title": "Anan", "text": ""}
{"id": "3222200", "revid": "114585013", "url": "https://it.wikipedia.org/wiki?curid=3222200", "title": "Henry Sterns", "text": "Biografia.\nAi campionati mondiali vinse una medaglia d'argento:"}
{"id": "3222203", "revid": "1573940", "url": "https://it.wikipedia.org/wiki?curid=3222203", "title": "Rokudan", "text": "Rokudan (\u516d\u6bb5) \u00e8 l'abbreviazione per Rokudan no Shirabe (\u516d\u6bb5\u306e\u8abf), uno dei pezzi pi\u00f9 famosi composti da Yatsuhashi Kengy\u014d. Originariamente era un soukyoku, un tipo di musica da camera in cui il koto ricopriva il ruolo principale, ma oggi la parte del koto \u00e8 pi\u00f9 conosciuta che il resto. La musica \u00e8 fatta da sei colonne (da cui 'Roku' -- sei, 'dan' -- colonne), e ci sono esattamente 52 battute in ogni colonna, tranne che per la prima parte che ne ha quattro in pi\u00f9. Ogni colonna comincia lentamente e poi diventa sempre pi\u00f9 veloce ma alla fine rallenta terminando con lo stesso ritmo dell'inizio. Insieme con Midare \u00e8 uno dei pezzi di musica soukyoku pi\u00f9 popolare."}
{"id": "3222206", "revid": "1149807", "url": "https://it.wikipedia.org/wiki?curid=3222206", "title": "Toy Story Racer", "text": "Toy Story Racer \u00e8 un videogioco di guida, simile alla serie \"Mario Kart\" della Nintendo, ma basato sul franchise \"Toy Story\". Il videogioco \u00e8 stato pubblicato nel 2001 per PlayStation e Game Boy Color. La versione per PlayStation \u00e8 stata successivamente resa disponibile per PlayStation Network, nel luglio 2010 in America e ad agosto 2010 in Europa. Il videogioco non contempla alcun personaggio presente in \"Toy Story 2\".\nPersonaggi.\nSono presenti in \"Toy Story Racer\" dodici personaggi giocabili:"}
{"id": "3222209", "revid": "1305772", "url": "https://it.wikipedia.org/wiki?curid=3222209", "title": "Pat Buckley", "text": ""}
{"id": "3222210", "revid": "114432796", "url": "https://it.wikipedia.org/wiki?curid=3222210", "title": "Pat Buckley (bobbista)", "text": "Biografia.\nAi Campionati mondiali vinse una medaglia d'argento:"}
{"id": "3222223", "revid": "767487", "url": "https://it.wikipedia.org/wiki?curid=3222223", "title": "Dominique Colonna", "text": "Carriera.\nClub.\nCresciuto nelle giovanili della squadra del suo paese natale, approd\u00f2 nel Montpellier nel 1948. Durante i suoi 15 anni di carriera difese anche le porte di Stade Fran\u00e7ais, Nizza e Stade de Reims totalizzando 340 presenze in campionato.\nNel 1959 \u00e8 stato vicecampione d'Europa.\nNazionale.\nCon la nazionale francese ha disputato 13 partite, di cui 10 amichevoli e 3 gare di qualificazione. Ha fatto parte della selezione classificatasi al terzo posto ai mondiali di Svezia 1958, senza scendere mai in campo."}
{"id": "3222224", "revid": "767487", "url": "https://it.wikipedia.org/wiki?curid=3222224", "title": "Franti\u0161ek Junek", "text": ""}
{"id": "3222232", "revid": "76963", "url": "https://it.wikipedia.org/wiki?curid=3222232", "title": "Noah Ringer", "text": "Ha interpretato il ruolo di Aang nel film \"L'ultimo dominatore dell'aria\" e quello di Emmett nel film \"Cowboys &amp; Aliens\".\nBiografia e carriera.\nNasce a Dallas, Texas. Ha dichiarato di avere degli avi tra antichi Nativi Americani. A dieci anni sua madre lo iscrive all\"'ATA Martial Arts\" a Carrollton, Texas, una scuola di arti marziali controllata della \"American Taekwondo Association\". Inizialmente riluttante, Noah presto si appassiona alla disciplina, e con il tempo mostra possedere del talento, iniziando a gareggiare nei tornei. Nel mese di dicembre 2008, all'et\u00e0 di soli dodici anni, conquista la cintura nera di primo grado.\nI compagni di scuola si accorsero che con la testa rasata Noah assomigliava molto ad Aang, un personaggio della serie televisiva animata, \"Avatar - La leggenda di Aang\". Il suo istruttore di taekwondo, Master Eric Pechacek, dopo aver iniziato a guardare alcuni episodi della serie le ha mostrate al suo allievo, che con il tempo, ne \u00e8 diventato un fan accanito.\nNel luglio 2008, Pechacek ricevette una mail dall'ATA, che invitava gli studenti interessati a un provino per il ruolo di Aang nel film, \"L'Ultimo dominatore dell'aria\". Pechacek chiese, con il consenso dei genitori, a Noah, di provare per la parte. Nel video per l'audizione, Noah \u00e8 vestito con gli abiti di Aang, utilizzando il costume di Halloween dell'anno precedente dove si \u00e8 esibito nel repertorio di Takewondo denominato, \"\"XMA Jahng Bong routine\", e \"recitando brevemente alcune parti. Noah, non aveva mai recitato, per cui \u00e8 stato incoraggiato a essere se stesso. Un mese dopo l'invio del video, viene chiamato a Philadelphia per un incontro con il regista M. Night Shyamalan e un mese dopo gli fu offerta la parte. Aveva solo un mese per prepararsi, per cui, insieme alla regista Linda Seto presso il Dallas Young Actors Studio ha iniziato, in vista del film, una intensa preparazione, nel corso della quale, non ha solo praticato Taekwondo, ma altre arti marziali, che ha continuato ad esercitare durante le riprese. Ringer \u00e8 sotto contratto con la \"Creative Artists Agency\". Nel maggio 2011, ha vinto come attore il \"TheSkyKid.Com 3rd Annual Coming of Age\" Best Movie Award grazie alla sua performance in \"The Last Airbender\" .\nArti marziali.\nHa partecipato in Arkansas al Primo torneo ATA del \"World Championships di Taekwondo, \"vincendo in tutte le categorie. Dopo aver assaporato l'estrema routine del torneo, Noah decide di iniziare la formazione in \"Extreme Martial Arts\", o XMA. \u00c8 diventato abile con una variet\u00e0 di armi orientali, tra cui il B\u014d, utilizzata da Aang durante il film. In due anni con l'ATA, Noah ha partecipato a 25 tornei, vincendo 100 medaglie, di cui 80 d'oro. Gli fu consegnato il premio per la regione del Texas nel febbraio 2008, \"\"Competitor of the Year\". \". Inoltre ha vinto il \"2008-2009 title of Texas State Champion\" in ben cinque categorie: Traditional Forms, Traditional Weapons, Sparring, X-Treme Forms, and X-Treme Weapons.\nPer il film, \"L'Ultimo dominatore dell'aria\", ha imparato il baguazhang, t'ai chi, e il wushu. Questi stili rispetto al taekwondo sono considerati \"soft\" . Noah ha continuato ad allenarsi in taekwondo americano e, nel mese di ottobre 2010, ha conseguito la cintura nera di secondo grado. Inoltre insegna ad altri studenti della ATA, nell'ambito del Leadership Program. Oltre a fare ginnastica e ha iniziato a imparare il \"Choy Li Fut Kung Fu\".\nVita personale.\nNoah studia da privatista, non guarda spesso la televisione, ma possiede ancora i DVD dei suoi programmi e film preferiti. Il suo attore prediletto \u00e8 Denzel Washington. Possiede due cani e due criceti.\nOltre alle arti marziali, pratica altri sport, tra cui il wrestling, il golf, il tennis, il basket, il ping-pong e lo sci .Gli piace leggere, creare e modificare video, praticare la prestidigitazione, e uscire con i suoi amici. Infine trova anche il tempo per partecipare a diversi eventi locali per associazioni di beneficenza. Attraverso la sua personale pagina Facebook messaggia di frequente."}
{"id": "3222233", "revid": "76963", "url": "https://it.wikipedia.org/wiki?curid=3222233", "title": "Luigi Malafarina", "text": "Biografia.\nIntraprese la carriera giornalistica sin da giovanissimo. Fu redattore della \"Gazzetta del Sud\" e collaboratore de: \"Il Giorno\", \"Il Messaggero\", \"RTP\", \"Ordine pubblico\". Fu tra i primi scrittori a dedicare le proprie opere allo studio della 'Ndrangheta.\nPrecursore della denuncia verso le cosche, in un'Italia che ancora negava l'esistenza stessa delle mafie, mostra grande sensibilit\u00e0 verso il mondo sociale che subisce e al contempo alimenta i fenomeni di crimine organizzato nel sud italia.\nTra i vari impegni letterari e redazionali che lo occupano nel corso della carriera va anche ricordato il suo giovanile impegno nel gruppo di colleghi che tra la fine degli anni '50 e l'inizio degli anni '60 danno vita al dibattito sulla libert\u00e0 di espressione e l'indipendenza dei giornalisti che porter\u00e0 alla fondazione del progetto Cronache dal mondo.\nNonostante la continuit\u00e0 del suo impegno come giornalista \u00e8 la sua attivit\u00e0 di scrittore che lascia il maggiore segno nel mondo della cultura italiana del dopoguerra. I saggi e gli interventi sugli argomenti scottanti della Calabria e sulle regole e le abitudini dell'Ndrangheta rimangono una testimonianza lucida e intelligente che ha preceduto di molti anni la prima presa di coscienza del mondo intellettuale sulla gravit\u00e0 del fenomeno.\nPremi e riconoscimenti.\nPer la sua attivit\u00e0 di giornalista e scrittore consegu\u00ec numerosi riconoscimenti:"}
{"id": "3222237", "revid": "88740", "url": "https://it.wikipedia.org/wiki?curid=3222237", "title": "Francesconi", "text": ""}
{"id": "3222242", "revid": "287204", "url": "https://it.wikipedia.org/wiki?curid=3222242", "title": "Sven-Ake Nilsson", "text": ""}
{"id": "3222243", "revid": "287204", "url": "https://it.wikipedia.org/wiki?curid=3222243", "title": "Anatolij Alekseevi\u010d Karacuba", "text": "Studio e lavoro.\nGi\u00e0 dai primi anni di scuola ha dimostrato una straordinaria inclinazione per la matematica, risolvendo, ai primi anni delle elementari, problemi destinati agli allievi dei circoli matematici per scuole superiori.\nNel 1959 si \u00e8 laureato in matematica all'Universit\u00e0 Statale di Mosca \u201cM. V. Lomonosov\u201d). Nel 1962 ha terminato il dottorato discutendo la tesi \"Somme trigonometriche razionali di tipo particolare e loro applicazione\" sotto la guida di N.M. Korobov.\nNel 1966 ha discusso la tesi di dottorato \"Metodo delle somme trigonometriche e teoremi del valor medio\" divenendo ricercatore presso l'Istituto di matematica \u201cV. A. Steklov\u201d del RAS (MIAN).\n\u00c8 stato a capo del settore della teoria dei numeri presso l'Istituto di matematica \u201cV. A. Steklov\u201d dell'Accademia delle Scienze Russa (fondato nel 1983). Dal 1970 \u00e8 stato professore presso l'universit\u00e0 \u201cM. V. Lomonosov\u201d in teoria dei numeri e, dal 1980, di analisi matematica."}
{"id": "3222246", "revid": "767487", "url": "https://it.wikipedia.org/wiki?curid=3222246", "title": "All'ombra delle pagode", "text": "All'ombra delle pagode (\"East of Suez\") \u00e8 un film muto del 1925 diretto da Raoul Walsh. Pola Negri \u00e8 una sanguemisto coinvolta in un'avventura esotica: la sceneggiatura di Sada Cowan \u00e8 tratta da \"East of Suez\", un dramma di W. Somerset Maugham andato in scena a Londra il 2 settembre 1922 e a Broadway il 21 settembre 1922.\nTrama.\nEducata nel Regno Unito, Daisy Forbes ritorna in Cina, dov'\u00e8 nata, per scoprire di essere diventata una fuori casta. Le muore il padre e la ragazza viene a sapere che la donna cinese che l'ha allevata \u00e8 sua madre.Il fidanzato George Tevis, nipote del console britannico, la lascia perch\u00e9, dietro consiglio dello zio, preferisce la carriera diplomatica a lei. Doris, drogata e ipnotizzata, viene rapita da Lee Tai, un sinistro mandarino cinese, ma \u00e8 salvata da Harry Anderson che lei poi sposa per disperazione.Quando il marito viene a sapere che sua moglie \u00e8 una donna messa al bando dalla buona societ\u00e0, rimpiange amaramente il matrimonio.George, non sapendo delle nozze, cerca la fidanzata: quando la trova, scopre la verit\u00e0. Allora vuole avere con lei un abboccamento per poterle dire addio, anche se il marito gli ha proibito di vederla.Anderson sta per sparare all'uomo che entra in casa sua, ma prima di riuscire a farlo, muore avvelenato da Lee Tai. George porta via Daisy: insieme torneranno in Inghilterra, mentre Lee Tai verr\u00e0 condannato a morte dalle leggi cinesi.\nProduzione.\nIl film fu il primo di una serie di pellicole che Walsh gir\u00f2 per la Famous Players-Lasky Corporation (la casa di produzione che diventer\u00e0 in seguito Paramount Pictures, prendendo il nome dalla compagnia che distribuiva i film prodotti da Zukor e Lasky).\nLe riprese iniziarono a met\u00e0 novembre 1924 nei Paramount Studios di New York, nel Queens.\nDistribuzione.\nIl copyright del film, richiesto dalla Famous Players-Lasky Corp., fu registrato il 13 gennaio 1925 con il numero LP21010.&lt;br&gt;\nDistribuito dalla Paramount Pictures e presentato da Jesse L. Lasky e Adolph Zukor, il film usc\u00ec nelle sale statunitensi il 12 gennaio 1925 dopo essere stato presentato in prima a New York il 5 gennaio. \nIn Danimarca, il film usc\u00ec il 16 dicembre 1925 con il titolo \"\u00d8sten for Suez\"; l'UFA lo distribu\u00ec in Germania nel 1926 come \"Opfer des Blutes\"; in Finlandia, usc\u00ec il 6 settembre 1926 con il titolo \"Keltaisen miehen vallassa\". In Austria, prese il titolo \"Abenteuer in China\" e \"Leidenschaften des fernen Ostens\"; in Spagna, \"La dama de Oriente\"; in Grecia, \"Peran tou Suez\"; in Polonia, \"Pietno krwi\"; in Francia, \"\u00c0 l'ombre des pagodes\".\nNon si conoscono copie ancora esistenti della pellicola che viene considerata presumibilmente perduta."}
{"id": "3222247", "revid": "1543377", "url": "https://it.wikipedia.org/wiki?curid=3222247", "title": "Cupola di Ferro", "text": "Il sistema Cupola di Ferro (in ebraico: \u05db\u05d9\u05e4\u05ea \u05d1\u05e8\u05d6\u05dc, \"kipat barzel\", \"Iron Dome\" in inglese) \u00e8 un sistema d'arma mobile per la difesa antimissile sviluppato dalla RAFAEL, progettato per la difesa di punto e di piccole citt\u00e0, in grado di intercettare razzi a media velocit\u00e0 e proiettili di artiglieria con traiettoria balistica. Il sistema \u00e8 dotato di un radar EL/M-2084 MMR della Elta e missili Tamir della RAFAEL. Pensato come contromisura difensiva per la minaccia dei razzi Grad e Katju\u0161a lanciati dalla Striscia di Gaza, dalla Siria, dal Libano o dalla penisola del Sinai contro le popolazioni di Israele vicine ai confini, \u00e8 stato dichiarato operativo nel marzo 2011. Viene presentato come capace di intercettare minacce a corto raggio dai 3 ai 72\u00a0km in tutte le situazioni meteo.\nAntefatto.\nGli Hezbollah libanesi cominciarono a lanciare razzi nel nord di Israele negli anni novanta, lanciando cos\u00ec una nuova sfida alle Forze di difesa israeliane, che ipotizzarono cos\u00ec lo sviluppo di un proprio sistema antimissile a corto raggio. Nonostante lo scetticismo del Pentagono e di parte della popolazione israeliana, nel 2004 l'idea della Cupola di Ferro riprese vita con la nomina del brigadier generale Daniel Gold, tenace sostenitore del progetto, a capo del settore ricerca e sviluppo delle forze armate israeliane.\nDurante la seconda guerra del Libano (2006), gli Hezbollah libanesi spararono circa razzi (per lo pi\u00f9 razzi Katju\u0161a) che colpirono il nord di Israele, includendo il porto di Haifa, uccidendo 44 civili (anche arabo-israeliani) forzando all'evacuazione di persone, mentre circa di cittadini erano confinati dentro o vicino a rifugi anti-bomba durante il conflitto.\nLa risposta di Israele a questo nuovo tipo di minaccia giunse nel febbraio 2007 per bocca del ministro della difesa Amir Peretz, che scelse la Cupola di Ferro dell'azienda israeliana Rafael Advanced Defense Systems quale soluzione per limitare i danni causati dai razzi. Proprio un anno dopo nel sud di Israele i miliziani di Hamas lanciarono pi\u00f9 di tra razzi e colpi di mortaio dalla Striscia di Gaza. La maggior parte erano rudimentali razzi Qassam, ma dal 2008 Hamas ha messo in campo razzi Grad da 122\u00a0mm e mortai da 120\u00a0mm di contrabbando con una gittata e un potenziale letale maggiore rispetto ai Qassam. Circa di israeliani si trovano nel raggio di questi razzi.\nSpecifiche.\nIl sistema \u00e8 stato progettato per contrastare i razzi balistici a corto raggio e i proiettili d'artiglieria da 155\u00a0mm con una gittata di circa 70\u00a0km. Secondo la RAFAEL, la Cupola di Ferro pu\u00f2 operare di giorno e di notte, sotto condizioni meteo avverse, ed \u00e8 in grado di rispondere a molteplici minacce simultaneamente.\nLa Cupola di Ferro ha tre componenti:\nIl radar del sistema identifica il lancio del razzo, calcola la traiettoria, trasferisce quest'informazione al centro di controllo, dove in seguito utilizza quest'informazione per determinare il luogo d'impatto previsto. Se il proiettile costituisce davvero una minaccia, il sistema spara un missile intercettore per provocare la detonazione del missile lontano dall'area d'impatto.\nSviluppo.\nFinanziamento.\nIl 20 maggio del 2010 la Camera dei Rappresentanti U.S.A. (dopo insistenti pressioni del presidente Barack Obama, che riferiva di come la mancanza di finanziamenti avesse provocato gravi rallentamenti al programma) approvava un finanziamento di 205 milioni di dollari per lo sviluppo del sistema Cupola di Ferro. Questa decisione venne presa con una votazione quasi unanime 410-4. Il progetto di legge si chiama United States-Israel Missile Defense Cooperation and Support Act (H.R. 5327), ed era sponsorizzato dal delegato Glenn C. Nye dello stato della Virginia.\nIl 9 maggio del 2011, il giornale Haaretz pubblicava che il direttore generale, il Generale Udi Shani, aveva affermato che Israele aveva piani per investire circa 1 miliardo di dollari negli anni a venire per lo sviluppo e la produzione delle batterie Cupola di Ferro.\nDispiegamento e impiego operativo.\nIl 19 luglio del 2010, il Ministero della Difesa di Israele annunciava che il sistema sarebbe stato operativo in novembre. All'inizio il sistema sarebbe stato posto nei pressi di Sderot, vicino alla Striscia di Gaza.\nNel gennaio 2013, le forze armate israeliane, decidono di installare 2 batterie di missili nella zona di Haifa e Safad. Il 6 febbraio viene schierata una terza batteria nel nord di Israele.\nLe popolazioni israeliane di Ashdod, Ashkelon, Be'er Sheva e Sderot, molto intimorite, rimasero nei rifugi predisposti, interrompendo le attivit\u00e0 lavorative e scolastiche, sfidando cos\u00ec l'esortazione della IDF per il ritorno alla normalit\u00e0. Una batteria di \"Cupola di Ferro\" \u00e8 stata dispiegata nella \"citt\u00e0 della scienza\" Rehovot.\nCommercializzazione all'estero.\nSecondo il Jerusalem Post, il Ministero della Difesa israeliano \"\u00e8 in trattative con un certo numero di paesi europei riguardo alla vendita del sistema di difesa Iron Dome\" per proteggere le forze NATO dispiegate in Afghanistan e in Iraq.\nCritiche.\nEfficacia.\nPrima del dispiegamento.\nPrima del dispiegamento il sistema \u00e8 stato criticato per l'incapacit\u00e0 di bloccare la minaccia dei lanci verso il sud della citt\u00e0 di Sderot. Per via del ridotto tempo di volo dei razzi Qassam dalla striscia di Gaza al sud della citt\u00e0 il sistema non sarebbe stato in grado di intercettare i razzi. Ufficiali della difesa israeliana risposero che miglioramenti del sistema avevano reso Iron Dome operativo anche per i lanci a corto raggio.\nAnalisi basata su video YouTube.\nUn rapporto non pubblicato del 2013 di Theodore Postol, Mordechai Shefer e Richard Lloyd, sostenne che le statistiche di efficacia del sistema durante l'operazione Pilastro di difesa non erano corrette. Sebbene Postol avesse in precedenza lodato l'efficacia di Iron Dome dopo aver studiato dei video presenti su YouTube nonch\u00e9 i rapporti delle intercettazioni e della polizia giunsero alla conclusione che il tasso di intercettazione delle testate era del 5% o inferiore. Postol giunse a queste conclusione tramite l'analisi di filmati non ufficiali di intercettazioni pubblicati da civili su YouTube.\nL'Israeli Institute of National Security Studies pubblic\u00f2 un dettagliato rapporto che confutava le affermazioni di Postol, definendo la sua ricerca \"dubbia e senza accesso a dati credibili\". La confutazione affermava:\nUzi Rubin scrive: \"Come Postol ha raggiunto una conclusione cos\u00ec radicale? Ha fatto una serie di ipotesi sulle prestazioni di Iron Dome, la maggior parte delle quali \u00e8 errata, e ha esaminato video clip di pubblico dominio scattati da smartphone e fotocamere multimediali che mostravano le scie di fumo dei razzi intercettori Iron Dome, ma in cui i razzi impegnati erano invisibili. Da questa immagine del cielo semicoperchio, indovinava le geometrie di intercettazione che, abbinate alla sua grossolana sottovalutazione delle prestazioni di Iron Dome, fornivano una stima intuitiva di un tasso di successo compreso tra il 5 e il 10 percento ... Le stime di Postol sono semplicemente sbagliate.\"\nAnalisi dei rapporti dei danni.\nPostol ha inoltre utilizzato l'importo delle richieste di risarcimento presentate dall'Amministrazione Fiscale e il numero di segnalazioni di polizia israeliana (prese dal sito web della polizia israeliana) relative ai missili per sostenere la sua tesi. In relazione all'argomento di Postol basato sul numero di segnalazioni ricevute dalla polizia israeliana, l'Istituto israeliano di studi sulla sicurezza nazionale ha scritto: \"Tuttavia, la polizia israeliana riferisce sulle chiamate dei cittadini, tra cui segnalazioni su frammenti cadenti, parti di razzi e frammenti vari.\nAnalisi delle perdite per razzo.\nRicercatori pubblicarono nel 2018 un'analisi sul numero di morti, feriti e propriet\u00e0 danneggiata dai razzi durante quattro conflitti. I conflitti analizzati sono stati la seconda guerra del libano del 2006, l'operazione piombo fuso del 2008-2009, l'operazione Pilastro di difesa del 2012 e l'operazione Margine di protezione del 2014. Il documento confronta le ultime due operazioni (dove il sistema era operativo) con le prime due (dove il sistema non era attivo). I ricercatori giunsero alla conclusione che le batterie di intercettori fossero efficaci e in grado di ridurre le perdite per Israele.\nVenne stimato che Iron Dome aveva intercettato tra il 59 e il 75% di tutti i razzi minacciosi durante l'operazione Margine di protezione (2014). Per \"Minaccia\" si intende un razzo in grado di colpire aree popolate. Le intercettazioni probabilmente hanno impedito da $ 42 a $ 86 milioni di danni materiali, da tre a sei morti e da 120 a 250 feriti.\nAl contrario, Iron Dome apparentemente intercett\u00f2 meno del 32% dei missili minacciosi durante Pilastro di difesa (2012), forse molto meno. Sono stati evitati al massimo due decessi, 110 feriti e 7 milioni di dollari di danni. La ricerca afferm\u00f2 anche che il numero di razzi su aree popolate \u00e8 stato sottovalutato. Viceversa, il numero di razzi minacciosi segnalato dei report sembra esagerato. Pertanto, il tasso di intercettazione effettivo per il pilastro della difesa potrebbe essere stato nettamente inferiore a quello riportato.\nLo studio ha inoltre stimato che i miglioramenti delle difese civili israeliane, come le sirene di avvertimento e i rifugi pi\u00f9 sicuri, hanno contributi almeno allo stesso modo di Iron Dome nel ridurre le morti e le ferite civili causate dai missili.\nQuesti risultati in parte concordano con i critici (come Theodore Postol) dell'efficienza di Iron Dome durante il Pilastro della Difesa. Tuttavia, supportano anche i sostenitori (come Uzi Rubin) dell'efficacia del sistema durante Margine di protezione."}
{"id": "3222248", "revid": "288031", "url": "https://it.wikipedia.org/wiki?curid=3222248", "title": "Anatolii Alexeevich Karatsuba", "text": ""}
{"id": "3222256", "revid": "701660", "url": "https://it.wikipedia.org/wiki?curid=3222256", "title": "Nativit\u00e0 di Ges\u00f9 (Lattanzio Gambara)", "text": "La Nativit\u00e0 di Ges\u00f9 \u00e8 un dipinto a olio su tela (260x150 cm) di Lattanzio Gambara, databile a subito dopo la met\u00e0 del Cinquecento e conservata nella chiesa dei Santi Faustino e Giovita a Brescia. \nConsiderata generalmente, ma non all'unanimit\u00e0, una delle sue migliori opere, si trova nella chiesa dei Santi Faustino e Giovita a Brescia, sul secondo altare destro, dedicato appunto alla Nativit\u00e0 di Ges\u00f9. Inizialmente, per\u00f2, la pala doveva essere posta sull'altare maggiore della chiesa. Lo stile pittorico del dipinto \u00e8 da ascrivere a una tarda arte rinascimentale, con gi\u00e0 evidenti accenni al manierismo introdotto nell'area bresciana dalle opere di Giulio Romano.\nStoria.\nLa critica secolare appare non concorde circa l'anno di realizzazione della tela, ricavabile sommariamente solo mediante lo studio dello stile di esecuzione. Giorgio Vasari, in viaggio a Brescia fra il 1566 e il 1568, nei suoi scritti la pone sull'altare maggiore della chiesa: \"\"\u00c8 di sua mano\" (del Gambara)\", ne' monaci neri di San Faustino, la tavola dell'altar maggiore\", mentre la guida di Brescia di Bernardino Faino, pubblicata a pi\u00f9 riprese dopo il 1630, la descrive senza darne l'ubicazione. Tutte le successive guide del Settecento e dell'Ottocento, invece, la collocano dove si trova tuttora. Adolfo Venturi, nella sua \"Storia dell'arte italiana\", circa la datazione pone la realizzazione dell'opera dopo il 1561, basandosi sul forte influsso che l'autore aveva avuto, in quell'anno, da parte dell'opera di Giulio Romano nell'area padana, influsso evidentemente riscontrabile nella tela della \"Nativit\u00e0\". Limite massimo, invece, resta il 1566, anno di venuta a Brescia del Vasari, che la vide gi\u00e0 in loco. Ormai abbandonata \u00e8 invece l'ipotesi avanzata da Camillo Boselli e Gaetano Panazza nel 1946, che datavano l'opera a diversi anni prima vedendovi la mano dell'autore, al contrario, ancora fortemente legata alle tradizioni stilistiche bresciane. L'argomentazione, tuttavia, \u00e8 valida solamente se si accetta che il Gambara abbia avuto formazione bresciana, il che di fatto non \u00e8 vero, poich\u00e9 da ricerche successive \u00e8 emerso che il pittore tenne il suo soggiorno formativo a Cremona almeno fino al 1549. Pare quindi confermato l'intervallo di datazione proposto dal Venturi, che infatti \u00e8 ancora oggi comunemente accettato. Per quanto riguarda la storia riguardante prettamente alla tela, si pu\u00f2 quindi immaginare che sia stata commissionata e realizzata come pala dell'altare maggiore della chiesa, cos\u00ec come riferisce il Vasari, e che, nella prima met\u00e0 del Seicento, nell'ambito dei lavori di ricostruzione dell'edificio, l'opera sia stata spostata in un nuovo altare laterale appositamente costruito, dove si trova tuttora, per lasciar spazio sull'altare maggiore all'arca dei santi Faustino e Giovita. L'opera ha subito un primo restauro nel 1930, seguito da un altro intervento, molto attento, operato fra il 1982 e il 1986.\nDescrizione e stile.\nL'opera, di considerevoli dimensioni, \u00e8 stata eseguita con la tecnica della pittura a olio su tela ed \u00e8 centinata, cio\u00e8 non \u00e8 rettangolare ma la parte superiore \u00e8 semicircolare, soluzione molto diffusa in opere simili. Al centro della scena \u00e8 posta la Vergine Maria, genuflessa davanti al Ges\u00f9 Bambino disteso per terra, raffigurato in un virtuoso scorcio prospettico proprio della tecnica del Gambara. A sinistra, in primo piano e pi\u00f9 vicina all'osservatore, una giovane donna srotola delle fasce, mentre davanti a lei San Giovanni Battista, ancora fanciullo, si avvicina per rimirare il neonato. Un poco pi\u00f9 arretrata, sulla destra, \u00e8 la figura di San Giuseppe, dalla quale si diparte una corona di pastori devoti, alcuni in piedi e alcuni inginocchiati, culminante nella monumentale figura che campeggia in primo piano a destra, quasi di schiena. In alto \u00e8 dipinta una gloria di cherubini svolazzanti, mentre sullo sfondo si scorge un paese collinoso con case e fortificazioni. Pi\u00f9 in basso, un pastore conduce il suo gregge. Fanno da ali prospettiche un colonnato corinzio con trabeazione a sinistra e un edificio rustico diroccato a destra.\nL'opera viene considerata il massimo capolavoro dell'autore dalla totalit\u00e0 della critica antica, sull'onda delle lodi di Francesco Paglia nel suo \"Giardino della Pittura\", che la definisce \"opera al certo molto delicata, e stabilita con una impareggiabile diligenza; campeggiata da un dolce paese, che le d\u00e0 vaghezza, quale concordando con il bel colorito, ed il tutto unitamente concentrato con grand'energia, che sodisfacendo l'occhio, ben scorgesi in quest'opera, che il Gambara fece campeggiar immortal il suo valore\". Di segno opposto si pone invece buona parte della critica novecentesca, influenzata dal duro giudizio di Venturi, il quale sostiene che \"nonostante la modellatura accurata e la sobriet\u00e0 del colore che ingrigia, l'opera, ibrida e priva di slancio, non desta interesse, tanto \u00e8 soggetta al comune stampo della pittura accademica bresciana\". Considerando nefasto al Gambara l'esempio di Giulio Romano, come gi\u00e0 accennato precedentemente, trova in questo modo disdicevoli gli esiti del manierismo padano: \"Lattanzio meccanicamente dispone un colonnato a sinistra, una roccia a destra, un coro d'angioli in alto, bruniti e lustri alla maniera di Giulio; raffaelleggia nella figura della Vergine e in altra di donna accasciata a sinistra; e dagli schemi di Giulio trae il pastore con l'omero nudo e la gonnelletta svolazzante, in piedi a destra, quasi da tergo. Del Moretto si vede l'influsso nella mezza figura col flauto appoggiata alla mangiatoia, ove, sopra un vitreo pannilino, galleggia, come Mos\u00e8 entro la cesta di vimini, il piccolo Ges\u00f9 veduto di scorcio\". Morassi, invece, rivaluta il dipinto, giudicandolo \"una delle migliori tele del Gambara\". A parte le critiche, in ogni caso, nella tela \u00e8 evidente l'impegno del pittore applicato a mostrare la sua sapienza in campo prospettico e pittorico: l'equilibrio dei gesti e delle masse \u00e8 notevolmente bilanciato e i vari tipi e forme comunque ripresi da altri autori, come gi\u00e0 notato dal Venturi, genera un \"eclettismo che tuttavia non \u00e8 privo di nobilt\u00e0\"\", citando la relazione di Boselli e Panazza, i quali si pongono anch'essi a favore della qualit\u00e0 artistica del dipinto."}
{"id": "3222264", "revid": "287204", "url": "https://it.wikipedia.org/wiki?curid=3222264", "title": "Antonino Giuffr\u00e9 (editore)", "text": ""}
{"id": "3222267", "revid": "767487", "url": "https://it.wikipedia.org/wiki?curid=3222267", "title": "When Bobby Broke His Arm", "text": "When Bobby Broke His Arm \u00e8 un cortometraggio muto del 1917 diretto da Charles M. Seay e interpretato da Mabel Ballin.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), film - un cortometraggio in una bobina - fu distribuito nelle sale statunitensi il 4 maggio 1917."}
{"id": "3222268", "revid": "287204", "url": "https://it.wikipedia.org/wiki?curid=3222268", "title": "Antonino Giuffr\u00e9", "text": ""}
{"id": "3222272", "revid": "37401", "url": "https://it.wikipedia.org/wiki?curid=3222272", "title": "Museum Witt", "text": ""}
{"id": "3222273", "revid": "44810480", "url": "https://it.wikipedia.org/wiki?curid=3222273", "title": "Giuffr\u00e9", "text": ""}
{"id": "3222281", "revid": "62004", "url": "https://it.wikipedia.org/wiki?curid=3222281", "title": "Oscar TuttoBici", "text": "L'Oscar TuttoBici \u00e8 un premio ciclistico assegnato dalla rivista specializzata \"Tutto Bici\" dal 1995.\nStoria.\nL\"'Oscar\" \u00e8 stato assegnato per la prima volta nel 1995 per premiare il miglior Juniores della stagione. Nel 1996 sono state aggiunte la categorie Professionisti, Under 23, Elite, Allievi, Donne Elite, Donne Juniores, nel 1997 gli Esordienti di primo e secondo anno e nel 2005 le Donne Allievi e Donne Esordienti.\nIl trofeo \u00e8 una statuetta simile a quella degli oscar del cinema con il logo della rivista."}
{"id": "3222283", "revid": "1862310", "url": "https://it.wikipedia.org/wiki?curid=3222283", "title": "Appat", "text": ""}
{"id": "3222284", "revid": "767487", "url": "https://it.wikipedia.org/wiki?curid=3222284", "title": "La giostra umana", "text": "La giostra umana (\"O. Henry's Full House\") \u00e8 un film del 1952 diretto da cinque diversi registi.\nTrama.\nFilm suddiviso in cinque episodi\nEpisodio #01: \"Il poliziotto e il salmo (The Cop and the Anthem)\", diretto da Henry Koster.\nUn vagabondo cerca in tutti i modi di farsi arrestare volendo trascorrere l'inverno al sicuro dal freddo in prigione, alla fine comprende l'inutilit\u00e0 dei suoi atti ma proprio in quel momento viene arrestato per vagabondaggio e portato in prigione.\nEpisodio #02: \"Il Clarion Hall (The Clarion Call)\", diretto da Henry Hathaway.\nUn poliziotto scopre l'autore di un omicidio, si tratta di un suo vecchio amico che tempo addietro gli prest\u00f2 mille dollari, prima di arrestarlo il tutore della legge salda il debito.\nEpisodio #03: \"L'ultima foglia (The Last Leaf)\", diretto da Jean Negulesco.\nUn pittore si sacrificher\u00e0 per salvare la vita di una giovane ragazza ammalata convinta che appena cadr\u00e0 l'ultima foglia al tralcio vicino alla sua abitazione la sua vita avr\u00e0 termine, l'artista quindi disegner\u00e0 quell'ultima foglia.\nEpisodio #04: \"Il ratto di Capo Rosso (Ransom of Red Chief)\", diretto da Howard Hawks.\nUn rapimento di un ragazzino con l'intento di estorcere dei soldi alla sua famiglia finir\u00e0 con l'essere una maledizione per i malfattori e alla fine saranno loro a pagare riuscendo finalmente a liberarsene. L'episodio \u00e8 un adattamento del celebre racconto umoristico di O. Henry, \"Il riscatto di Capo Rosso\".\nEpisodio #05: \"Il dono dei Magi (The Gift of the Magi)\", diretto da Henry King.\nPer la vigilia di natale due sposini si privano dei loro beni pi\u00f9 cari per dei regali fatti appositamente pensando a quel bene che possedevano, i doni non serviranno materialmente ma consolideranno il loro affetto.\nDistribuzione.\nData di uscita.\nIl film venne distribuito in varie nazioni, fra cui:"}
{"id": "3222293", "revid": "1543377", "url": "https://it.wikipedia.org/wiki?curid=3222293", "title": "Varianza cosmica", "text": "La varianza cosmica \u00e8 l'incertezza statistica inerente alle osservazioni dell'universo a distanze estreme. Essa si basa sull'idea che \u00e8 possibile osservare solo una parte dell'universo in un determinato istante, quindi \u00e8 difficile fare rilevazioni statistiche sulla cosmologia sulla scala dell'intero universo, in quanto il numero di osservazioni (piano di campionamento), pu\u00f2 essere troppo piccolo.\nIl modello standard del Big Bang \u00e8 di solito integrato con l'inflazione cosmica. Nei modelli inflazionistici, l'osservatore vede solo una piccola frazione di tutto l'universo, meno di un miliardesimo (1/109) del volume dell'universo. Quindi l'universo osservabile (chiamato anche orizzonte di particella dell'universo) \u00e8 il risultato di processi che seguono alcune leggi fisiche generali, tra cui la meccanica quantistica e la relativit\u00e0 generale. Alcuni di questi processi sono casuali: ad esempio, la distribuzione delle galassie in tutto l'universo pu\u00f2 essere descritta solo statisticamente e non pu\u00f2 essere derivata da alcun principio primo."}
{"id": "3222299", "revid": "305330", "url": "https://it.wikipedia.org/wiki?curid=3222299", "title": "George Whipple", "text": ""}
{"id": "3222300", "revid": "599013", "url": "https://it.wikipedia.org/wiki?curid=3222300", "title": "Greg Biekert", "text": "Nella NFL come giocatore.\nCon i Los Angeles Raiders e poi gli Oakland Raiders.\nAl draft NFL 1993 \u00e8 stato selezionato 181\u00aa scelta dai Los Angeles Raiders. Ha giocato con i Raiders in entrambe le due citt\u00e0, ha condotto per 6 anni di cui 4 di fila nella categoria dei \"tackle\", \u00e8 ricordato per la partita dei playoffs contro i New England Patriots, quando gli \u00e8 stato negato il \"fumble\" recuperato con la corsa successiva in \"endzone\".\nCon i Minnesota Vikings.\nHa giocato gli ultimi suoi due anni di carriera per i Vikings.\nNella NFL come allenatore.\nDalla stagione 2010 alla 2011.\nHa iniziato la sua carriera nella NFL il 22 gennaio 2010 con i Raiders con il ruolo di assistente del coordinatore della difesa.\nPoi l'8 febbraio 2011 \u00e8 diventato l'allenatore dei \"linebacker\"."}
{"id": "3222301", "revid": "305330", "url": "https://it.wikipedia.org/wiki?curid=3222301", "title": "George Minot", "text": ""}
{"id": "3222303", "revid": "287204", "url": "https://it.wikipedia.org/wiki?curid=3222303", "title": "William Murphy", "text": ""}
{"id": "3222304", "revid": "767487", "url": "https://it.wikipedia.org/wiki?curid=3222304", "title": "Antonio Mota", "text": "Carriera.\nDurante la sua carriera ha vestito le maglie del Club Deportivo Oro e Club Necaxa.\nHa fatto parte delle selezioni della Nazionale messicana ai Mondiali del 1962 e del 1970."}
{"id": "3222312", "revid": "686936", "url": "https://it.wikipedia.org/wiki?curid=3222312", "title": "Jason Garrett", "text": "Carriera da giocatore.\nDopo non essere stato nel draft NFL 1989, Garrett firm\u00f2 coi New Orleans Saints dove pass\u00f2 due stagioni senza mai scendere in campo. Dal 1993 al 1999 fu la riserva di Troy Aikman ai Cowboys, vincendo due Super Bowl. Dal 2000 al 2003 fu membro dei New York Giants, disputando 17 partite. Chiuse la carriera nel 2004 giocando con Miami Dolphins e Tampa Bay Buccaneers senza mai scendere in campo.\nCarriera da allenatore.\nNel 2005 inizi\u00f2 la sua carriera NFL con i Miami Dolphins come allenatore dei quarterback.\nNel gennaio 2007 pass\u00f2 ai Dallas Cowboys ricoprendo il ruolo di coordinatore dell'attacco. Nell'anno successivo divenne anche assistente del capo allenatore. L'8 novembre 2010 divenne capo allenatore ad interim per le ultime 8 partite della stagione regolare, chiuse con 5 vittorie e 3 sconfitte.\nIl 6 gennaio 2011 venne promosso capo-allenatore chiudendo la sua prima stagione completa con 8 vittorie e 8 sconfitte, lo stesso bilancio che ottenne nelle due stagioni successive. Nel 2014 vinse il primo titolo di division terminando con un record di 12-4. Nel primo turno di playoff, i Cowboys eliminarono i Detroit Lions, venendo sconfitti nel successivo dai Green Bay Packers. Tre giorni dopo, Garrett firm\u00f2 un prolungamento contrattuale quinquennale del valore di 30 milioni di dollari con il club.\nNella stagione 2016, Garrett fu premiato come allenatore dell'anno dopo avere guidato la squadra al miglior record della NFC. Questa tuttavia fu subito eliminata nel divisional round dei playoff dai Packers.\nDopo una stagione deludente terminata senza qualificarsi ai playoff, Garrett fu licenziato dai Cowboys il 5 gennaio 2020.\nPalmar\u00e8s.\nGiocatore\nAllenatore"}
{"id": "3222321", "revid": "123183608", "url": "https://it.wikipedia.org/wiki?curid=3222321", "title": "Yukiya Arashiro", "text": "Professionista dal 2006, insieme a Fumiyuki Beppu \u00e8 stato il primo giapponese a portare a termine un'edizione del Tour de France, nel 2009. Grazie al terzo posto nella quinta tappa del Giro d'Italia 2010, diventa il primo giapponese ad ottenere un podio in un arrivo di tappa di un Grand Tour."}
{"id": "3222322", "revid": "486946", "url": "https://it.wikipedia.org/wiki?curid=3222322", "title": "Awil-Marduk", "text": ""}
{"id": "3222323", "revid": "339392", "url": "https://it.wikipedia.org/wiki?curid=3222323", "title": "Yazid (Marocco)", "text": ""}
{"id": "3222342", "revid": "36470878", "url": "https://it.wikipedia.org/wiki?curid=3222342", "title": "Rainulfo I Drengot", "text": ""}
{"id": "3222343", "revid": "1573940", "url": "https://it.wikipedia.org/wiki?curid=3222343", "title": "Drosophila (Sophophora)", "text": "Drosophila (Sophophora) , \u00e8 un sottogenere di insetti del genere \"Drosophila\" (Diptera: Drosophilidae). Dopo \"Drosophila (Drosophila)\", \u00e8 il sottogenere pi\u00f9 importante per distribuzione e numero di specie comprese. A \"Sophophora\" appartiene anche la specie pi\u00f9 nota, \"Drosophila melanogaster\".\nDescrizione.\n\"Sophophora\" fu definito come nuovo sottogenere da Sturtevant (1939) nella sua proposta di suddivisione sistematica del genere \"Drosophila\", in aggiunta a \"Drosophila (Drosophila)\" , e \"Drosophila (Dasydrosophila)\" , quest'ultimo successivamente spostato nel genere \"Hirtodrosophila\".\nSulla base degli elementi diagnostici indicati da Sturtevant, \"Sophophora\" si distingue per i seguenti caratteri:\nSpecie e distribuzione.\nSecondo B\u00e4chli (2010), \"Sophophora\" comprende oltre 330 specie, molte delle quali presenti nelle regioni tropicali (Legenda: AF: Ecozona afrotropicale, AU: Ecozona australasiana, NE: Ecozona neartica, NT: Ecozona neotropicale, OR: Ecozona orientale, PA: Ecozona paleartica):\nSpecie di collocazione incerta o controversa.\nRispetto alla classificazione riportata nel TaxoDros, il BioSystematic Database of World Diptera diverge per la collocazione tassonomica differente di alcune specie o per l'adozione di altri nomi validi. Le incongruenze fra le due banche dati tassonomiche sono le seguenti:\nDistribuzione in Europa.\nA fronte delle oltre 330 specie registrate nel TaxoDros, il catalogo Fauna Europaea segnala la presenza in Europa di sole 15 specie:\nIn Italia \u00e8 segnalata la presenza di \"D. ambigua\", \"D. bifasciata\", \"D. helvetica\", \"D. melanogaster\", \"D. obscura\", \"D. simulans\", \"D. subobscura\", \"D. tristis\". Il catalogo di Fauna Italia non riporta la presenza di \"D. alpina\", documentata, invece, in alcuni recenti lavori."}
{"id": "3222344", "revid": "36470891", "url": "https://it.wikipedia.org/wiki?curid=3222344", "title": "Arcivescovo di Canosa", "text": ""}
{"id": "3222345", "revid": "1573940", "url": "https://it.wikipedia.org/wiki?curid=3222345", "title": "Drosophila incertae sedis", "text": "Drosophila incertae sedis \u00e8 un insieme di specie prive di collocazione nell'ambito della suddivisione tassonomica del genere \"Drosophila\" (Diptera: Drosophilidae) in sottogeneri.\nDa decenni, il genere \"Drosophila\", di cui \u00e8 stato accertato il carattere parafiletico, \u00e8 oggetto di revisioni tassonomiche che hanno comportato diverse importanti modifiche con conseguente riduzione del numero complessivo di specie. Quelle restanti, attualmente, ammontano ad un numero imprecisato che orientativamente si colloca fra le 1100 e le 1500 specie, a causa dell'incerta posizione tassonomica di alcuni clade. A queste si aggiunge un numero indefinito di specie non ancora descritte. I molteplici studi hanno permesso di ricostruire, almeno in parte, il complesso albero filogenetico delle \"Drosophila\" con la definizione di una ripartizione tassonomica in sottogeneri e, nell'ambito di questi, in insiemi privi di rango tassonomico definiti come \"gruppi\" e \"sottogruppi\" di specie affini.\nNella suddivisione tassonomica \u00e8 attualmente riconosciuta l'esistenza di sette sottogeneri, di cui \"Drosophila (Drosophila)\" e \"Drosophila (Sophophora)\" sono i pi\u00f9 consistenti. Un numero imprecisato di specie, tuttavia, non trova collocazione in alcuno di questi gruppi, spesso a causa di informazioni insufficienti ai fini dell'analisi cladistica. La complessit\u00e0 delle informazioni acquisite sul genere \"Drosophila\", tuttavia, \u00e8 causa di un certo grado di confusione, con la ricorrenza - in letteratura - di differenti nomenclature relative alle specie di incerta collocazione.\nSpecie e distribuzione.\nLegenda: AF: ecozona afrotropicale, AU: ecozona australasiana, NE: ecozona neartica, NT: ecozona neotropicale, OR: ecozona orientale, PA: ecozona paleartica.\n1) Specie segnalate come \"Drosophila incertae sedis\" sia nel TaxoDros sia nel BioSystematic Database of World Diptera:\n2) Specie segnalate come \"incertae sedis\" nel TaxoDros e incluse nel sottogenere \"Drosophila\" nel BDWD:\n3) Specie segnalate come \"incertae sedis\" nel BDWD e incluse nel sottogenere \"Drosophila\" nel TaxoDros:\n4) Altre collocazioni incerte:\nSpecie fossili.\nNel genere \"Drosophila\" sono comprese alcune specie fossili del Cenozoico, la cui collocazione tassonomica \u00e8 generalmente incerta e controversa:"}
{"id": "3222347", "revid": "2036605", "url": "https://it.wikipedia.org/wiki?curid=3222347", "title": "Palazzo imperiale romano di Sirmio", "text": "Il palazzo imperiale romano di Sirmio era un'antica struttura costruita al tempo del \"Cesare\" Galerio (attorno al 293) quando fece di \"Sirmio\" (oggi Sremska Mitrovica) la sua prima capitale dell'Illirico insieme, pi\u00f9 tardi a \"Tessalonica\".\nStoria.\nCon l'instaurazione del governo tetrarchico voluto da Diocleziano, a partire dal 293 circa, il \"Cesare\" per l'Oriente, Galerio, scelse come sua prima capitale \"Sirmium\", di fronte al limes danubiano, utilizzando in seguito anche \"Tessalonica\", quale sua seconda sede, vista la sua favorevole posizione sul mare Egeo (similmente a quanto aveva fatto in Occidente Massimiano, scegliendo sia \"Mediolanum\", sia Aquileia sul mare). Egli aggiunse infine alla citt\u00e0 una nuova zecca imperiale.\nMa \"Sirmium\" era stata in passato utilizzata dagli Imperatori romani fin dalla fine del II secolo come sede imperiale. Accadde infatti che, durante le guerre marcomanniche, fu \"quartier generale\" delle armate settentrionali di Marco Aurelio negli anni 174 e 175 durante la \"prima expeditio germanica\" e nel 179-180 durante la \"secunda expeditio germanica\". Qui potrebbe essere stata trasportata la salma dello stesso imperatore filosofo, morto il 17 marzo del 180, secondo quanto ci tramanda lo storico cristiano Tertulliano, contemporaneo ai fatti.\nIl 15 marzo del 351, a \"Sirmium\", fu eletto \"Cesare\" d'Oriente, un esponente della dinastia costantiniana, il cugino e cognato di Costanzo II, Gallo. Poco dopo Costanzo II qui organizz\u00f2 un sinodo, che produsse un credo ariano. In seguito questo imperatore trascorse altri periodi nella sua citt\u00e0 natale, come nel corso della campagna contro Magnenzio (con quest'ultimo che tent\u00f2 invano di assediare la citt\u00e0), durante l'inverno del 351/352 oppure dall'ottobre del 357 al maggio del 359, quando vi pose la sua corte imperiale (con l'ampliamento del preesistente palazzo imperiale) ed il suo \"quartier generale\" per le campagne militari condotte nella primavera di quello stesso anno contro gli Iazigi e gli alleati, Quadi.\nPochi anni pi\u00f9 tardi (nel 361), la citt\u00e0 di \"Sirmio\" si arrese a Flavio Claudio Giuliano, il quale entr\u00f2 in citt\u00e0 trionfante e soggiorn\u00f2 per alcuni giorni nel suo \"palatium\", poco prima della morte di Costanzo II. Nel 375 la morte dell'imperatore Valentiniano I, impegnato sul fronte suebo-sarmatico, fu preannunciato, poco prima del 17 novembre, da un fulmine che si abbatt\u00e9 sulla citt\u00e0 di \"Sirmium\" ed incendi\u00f2 il foro e parte della reggia imperiale.\nArcheologia del palazzo.\nIl palazzo imperiale romano di \"Sirmio\" (oggi Sremska Mitrovica), sulla base delle indagini archeologiche (iniziate nel 1957), \u00e8 da collocarsi nella parte sud-est dell'antica citt\u00e0, adiacente al \"circus\" (a nord del \"palatium\"). Galerio stabil\u00ec cos\u00ec la sua residenza imperiale a partire dal 293, come \"Cesare\" poi, come \"Augusto\", sembra che abbia prediletto la sede imperiale di Tessalonica dal 305 in poi, fino ad almeno il 311 quando mor\u00ec.\nLa pianta del palazzo imperiale di Galerio non \u00e8 del tutto chiara. Il sito fu scoperto casualmente nel 1957 mentre si stava procedendo alla realizzazione di un palazzo residenziale. Qui vennero alla luce grandi mura, alcuni mosaici ed un impianto di riscaldamento sotto l'antica pavimentazione. Si trattava forse di un complesso termale interno al \"palatium\". Poco pi\u00f9 a nord sono poi state indagate altre aree adiacenti al palazzo, dove si \u00e8 scoperto un grande circo romano. Il palazzo si trovava quindi, come similmente era accaduto anche ad \"Antiochia\", \"Mediolanum\" ecc. in prossimit\u00e0 del \"circo\" (utilizzato spesso per la presentazione di cerimonie ufficiali davanti al pubblico cittadino/provinciale), delle mura, non molto distante dal fiume Sava. Il palazzo imperiale aveva sia la funzione di rappresentanza ed amministrativa, con adeguate sale di ampio respiro per i ricevimento di re clienti o alti dignitari imperiali, sia stanze private dove l'imperatore e la sua famiglia potevano vivere ed utilizzare quale residenza personale."}
{"id": "3222349", "revid": "287204", "url": "https://it.wikipedia.org/wiki?curid=3222349", "title": "Castel del Monte (disambigua)", "text": ""}
{"id": "3222350", "revid": "287204", "url": "https://it.wikipedia.org/wiki?curid=3222350", "title": "Renan Bressan", "text": "Caratteristiche tecniche.\nTrequartista brevilineo di notevole tecnica e grande rapidit\u00e0, \u00e8 ambidestro. \u00c8 anche un abile tiratore di calci piazzati.\nCarriera.\nClub.\nAtletico Cidade e Gomel.\nMuove i primi passi nel calcio con il piccolo club brasiliano dell\"'Atletico Cidade\", nel 2005, firmando un contratto a 150 dollari al mese. Notato da alcuni osservatori, viene proposto agli ucraini del Karpaty, ma nel 2007 si accorda ufficialmente con i bielorussi del FC Gomel. Debutta cos\u00ec in Vy\u0161\u0117j\u0161aja Liha il 14 aprile 2007 nella vittoria interna per 3-1 contro il Naftan, e il 27 ottobre segna il suo primo gol contro il FK Brest. Il 17 agosto 2008 debutta anche in Coppa UEFA, nel doppio incontro contro perso contro il Legia Varsavia.\nBATE Borisov.\nNel 2010, dopo sue stagioni e mezza a Homel', si trasferisce a titolo definitivo al BATE Borisov, e la prima stagione si rivela assai positiva: con 32 presenze e 15 reti in campionato, pi\u00f9 4 reti in altrettante partite nella Coppa di Bielorussia contribuisce in maniera decisiva alla vittoria del campionato, ottenendo anche il titolo di capocannoniere.\nIl 14 luglio 2010 debutta in Champions League nel preliminare vinto contro gli islandesi dell'Hafnarfj\u00f6r\u00f0ar, e segna anche la seconda rete del 5-1 finale dell'andata. Disputa anche i due successivi incontri contro il Copenaghen (0-0 e 2-3) che segnano l'uscita della squadra dalla competizione. Gioca, in seguito, da titolare, tutte le partite del gruppo di Europa League 2010-2011, e agli ottavi di finale, il 17 febbraio 2011, segna la rete del vantaggio iniziale nella partita contro il Paris Saint-Germain, finita 2-2. Il successivo pareggio per 0-0 a Parigi, dove \u00e8 comunque tra i migliori in campo, determina poi l'eliminazione del club dal torneo. In campionato, invece, il Bate Borisov bissa il successo dell'anno precedente, laureandosi campione di Bielorussia per il secondo anno consecutivo, e Bressan, con 13 reti, si conferma ancora come topscorer del torneo, e miglior calciatore Bielorusso dell'anno.\nNella 2012 il club riesce per la prima volta a qualificarsi per la fase a gironi della Champions League, battendo Linfield, (con un suo gol) e al turno decisivo lo . Il 1\u00ba novembre 2011 \u00e8 l'autore del gol del definitivo pareggio per 1-1 contro il .\nAlanija Vladikavkaz.\nIl 27 novembre 2012 viene acquistato a titolo definitivo per 3,5 milioni dai russi dell'Alanija Vladikavkaz, con cui firma un contratto triennale.\nNazionale.\nIl 17 dicembre 2010 ha ottenuto il passaporto bielorusso, rendendosi cos\u00ec eleggibile per la Nazionale bielorussa. Convocato per le Olimpiadi di Londra del 2012, in cui ha giocato quattro partite, segnando proprio al Brasile. Il 29 febbraio 2012 ha esordito in Nazionale Maggiore nell'amichevole pareggiata 0-0 contro la Moldavia."}
{"id": "3222355", "revid": "104458", "url": "https://it.wikipedia.org/wiki?curid=3222355", "title": "Piz Lagrev", "text": "Il Piz Lagrev (3.165\u00a0) \u00e8 una montagna delle Alpi dell'Albula nelle Alpi Retiche occidentali.\nDescrizione.\nSi trova in Svizzera (Canton Grigioni). La montagna si colloca a nord del lago di Sils ed a sud dello Julierpass."}
{"id": "3222357", "revid": "2730", "url": "https://it.wikipedia.org/wiki?curid=3222357", "title": "Walter Mirisch", "text": ""}
{"id": "3222358", "revid": "1310927", "url": "https://it.wikipedia.org/wiki?curid=3222358", "title": "Pavel Njachaj\u010dyk", "text": "Carriera.\nPavel esordisce nel Bate da professionista nel 2008 contro il Darida Minsk Rayon, vinta dalla sua squadra per 1-0. In questa stagione gioca 7 partite nella massima serie bielorussa.\nNel 2008-2009 gioca stabilmente nella squadra, totalizzando 26 presenze segnando 4 reti, partecipando anche alle 6 partite di Champions League, segnando una rete nel match contro lo , poi terminato 1-1.\nNella stagione 2009-2010 gioca 22 partite impreziosite da 3 reti, giocando anche in Europa.\nNel 2010-2011 mette a segno la sua prima tripletta in carriera, ai danni della squadra islandese del FH Hafnarfj\u00f6rdur, poi terminata 5-1. In campionato registra 13 presenze segnando 3 reti."}
{"id": "3222360", "revid": "36471346", "url": "https://it.wikipedia.org/wiki?curid=3222360", "title": "Pavanese", "text": ""}
{"id": "3222362", "revid": "36471353", "url": "https://it.wikipedia.org/wiki?curid=3222362", "title": "Capugnano", "text": ""}
{"id": "3222365", "revid": "75882410", "url": "https://it.wikipedia.org/wiki?curid=3222365", "title": "Handplant", "text": ""}
{"id": "3222369", "revid": "61051", "url": "https://it.wikipedia.org/wiki?curid=3222369", "title": "Arma da Aeron\u00e1utica Militar", "text": ""}
{"id": "3222371", "revid": "290948", "url": "https://it.wikipedia.org/wiki?curid=3222371", "title": "Olio (lubrificante)", "text": ""}
{"id": "3222373", "revid": "75882376", "url": "https://it.wikipedia.org/wiki?curid=3222373", "title": "Boardslide", "text": ""}
{"id": "3222374", "revid": "339392", "url": "https://it.wikipedia.org/wiki?curid=3222374", "title": "Luchtvaartafdeling", "text": ""}
{"id": "3222377", "revid": "486946", "url": "https://it.wikipedia.org/wiki?curid=3222377", "title": "Reazioni fisiche", "text": ""}
{"id": "3222380", "revid": "810736", "url": "https://it.wikipedia.org/wiki?curid=3222380", "title": "Mary Mallon", "text": "Mary Mallon \u00e8 stata la prima persona negli Stati Uniti identificata come portatrice sana della \"Salmonella enterica\", agente patogeno associato alla febbre tifoide. Attraverso il suo lavoro di cuoca arriv\u00f2 a contagiare pi\u00f9 di 50 persone: per questo motivo fu soprannominata \"Typhoid Mary\" (\"Mary tifoide\").\nUna volta sospettata di essere una portatrice asintomatica della malattia, vennero inviati vari medici per chiederle campioni di urine e feci, ma lei li respinse, convinta di essere vessata dalla legge. In seguito venne arrestata e messa in quarantena forzata per tre anni, dal 1907 al 1910.\nIl 19 febbraio 1910 venne liberata sotto la promessa di cambiare lavoro, cosa che fece inizialmente, poi per\u00f2 cambi\u00f2 nome in Mary Brown e riprese il lavoro di cuoca infettando altre persone. Il 27 marzo 1915 venne di nuovo messa in quarantena forzata, fino alla sua morte nel 1938.\nBiografia.\nMary Mallon nacque nel 1869 a Cookstown, nella Contea di Tyrone, uno dei villaggi pi\u00f9 poveri dell'odierna Irlanda del Nord. Adolescente, emigr\u00f2 nel 1884 negli Stati Uniti, dove visse ospite degli zii. Tra il 1900 e il 1906 Mallon ebbe impiego quasi continuato presso numerose famiglie benestanti di New York (si stima fossero sette), anche durante i mesi estivi.\nNel 1906 si trasfer\u00ec a Manhattan, dove i membri delle famiglie per cui lavorava contrassero febbri e diarrea, e la lavandaia mor\u00ec. Mallon and\u00f2 poi a lavorare presso un avvocato, andandosene dopo che sette delle otto persone nella famiglia si ammalarono.\nPrimi sospetti.\nIl 4 agosto 1906 Mallon prese servizio come cuoca nella casa di villeggiatura presa in affitto a Oyster Bay (situata sull'isola di Long Island) da un agiato banchiere, Charles Henry Warren, e dalla sua famiglia. Il 27 dello stesso mese la giovane figlia dei Warren si ammal\u00f2 di tifo. George Thompson, il proprietario della casa, dopo aver consultato dottori esperti che analizzarono l'acqua potabile, i rifiuti e il sistema fognario alla ricerca della causa del contagio, convoc\u00f2 un ingegnere sanitario, George Soper, il quale cominci\u00f2 ad indagare. Egli inizi\u00f2 interrogando la famiglia e la servit\u00f9, si inform\u00f2 sugli ospiti, e alla fine ottenne un elenco completo dei frequentatori della casa, risalendo fino a dieci anni indietro nel tempo.\nDopo aver scartato tutti questi individui come possibili cause del contagio, fu intrigato dalla notizia che i Warren avevano deciso di prendere una nuova cuoca il giorno 4 del mese, ma, cosa pi\u00f9 significativa, la donna assunta, Mary Mallon, mancava in quel momento all'appello. Mary Mallon infatti era andata via dalla casa senza preavviso quando la figlia dei Warren cominci\u00f2 ad ammalarsi.\nSoper, grazie alle informazioni ottenute dall'agenzia di collocamento, scopr\u00ec che in tutte le famiglie in cui Mallon aveva prestato servizio come cuoca negli ultimi dieci anni si erano verificati casi di tifo.\nLa caccia a Mary Mallon.\nGeorge Soper prese interesse nelle epidemie associate a Mary Mallon in quanto parevano insolitamente colpire le case pulite e ben tenute dei benestanti.\nSebbene la teoria secondo la quale era di per s\u00e9 la sporcizia a causare la malattia fosse stata soppiantata in quegli anni dalla precisa identificazione dei microbi responsabili del morbo (all'epoca l'informazione scientifica era molto poco efficiente), era ancora diffusa l'idea per cui le epidemie fossero strettamente collegate a condizioni di vita non igieniche e alle persone povere. Analizzati i dati che aveva a disposizione, Soper cap\u00ec che Mary Mallon era a tutti gli effetti una portatrice sana.\nPer l'ingegnere Soper non fu facile rintracciare Mary a causa dei suoi continui cambi di identit\u00e0.\nGli incontri tra Soper e Mary.\nNel marzo del 1907 avvenne il primo incontro faccia a faccia con Mary Mallon, in seguito a dei rapporti su una famiglia di Park Avenue, a New York, colpita da tifo. Il primo approccio di Soper fu fin troppo diretto:\nNon si pu\u00f2 sicuramente dire che Mary Mallon reag\u00ec bene all'accusa dell'ingegnere; si rifiut\u00f2 in modo plateale quando Soper le chiese di consegnargli i fluidi corporei.\nMary continu\u00f2 a lavorare nella casa di Park Avenue e quando Soper torn\u00f2 qualche giorno dopo per ricominciare da dove aveva interrotto, Mary non volle saperne di lui.\nMary Mallon in quegli anni condivideva un alloggio nella pensione tra la Trentatreesima Strada e la Terza Avenue con un uomo di nome Breihof. Breihof fu l'unico amore di Mary, si prese cura di lui quasi per tutta la vita. Soper riusc\u00ec ad entrare nell'alloggio di Mary grazie a Breihof, probabilmente in cambio di denaro o di alcool o di entrambi. Da questo secondo incontro Mary usc\u00ec furiosa, continuava a negare di avere qualcosa a che fare con il tifo.\nSoper decise allora di recarsi dal commissario del Dipartimento di Sanit\u00e0 della citt\u00e0 di New York, e consigli\u00f2 che Mallon venisse subito presa in custodia.\nIl Dipartimento mand\u00f2 una dottoressa, Sara Josephine Baker (il cui padre era morto di tifo), per visitare Mary sul posto di lavoro. Ci\u00f2 fu inutile poich\u00e9 Mary Mallon si rifiut\u00f2 di aprire la porta.\nIl giorno seguente vennero inviati tre poliziotti, la dottoressa Baker e un quarto agente. La loro visita si concluse con un vero e proprio inseguimento. Mallon balz\u00f2 fuori da una finestra e dopo aver scavalcato un recinto si nascose in un bagno esterno, dove fu trovata tre ore dopo. Nelle parole della dottoressa Baker:\nMary Mallon venne portata al Willard Parker Hospital, considerata da Soper e da altri una persona pericolosa e inaffidabile.\nQuarantena fino al 1910.\nNel 1907 Mary venne rinchiusa nell'ospedale Riverside, su North Brother Island, costretta ad un isolamento a tempo indeterminato. Alloggiava in una piccola villetta a un piano che in passato era stata la dimora del capo del dipartimento infermieri dell'ospedale. Non l'avevano mai accusata, incriminata, processata o condannata per alcun crimine. La sua faccia per\u00f2 era comparsa sui giornali: un disegnatore era andato al Willard Parker e aveva catturato la sua immagine. La stampa aveva cominciato a chiamarla \"Mary la tifoide\".\nIl dottor William H.Park della Commissione Sanitaria dunque affermava:\nLe dichiarazioni del dottore per\u00f2 non erano esatte; a quel tempo infatti Mary era l'unica malata di tifo su tutta l'isola.\nIl processo e l'improvviso rilascio.\nMary Mallon si trov\u00f2 un avvocato: George Francis O'Neill, due volte candidato repubblicano per il Senato, figura di spicco per le questioni irlandesi, che prima di sostenere l'esame di Stato aveva lavorato come ispettore doganale e impegnato nei problemi di salute pubblica.\nNel corso degli anni successivi, sebbene non vincesse mai una mozione o un appello, riusc\u00ec chiaramente a logorare l'accusa o quantomeno a spaventarla. Dopo due anni su North Brother Island, Mary Mallon, con George O'Neill al suo fianco, si present\u00f2 al cospetto del giudice Erlanger, dichiarando che non esisteva legge in grado di giustificare la sua protratta detenzione. A quel punto ormai, il 29 giugno 1909, vi erano gi\u00e0 stati diversi sviluppi a suo favore; erano stati identificati altri cinquanta portatori di tifo nel solo stato di New York e nessuna di queste persone era stata confinata sull'isola o in prigione. La \u201cminaccia sanitaria\u201d che lei rappresentava due anni prima era per certi versi sbiadita nella memoria collettiva.\nLa corte per\u00f2 scelse la via della cautela e del rispetto delle leggi stabilite. Il giudice Erlanger, il 16 luglio 1909, decret\u00f2 che:\nPer quanto la copertura mediatica del processo Mallon fosse schierata dalla parte della vittima e sollevasse questioni problematiche per il giudice, non and\u00f2 a influire sull'esito.\nSecondo quanto accadde qualche mese dopo per\u00f2, qualcuno fu convinto da quegli articoli: nel 1910, il nuovo commissario sanitario Lederle, sotto pressione e chiaramente esasperato dalla storia di Mary Mallon nel suo complesso, riferendosi a lei come a \u201cquella donna sfortunata\u201d ne ordin\u00f2 l'improvviso rilascio.\nLe fu proibito di prendere impiego come cuoca e le fu imposto di fare rapporto a cadenza regolare presso il commissario sanitario per gli esami medici. Nel dicembre del 1911, annunci\u00f2 tramite il suo avvocato che avrebbe fatto causa alla citt\u00e0 e ai dottori Park, Westmoreland, Darlington, Soper e Lederle chiedendo 50.000 dollari di risarcimento, sostenendo che per colpa delle loro azioni le era impossibile praticare il suo mestiere di cuoca e che le sue probabilit\u00e0 di guadagnarsi da vivere erano molto ridotte. La causa non arriv\u00f2 mai al processo probabilmente grazie al suo avvocato, O'Neill, che la convinse a lasciarla cadere.\nDopo il rilascio, qualcuno, probabilmente del dipartimento di sanit\u00e0, le trov\u00f2 un impiego come lavandaia. Questa rappresent\u00f2 per Mallon l'ennesima umiliazione.\nQualche mese dopo, a peggiorare le cose, il suo amante Breihof si ammal\u00f2 gravemente, ma nessun medico riusc\u00ec ad aiutarlo. Mor\u00ec poco dopo in ospedale.\nMary Mallon si ritrov\u00f2 nuovamente sola ed esausta e cominci\u00f2 a smettere di presentarsi agli appuntamenti con il dipartimento di Sanit\u00e0 e riprese a lavorare come cuoca con identit\u00e0 fittizie. Per cinque anni infatti lavor\u00f2 sotto nomi falsi come Mary Brown, Mary Breihof e altri.\nSeconda quarantena fino alla morte.\nNel 1915 scoppi\u00f2 un'improvvisa epidemia di tifo allo Sloane Hospital di New York: circa venticinque persone erano state colpite. La descrizione della cuoca dell'ospedale corrispondeva a quella di Mary Mallon che, scoppiata l'epidemia, era scappata rifugiandosi nella casa dell'amica Corona.\nIl sergente Bevins del dipartimento di polizia di New York scopr\u00ec il nascondiglio di Mary e insieme al tenente Belton e a un altro sergente di polizia, Coneally, circondarono la casa di Corona. Questa volta per\u00f2 Mary Mallon non si ribell\u00f2 e si arrese alle autorit\u00e0.\nNel marzo 1915 Mary Mallon fu ricondotta su North Brother Island, dove rimase fino al giorno della sua morte: nel dicembre del 1932 venne colpita da un ictus che la costrinse a letto fino al giorno della sua morte, avvenuta sei anni pi\u00f9 tardi, l'11 novembre 1938.\nMary Mallon fu seppellita nel cimitero di St. Raymond, nel Bronx. L'incisione sulla lapide recita:\nIl numero delle vittime nell'intera vita di Mary arriva a trentatr\u00e9 persone contagiate, con tre morti accertate. Con ogni probabilit\u00e0 ci furono altri casi associati a Mary non documentati e rimasti ignoti."}
{"id": "3222381", "revid": "104458", "url": "https://it.wikipedia.org/wiki?curid=3222381", "title": "Piz Picuogl", "text": "Il Piz Picuogl (3.333\u00a0) \u00e8 una montagna delle Alpi dell'Albula nelle Alpi Retiche occidentali.\nDescrizione.\nSi trova in Svizzera (Canton Grigioni). La montagna \u00e8 collocata a sud del Piz d'Err."}
{"id": "3222391", "revid": "74801", "url": "https://it.wikipedia.org/wiki?curid=3222391", "title": "Paul Guillaume Farges", "text": "Biografia.\nInviato in Cina nel 1867, fece base dapprima a Nord-Est di Sichuan sino al 1903 (o 1892 secondo altri), quindi a Chongqing \u91cd\u5e86\u5e02, dove rimase sino alla morte.\nPadre Farges collezion\u00f2 pi\u00f9 di esemplari di piante, fra cui numerose specie nuove, che invi\u00f2 a Parigi, al Museo nazionale di storia naturale di Francia, dove il botanico Adrien Ren\u00e9 Franchet le denomin\u00f2, le classific\u00f2 e le descrisse.\nFu il primo a introdurre in Europa il kiwi (\"Actinidia chinensis\", di cui in seguito sar\u00e0 pi\u00f9 nota la variet\u00e0 \"Actinidia deliciosa\"), inviandone un esemplare al vivaista Maurice de Vilmorin nel 1897.\nIl suo nome \u00e8 stato attribuito a molte specie, fra cui: \nIn particolare, \u00e8 stato nominato in suo onore il genere di bamb\u00f9 \"Fargesia\"."}
{"id": "3222394", "revid": "63756", "url": "https://it.wikipedia.org/wiki?curid=3222394", "title": "PEEK e POKE", "text": "codice_1 e codice_2, in informatica, sono due istruzioni utilizzate nel linguaggio di programmazione BASIC per accedere al contenuto di un particolare indirizzo di memoria.\ncodice_1 \u00e8 una funzione che restituisce il valore memorizzato nella cella di memoria specificata mentre codice_2 \u00e8 un comando che serve per effettuare la corrispondente operazione di scrittura.\nCaratteristiche.\nGli indirizzi delle locazioni delle istruzioni codice_2 e codice_1 possono riferirsi sia a normali celle di memoria sia a registri hardware mappati in memoria della CPU ma anche di coprocessori aggiuntivi, come chip sonori o chip video. Un esempio di codice che controlla un chip tramite istruzioni POKE \u00e8 il seguente, che modifica uno dei registri del MOS VIC-II del Commodore 64 per impostare il bordo dello schermo di colore nero:\n POKE 53280, 0\nOgni home computer dell'epoca antecedente ai PC compatibili IBM aveva un proprio schema di utilizzo della memoria: i programmi dell'utente, i dati di questi, la memoria video, lo spazio per il codice del sistema operativo venivano indirizzati in differenti aree della memoria. Per questo motivo le istruzioni codice_1 e codice_2 non erano portabili da un modello all'altro ed i programmi funzionavano solo sui sistemi per cui erano stati scritti.\nSintassi.\nLe istruzioni possono essere chiamate sia in modalit\u00e0 diretta, inserendole al prompt dell'interprete, sia in modalit\u00e0 indiretta, ossia all'interno di un programma. In entrambi i casi la loro sintassi \u00e8 la seguente:\n \"variabile_di_destinazione\" = codice_1(\"indirizzo_di_memoria\")\n codice_2 \"indirizzo_di_memoria\", \"valore\"\nI parametri \"indirizzo_di_memoria\" e \"valore\" possono essere anche espressioni complesse basta che il loro risultato sia un indirizzo di memoria o un valore valido. Un indirizzo valido \u00e8 un indirizzo che ricade nello spazio di indirizzi della CPU del computer, ossia l'insieme degli indirizzi che la CPU \u00e8 in grado di gestire direttamente. Un valore valido \u00e8 un valore che pu\u00f2 essere memorizzato in una cella di memoria, ossia la pi\u00f9 piccola unit\u00e0 di memorizzazione ammessa dal tipo di memoria usato.\nAd esempio, un tipico home computer dei primi anni ottanta era generalmente basato su CPU ad 8 bit come lo Zilog Z80 o il MOS 6502. Questi processori avevano in genere uno spazio di indirizzi a 16 bit con il quale potevano indirizzare un massimo di 64 Kilobyte di memoria, sia essa RAM o ROM: l'unit\u00e0 di queste memorie \u00e8 il byte. In questo caso l'intervallo di valori ammessi per \"indirizzo_di_memoria\" spazia da 0 a 65.535 (216-1) mentre \"valore\" pu\u00f2 spaziare da 0 a 255 (28-1).\nUtilizzo nei videogiochi.\nNegli home computer ad 8 bit il pi\u00f9 comune metodo di avvio dei videogiochi era quello di caricare gli stessi in memoria da una cassetta e poi di lanciarli. Si diffuse perci\u00f2 la pratica di modificare il codice del gioco prima del suo avvio in modo da poter ottenere dei vantaggi quali vite infinite, invisibilit\u00e0, immunit\u00e0 ed altro. Tali trucchi venivano generalmente ottenuti ricorrendo alla modifica di particolari locazioni di memoria del codice del gioco mediante l'utilizzo del comando codice_2. Esistevano anche delle cartucce per i Commodore 64, gli ZX Spectrum e gli Amstrad CPC che permettevano di \"congelare\" il gioco in esecuzione, modificare il codice e riprenderne l'esecuzione.\nAd esempio, in \"Knight Lore\" per lo ZX Spectrum l'immunit\u00e0 poteva essere ottenuta inserendo il seguente comando:\n POKE 47196, 201\nIn questo caso il valore 201 corrisponde all'istruzione in linguaggio macchina codice_12, che fa uscire in anticipo dalla porzione di codice che controlla le collisioni del giocatore, evitando quindi che questo possa morire. Diverse riviste del settore pubblicavano elenchi di queste codice_2 per i giochi, ottenute in genere mediante reverse engineering sul codice del titolo per individuare le locazioni di memoria usate per la memorizzazione di dati quali il numero di vite o il rilevamento delle collisioni.\nL'uso dei trucchi basati sulle codice_2 \u00e8 divenuto progressivamente sempre pi\u00f9 difficile per via del nascere di sistemi di protezione dalle copie o di sistemi per impedire le modifiche del codice. I giochi per i computer moderni rendono tale pratica quasi impossibile dato che i sistemi operativi implementano degli schemi di protezione della memoria virtuale per evitare che programmi esterni possano accedere all'area di memoria assegnata ad una particolare applicazione."}
{"id": "3222403", "revid": "204012", "url": "https://it.wikipedia.org/wiki?curid=3222403", "title": "New York Daily News", "text": ""}
{"id": "3222404", "revid": "104458", "url": "https://it.wikipedia.org/wiki?curid=3222404", "title": "Corn da Tinizong", "text": "Il Corn da Tinizong (3.172\u00a0 - in tedesco \"Tinzenhorn\") \u00e8 una montagna delle Alpi dell'Albula nelle Alpi Retiche occidentali. \nDescrizione.\nSi trova in Svizzera (Canton Grigioni) tra i comuni di Berg\u00fcn Filisur e Surses e fa parte del Gruppo dei Pizs da Bravuogn."}
{"id": "3222405", "revid": "599013", "url": "https://it.wikipedia.org/wiki?curid=3222405", "title": "Pieve di San Michele Arcangelo (Arcola)", "text": "La pieve di San Michele Arcangelo \u00e8 un luogo di culto cattolico situato nella frazione di Trebiano, in piazza della Chiesa, nel comune di Arcola in provincia della Spezia. La chiesa \u00e8 sede della parrocchia omonima del vicariato della Media Val di Magra della diocesi della Spezia-Sarzana-Brugnato.\nStoria e descrizione.\nLa primitiva pieve \u00e8 citata (\"plebem de Trebiano\") in una bolla pontificia di papa Eugenio III nel 1149, mentre la costruzione dell'attuale edificio si deve al XVI secolo.\nAl suo interno sono conservate diverse opere pittoriche e scultoree, tra cui una \"Croce\" lignea dipinta su fondo quadrettato, pur con parti mancanti, recentemente restaurata. Dopo una breve permanenza al museo diocesano della Spezia, \u00e8 ora esposta nella piccola navata di sinistra della pieve.\nNella cappella Mascardi, corrispondente all'ala del precedente edificio, \u00e8 collocata un'ancona marmorea, detta \"Icona pulchra\", dello scultore francese Domenico Gar. Tre bassorilievi nella predella raffigurano la vita di san Bernardo di Chiaravalle, la scena della Nativit\u00e0 e santa Caterina d' Alessandria con le catene spezzate.\nTra le statue da ricordare sono quella lignea di \"San Rocco\", al centro della navata, eseguita da Domenico Gar nel 1524, prima opera nota dell'artista, e una \"Madonna\" in legno del XVII secolo sull'altare."}
{"id": "3222408", "revid": "496876", "url": "https://it.wikipedia.org/wiki?curid=3222408", "title": "La7D", "text": ""}
{"id": "3222410", "revid": "1941276", "url": "https://it.wikipedia.org/wiki?curid=3222410", "title": "Halifax (serie televisiva)", "text": "Halifax \u00e8 una serie televisiva australiana.\nIn Italia \u00e8 stata trasmessa da LA7.\nTrama.\nLa dottoressa Jane Halifax (Rebecca Gibney) \u00e8 una psichiatra forense che indaga sui casi che coinvolgono lo stato mentale dei sospetti o delle vittime. La serie \u00e8 ambientata a Melbourne.\nNote.\nLe lettere \"f.p.\" del titolo originale sono l'abbreviazione di \"forensic psychiatric\" (Psichiatria Forense)."}
{"id": "3222411", "revid": "14749", "url": "https://it.wikipedia.org/wiki?curid=3222411", "title": "I topi grigi", "text": ""}
{"id": "3222412", "revid": "486946", "url": "https://it.wikipedia.org/wiki?curid=3222412", "title": "Battaglia di al Gazala", "text": ""}
{"id": "3222414", "revid": "1543377", "url": "https://it.wikipedia.org/wiki?curid=3222414", "title": "European Champions League 2007-2008 (pallavolo femminile)", "text": "La European Champions League di pallavolo femminile 2007-2008 \u00e8 stata la 48\u00aa edizione del massimo torneo pallavolistico europeo per squadre di club; iniziata con la fase a gironi a partire dal 27 novembre 2007, si \u00e8 conclusa con la final-four di Murcia, in Spagna, il 6 aprile 2008. Alla competizione hanno partecipato 20 squadre e la vittoria finale \u00e8 andata per la seconda volta alla Pallavolo Sirio Perugia.\nFinal-four.\nLa final four si \u00e8 disputata a Murcia () e gli incontri si sono svolti al Pabell\u00f3n Pr\u00edncipe de Asturias. Le semifinali si sono disputate il 5 aprile, mentre la finale per 3\u00ba/4\u00ba posto e la finalissima si \u00e8 giocata il 6 aprile."}
{"id": "3222420", "revid": "599013", "url": "https://it.wikipedia.org/wiki?curid=3222420", "title": "Metodologia", "text": "La metodologia \u00e8 la disciplina che studia l'evoluzione (teorico-pratica) del lavoro di ricerca sulla base del metodo scientifico, accompagnandosi con \u00able linee interpretative che il ricercatore elabora e presenta a partire dalla propria soggettivit\u00e0 e delle intenzioni che ha sviluppato nel corso della sua permanenza sul campo\u00bb. L'assunzione di un modello metodologico permette di ottenere i risvolti scientifici del proprio lavoro.\nSecondo altri una metodologia si pu\u00f2 definire come:\nStoria.\nSecondo la dottrina aristotelica \u00abconoscenza e scienza consistono nel rendersi conto che le cause non fuoriescono da certi limiti\u00bb. L'elemento essenziale che questo enunciato aggiunge \u00e8 l'idea di paradigma: non si limita ad asserire l'esistenza di una congiunzione costante fra due fenomeni ma vuole affermare che oltre ad essere accompagnate dalla causa, l'effetto viene ad essere generato.\nUn paradigma \u00e8 un insieme di concetti, assunti e metodi condivisi dalla comunit\u00e0 scientifica, ed \u00e8 sempre articolata internamente ad una teoria e si basa su un metodo. La teoria contiene pi\u00f9 paradigmi ma non viceversa. Il paradigma si serve di un insieme di teorie per contribuire allo sviluppo di una data scienza. Il termine paradigma fu usato per la prima volta da Platone per indicare la costruzione di un insieme di preposizioni che contribuiscono a far progredire la conoscenza, per Aristotele invece il paradigma consisteva in un elemento didattico.\nTra la fine del XVI secolo ed i primi anni del successivo, con la diffusione della stampa, l'Europa assisteva alla nascita del libro scientifico illustrato. Dove l'immagine era utilizzata per commentare fenomeni scientifici e aspetti della realt\u00e0 naturale. Accanto al metodo orale, quindi, si andava affermando quello testuale mediante manuali specializzati in date discipline:\nNel XIX secolo con l'avvento della sociologia fu possibile escogitare nuovi metodi applicati allo studio della societ\u00e0. Il metodo utilizzato, in particolare, si basava sul principio logico e quello sperimentale. Logico perch\u00e9 era legittimo dedurre conseguenze che risultavano da premesse. Sperimentale perch\u00e9 designava l'osservazione e nel contempo l'esperimento. Tutte le teorie sociologiche contenevano concetti (parole o simboli) che rappresentavano un dato fenomeno, per es. l'anomia di Durkheim o l'alienazione di Marx. L'anomia di Durkheim, per\u00f2, non \u00e8 un paradigma bens\u00ec un concetto, il funzionalismo non \u00e8 un paradigma ma una teoria.\nDescrizione.\nUna metodologia non rappresenta dei metodi o tecniche specifiche, tuttavia, deve specificare i vari procedimenti (e la loro logica intrinseca) che devono essere eseguiti, attraverso l'applicazione di processi, metodi e tecniche specifiche. Questi procedimenti costituiscono una specie di cornice concettuale ed operativa. Possono poi essere ulteriormente suddivisi in sub-procedimenti, essere combinati tra loro, e la loro sequenza variabile.\nUna metodologia, quindi, pu\u00f2 consistere nella descrizione di un processo, oppure pu\u00f2 essere estesa ed includere delle teorie filosofiche, dei concetti epistemologici o delle idee progettuali correlate ad una particolare disciplina o campo d'indagine, in particolare in relazione a:\nConcettualmente, la metodologia costituisce l'organizzazione concettuale di atti conoscitivi pratici (le tecniche e i metodi) secondo i presupposti e nel quadro generale di un'epistemologia. Si distingue in due approcci:\nCausalit\u00e0 ed esperimento.\nPer poter dimostrare empiricamente un'ipotesi causale fra due variabili, il ricercatore deve osservare la relazione fra causa (X) ed effetto (Y). Oltre all'analisi della covariante (cos\u00ec come si presentano le situazioni non manipolate), si pu\u00f2 ricorrere all'esperimento cio\u00e8 in una situazione artificiale (laboratorio). Ma mentre nel primo caso si osserva come le variazioni di X si accompagnano a quelle di Y in un contesto naturale, nel secondo caso il ricercatore produce una variazione di X in una situazione artificiosa, cio\u00e8 manipola dall'esterno la variabile indipendente; poich\u00e9 la maggior parte delle variabili non \u00e8 manipolabile, si ricorre all'analisi della covariante anzich\u00e9 all'esperimento.\nLa differenza fra un esperimento di laboratorio e quello sul campo consiste nel fatto che mentre il primo si realizza in una situazione artificiale, il secondo si realizza in un contesto reale. Il laboratorio permette di creare situazioni e di effettuare rilevazioni che non sono possibili in natura.\nGli esperimenti sul campo dimostrano come i rapporti interpersonali sono condizionati dal contesto strutturale nel quale si trovano ad agire le persone. Il metodo sperimentale si compone di due fasi successive: controllo e simulazione. A titolo di esempio si veda il seguente esperimento:\nNegli anni sessanta Albert Bandura effettu\u00f2 una ricerca sugli effetti imitativi, di natura aggressiva, indotti nei bambini a seguito dell'esposizione a scene di violenza trasmesse della TV. Novantasei bambini furono suddivisi casualmente tra quattro gruppi da ventiquattro persone ciascuno: un gruppo cd. di \u201ccontrollo\u201d, cio\u00e8 in combutta col ricercatore, non fu esposto ad alcun stimolo, gli altri tre gruppi, cd. sperimentali, cio\u00e8 ignari sulle intenzioni del ricercatore, furono esposti rispettivamente a una \u201csimulazione\u201d, un filmato e un \"cartoon\". Il bambino era poi condotto in una sala dove c'erano giocattoli aggressivi. I risultati evidenziarono una forte influenza dell'effetto d'imitazione. I bambini esposti alle scienze violente ebbero \"pattern\" aggressivi in misura doppia rispetto al gruppo di controllo.\nTipi di metodi.\nNelle scienze sociali.\nRicerca azione.\nConsidera gli informatori come veri e propri protagonisti dell'intervento con i quali instaura un rapporto di collaborazione che non si limita solo a definire i bisogni ma anche a condividere le proposte idonee a soddisfarli. Poich\u00e9 la collaborazione \u00e8 condizionata dal carisma del ricercatore, tale metodo presenta severi limiti di applicabilit\u00e0.\nAnalisi d'ambiente.\nRaccoglie fatti, dati e informazioni sul territorio che successivamente elabora ed interpreta secondo un quadro teorico che si chiama profilo. Sebbene il ricercatore e gli informatori hanno ruoli e compiti ben distinti, risente troppo dell'impostazione clinica da cui \u00e8 tratto il modello.\nFocus group.\nIl \"focus group\" \u00e8 un metodo di ricerca empirica di tipo qualitativo per ottenere dati su un argomento definito tramite l'interazione dei membri di un gruppo. Il ricercatore veste i panni del moderatore utilizzando una traccia simile alle interviste in profondit\u00e0, ma a differenza di queste non effettua domande dicotomiche (per es. vero-falso) ma si limita ad orientare la discussione sull'argomento prescelto.\nInchiesta campionaria.\nSi tratta di un metodo di rilevazione di informazioni rivolto a soggetti appartenenti a un campione rappresentativo mediante una procedura standardizzata (interviste, sondaggi, questionari) per la quale a degli informatori sono poste delle domande in base ad una certa formulazione, allo scopo di studiare le relazioni esistenti tra le variabili. Nell'inchiesta campionaria il ricercatore non si limita a esplorare e descrivere ma intende anche verificare le ipotesi.\nOsservazione partecipante.\nInstaura una collaborazione con gli informatori, ma a differenza del \"action research\", non rileva le proposte n\u00e9 le eventuali soluzioni ai bisogni e ai problemi osservati. L'osservazione \u00e8 impersonale: gli informatori sono consapevoli della presenza del ricercatore ma non possono interagire con lui.\nTecnica delle scale.\nSi tratta dell'insieme di procedure per rilevare concetti complessi utilizzando una serie di indicatori (\"item\") che sono considerati elementi di un concetto pi\u00f9 generale. L'applicazione pi\u00f9 frequente di questa tecnica \u00e8 la misura degli atteggiamenti e delle opinioni. La scala dunque \u00e8 un insieme di \"item\" formulati sotto forma di domande.\nSociometria.\nSi pone l'obiettivo d'individuare la rete di relazioni fra i membri di un gruppo sociale formulando una serie di domande sulle preferenze nei confronti degli altri membri. Questo test \u00e8 raccomandato per l'analisi di gruppi strutturati (per es. gruppi di pari)."}
{"id": "3222421", "revid": "104458", "url": "https://it.wikipedia.org/wiki?curid=3222421", "title": "Piz Mitgel", "text": "Il Piz Mitgel (3.158\u00a0) \u00e8 una montagna delle Alpi dell'Albula nelle Alpi Retiche occidentali, in Svizzera (Canton Grigioni).\nDescrizione.\nLa montagna, collocata ad ovest del Corn da Tinizong, si trova tra i comuni di Albula, Berg\u00fcn Filisur e Surses. Fa parte del Gruppo dei Pizs da Bravuogn."}
{"id": "3222431", "revid": "1543377", "url": "https://it.wikipedia.org/wiki?curid=3222431", "title": "If It Makes You Happy", "text": "If It Makes You Happy \u00e8 un singolo di Sheryl Crow estratto dall'omonimo album, del 1996.\nIl brano.\nQuesto brano si \u00e8 classificato al 10\u00ba posto nella classifica Billboard Hot 100 negli Stati Uniti, al 9\u00ba posto nella Official Singles Chart nel Regno Unito e al 1\u00ba posto in Canada. Ha anche vinto la \"Best Female Rock Vocal Performance\" ai Grammy Awards nel 1997.\nSecondo quanto dichiarato dalla stessa Crow, nella sua apparizione a VH1 \"Storytellers\" del 1998, \ninizialmente era un brano country ma poi \u00e8 stato trasformato in un brano rock per avere maggiore esposizione. Inoltre \u00e8 anche noto per essere stato utilizzato su Rete 4 come sigla del ciclo \"I bellissimi di Rete 4\".\nVideo.\nSono stati prodotti due video musicali per questo brano, entrambi diretti da Keir McFarlane.\nIl primo girato in bianco e nero mostra Sheryl in un appartamento che indossa un impermeabile nero. Poi passaggia nelle strade della citt\u00e0, prende la metropolitana e prende un caff\u00e8 in un centro commerciale, prima di tornare al suo appartamento. Il secondo a colori, mostra Sheryl dietro al vetro di un diorama, nella sezione specie in via di estinzione, di un museo."}
{"id": "3222438", "revid": "72396", "url": "https://it.wikipedia.org/wiki?curid=3222438", "title": "S.V.B.E.E.V.", "text": ""}
{"id": "3222443", "revid": "287204", "url": "https://it.wikipedia.org/wiki?curid=3222443", "title": "Lugal-Kitun", "text": "La \"Lista dei re sumeri\" lo pone dopo Mesh-He e gli assegna 36 anni di regno, si crede dal 2546 a.C. alla morte. La sua storicit\u00e0 non \u00e8 per\u00f2 del tutto accertata.\nDopo di lui si conclude la I dinastia di Uruk. Come recita la Lista dei re sumeri, infatti, \"Quindi Unug [Uruk] fu sconfitta e la regalit\u00e0 fu assunta da Urim [Ur]\"."}
{"id": "3222451", "revid": "767487", "url": "https://it.wikipedia.org/wiki?curid=3222451", "title": "L'ultimo sapore dell'aria", "text": "L'ultimo sapore dell'aria \u00e8 un film del 1978 diretto da Ruggero Deodato.\nTrama.\nRoma. Diego Micheli \u00e8 un ragazzo incompreso dalla sua famiglia, che lo trascura preferendogli i fratellastri, e dalla scuola che frequenta. Decide cos\u00ec di andarsene di casa e trova lavoro in un centro sportivo con piscina. Vedendo i suoi coetanei allenarsi al nuoto, si risveglia in lui la passione per questo sport, che lo spinge ad allenarsi di notte e di nascosto dei suoi datori di lavoro. Viene cos\u00ec notato da Marco, un allenatore sportivo che lo invita ad abitare presso di lui. Qui Diego incontra la figlia di Marco, Claudia, e se ne innamora. Marco lo spinger\u00e0 a seguire seriamente la carriera di nuotatore sportivo e ad allenarsi. Diego per\u00f2, subito dopo avere vinto il titolo nazionale, manifesta degli improvvisi malori. Un successivo accertamento effettuato mediante TAC rivela che ha un tumore al cervello, incurabile, che gli lascia pochi mesi di vita. Diego non demorde e con costanza e determinazione, sostenuto da Marco e da Claudia, riesce a partecipare ai campionati europei di categoria dove, agonizzante per un male giunto ormai all'ultimo stadio, riesce solo al primo passaggio a stabilire il record di 400 metri stile libero. Diego arriva ultimo e sar\u00e0 la sua ultima gara: muore infatti al termine della competizione.\nProduzione.\nNella parte di s\u00e9 stesso appare in un cameo Roberto Pangaro, campione italiano di stile libero negli anni Settanta.\nDistribuzione.\n\u00c8 uscito nelle sale cinematografiche italiane il 24 febbraio 1978."}
{"id": "3222453", "revid": "223320", "url": "https://it.wikipedia.org/wiki?curid=3222453", "title": "Super Robot Wars Original Generations", "text": ""}
{"id": "3222460", "revid": "74801", "url": "https://it.wikipedia.org/wiki?curid=3222460", "title": "Morgan Taylor", "text": ""}
{"id": "3222464", "revid": "200568", "url": "https://it.wikipedia.org/wiki?curid=3222464", "title": "Nicolas Notovitch", "text": ""}
{"id": "3222467", "revid": "287204", "url": "https://it.wikipedia.org/wiki?curid=3222467", "title": "Pray (brano musicale)", "text": ""}
{"id": "3222476", "revid": "287204", "url": "https://it.wikipedia.org/wiki?curid=3222476", "title": "Pray (singolo)", "text": ""}
{"id": "3222477", "revid": "729019", "url": "https://it.wikipedia.org/wiki?curid=3222477", "title": "Sindrome da carcinoide", "text": "La sindrome da carcinoide \u00e8 una sindrome paraneoplastica causata dalla sregolata secrezione di ormoni (come serotonina, istamina, callicreina) da parte di cellule neoplastiche. I tumori che possono causare questa sindrome sono quelli neuroendocrini, in particolare quelli originanti dall'ileo. Presuppone la presenza di metastasi epatiche, che riducendo la capacit\u00e0 di clearance epatica, permettono il rilascio di ormoni direttamente nel sistema circolatorio. Fanno eccezione i tumori neuroendocrini ad origine dal distretto toracico che possono causarla anche in assenza di metastasi epatiche.\nClinica.\nLa sindrome \u00e8 caratterizzata da: episodi asmatiformi, rash cutaneo (il cosiddetto \"flushing\"), diarrea, valvulopatia tricuspidale o polmonare.\nTrattamento.\nSi basa essenzialmente sull'impiego di farmaci biologici, in particolare gli analoghi semisintetici della somatostatina, come octreotide, lanreotide e pasireotide, in grado di controllare l'ipersecrezione ormonale ed i sintomi associati in circa l'80% dei casi. \nPu\u00f2 essere anche di tipo chirurgico, generalmente ad intento citoriduttivo o basato sull'impiego di metodiche locoregionali come l'embolizzazione e le radiofrequenze volte alla riduzione del numero e dimensioni delle metastasi epatiche."}
{"id": "3222486", "revid": "599013", "url": "https://it.wikipedia.org/wiki?curid=3222486", "title": "Hamilton Cuvi", "text": " Figura al settimo posto della classifica dei realizzatori della Primera Categor\u00eda Serie A.\nCaratteristiche tecniche.\nGioc\u00f2 come centrocampista, e dimostr\u00f2 una forte propensione al gioco offensivo, realizzando molte reti.\nCarriera.\nClub.\nInizi\u00f2 con l'U.D. Valdez di Milagro, citt\u00e0 dove era nato, lasciando la societ\u00e0 nel 1982: acquistato dal 9 de Octubre, nel 1983 si mise in evidenza segnando tredici reti in campionato, ripetendosi poi l'anno successivo. Curiosamente, raggiunse la stessa cifra per il terzo anno di seguito nel 1985, stavolta con la maglia del Filanbanco, mentre nel 1986 rimase al di sotto delle dieci reti segnate. Fu nel 1987 che Cuvi ottenne il miglior risultato individuale, piazzandosi primo nella classifica marcatori del campionato con 24 gol, a pari merito con Ermen Ben\u00edtez e Waldemar Victorino. Nel 1988 invece and\u00f2 a segno undici volte, lontano dal miglior marcatore, J\u00e2nio Pinto dell'LDU Quito, mentre nel 1990 torn\u00f2 a segnare in doppia cifra, come non era riuscito a fare l'anno precedente. Ripet\u00e9 lo stesso risultato nel 1991, per la prima volta al Valdez SC, dove rimase per altre tre stagioni, non riuscendo per\u00f2 a mantenere la media realizzativa delle annate passate; nel 1996 si ritir\u00f2 dal calcio giocato.\nNazionale.\nDebutt\u00f2 in Nazionale il 26 luglio 1983. Fu convocato per la prima volta per una competizione ufficiale in occasione della Copa Am\u00e9rica 1983, dove gioc\u00f2 due incontri per la sua selezione: nel primo contro il subentr\u00f2 a V\u00e1squez, mentre nel secondo, con l', gioc\u00f2 tutti i novanta minuti. Quattro anni dopo, Cuvi venne inserito nella lista dei convocati per ; durante la competizione fu stabilmente titolare, giocando per intero entrambe le partite della Nazionale ecuadoriana. And\u00f2 inoltre a segno contro il , firmando il vantaggio al minuto numero settantadue. Nell'ultimo torneo ufficiale da lui disputato, , fu nuovamente una presenza costante, dato che non perse un solo minuto dei quattro incontri disputati dalla sua formazione. La sua ultima presenza internazionale risale al 10 settembre 1989."}
{"id": "3222488", "revid": "300067", "url": "https://it.wikipedia.org/wiki?curid=3222488", "title": "Lasalle Thompson", "text": ""}
{"id": "3222489", "revid": "1793900", "url": "https://it.wikipedia.org/wiki?curid=3222489", "title": "Chase Tower (Rochester)", "text": "La Chase Tower, nota anche come Lincoln First Bank (prima del 1996), \u00e8 un grattacielo situato a Rochester (New York).\nCaratteristiche.\n\u00c8 il terzo grattacielo pi\u00f9 alto di Rochester, con un'altezza di 119 metri, preceduto dalla Xerox Tower (135\u00a0m) e dal Bausch &amp; Lomb Place (122\u00a0m). Ha 27 piani ed \u00e8 stato costruito nel 1973. L'architetto responsabile per la progettazione l'edificio fu John Graham. Essa funge da sede principale della JPMorgan Chase. L'edificio \u00e8 unico per le sue pinne verticali bianche e uno dei pochi che si incurva verso l'esterno alla base (come il Solow Building di New York)."}
{"id": "3222499", "revid": "729019", "url": "https://it.wikipedia.org/wiki?curid=3222499", "title": "Georg Abraham Schneider", "text": "Biografia.\nSchneider ricevette la sua formazione presso la comunit\u00e0 musicale di Darmstadt. Dal 1787 divenne cornista della Hofkapelle del Principato di Assia-Darmstadt, e dal 1795 pass\u00f2, salvo brevi interruzioni, al servizio prussiano.\nStilisticamente la musica di Schneider \u00e8 debitrice dell'opera di Haydn e Mozart. Nella sua carriera di compositore e interprete il corno occup\u00f2 tuttavia un'importanza centrale: fu particolarmente interessato alle potenzialit\u00e0 di questo strumento sorte dopo l'invenzione del corno a pistoni. Il suo \"Concerto per 4 corni\" del 1818 fu una delle prime opere in assoluto scritte per corno a pistoni.\nNel 1820 Schneider venne nominato direttore d'orchestra regio e successivamente (1825) Hofkapellmeister. Nel 1833 divenne membro dell'Accademia dell'arte prussiana e tra i suoi allievi ebbe, tra gli altri, Carl Ludwig Hellwig.\nSua figlia Maschinka spos\u00f2 il compositore di Dresda Fran\u00e7ois Schubert."}
{"id": "3222504", "revid": "282094", "url": "https://it.wikipedia.org/wiki?curid=3222504", "title": "Taborita", "text": ""}
{"id": "3222511", "revid": "169529", "url": "https://it.wikipedia.org/wiki?curid=3222511", "title": "Crimine di aggressione", "text": "Il crimine di aggressione \u00e8 uno dei crimini su cui la Corte penale internazionale esercita giurisdizione in base a quanto stabilito dallo Statuto di Roma, e dagli emendamenti di Kampala del 2010, entrati in vigore a partire dal 17 giugno 2018: essi furono adottati dopo che la definizione di questo crimine \u00e8 stata oggetto di molte revisioni, riunioni di alto livello, conferenze di esperti e sessioni dell'Assemblea degli Stati Parte.\nCon l'entrata in vigore degli emendamenti di Kampala, si completa l'attuazione del principio di diritto internazionale penale per il quale individui considerati responsabili per crimini di guerra, crimini contro l'umanit\u00e0, genocidio, gravi violazioni delle Convenzioni di Ginevra e crimine di aggressione sono soggetti ad una giurisdizione che, nel caso degli Stati parte dello Statuto di Roma, consiste nell'azione sovranazionale della Corte penale internazionale (CPI).\nStoria.\nMentre gli altri crimini ricadenti nella giurisdizione della CPI (crimini di guerra, crimini contro l'umanit\u00e0, genocidio e gravi violazioni delle Convenzioni di Ginevra) erano gi\u00e0 definiti all'interno dello Statuto di Roma e degli \"Elements of Crimes\" (traducibile in modo un po' approssimativo: \"Codice dei Crimini\") al momento della sua firma (e quindi sono in vigore dal momento della ratifica), per il crimine di aggressione la questione \u00e8 risultata un po' pi\u00f9 complessa. Gli Stati Parte hanno infatti ratificato lo Statuto di Roma 'sulla fiducia' per quanto riguarda il crimine di aggressione: la CPI avrebbe avuto giurisdizione sui crimini summenzionati e sul 'crimine di aggressione (quando verr\u00e0 definito)'.\nDopo varie Sessioni Preparatorie internazionali presso le Nazioni Unite, otto Sessioni Plenarie dell'Assemblea degli Stati Parte (ASP), varie conferenze e incontri internazionali di alto livello, \u00e8 stato costituito un 'Gruppo di Lavoro per la definizione del crimine di aggressione' le cui conclusioni e reports sono state discusse in una Conferenza di Revisione, tenutasi a Kampala in Uganda dal 31 maggio all'11 giugno 2010.\nQuestioni diplomatiche connesse.\nSeppur non sempre in modo esplicito, il problema del crimine di aggressione riguarda in particolare le complesse relazioni diplomatiche della CPI con alcuni tra i Membri permanenti del Consiglio di Sicurezza delle Nazioni Unite, nello specifico con tre dei cinque Stati che non hanno ratificato lo Statuto di Roma, Stati Uniti, Russia e Cina.\nLa CPI \u00e8 \"de jure\" un organo indipendente dalle Nazioni Unite e i rapporti tra le due organizzazioni sono regolati da trattati internazionali per garantire la maggior neutralit\u00e0, trasparenza e indipendenza; \"de facto\", per\u00f2, gli Stati parte dello Statuto di Roma si destreggiano mediante equilibrismi diplomatici di cui la definizione del crimine di aggressione \u00e8 l'esempio pi\u00f9 lampante.\nMentre la Russia e la Cina si oppongono fermamente e i Paesi Europei hanno dimostrato una compattezza di intenti e una politica estera comune, gli Stati Uniti hanno dimostrato un atteggiamento contraddittorio nei confronti della CPI. Gli USA hanno infatti firmato lo Statuto di Roma durante gli ultimi giorni dell'Amministrazione Clinton, non hanno ratificato e hanno esplicitamente manifestato ostilit\u00e0 durante l'Amministrazione Bush, le tensioni si sono allentate durante l'Amministrazione Obama che ha inviato una delegazione di 'osservatori' alla Conferenza di Kampala. Molte tra le pi\u00f9 importanti Organizzazioni non governative per l'entrata in vigore dello Statuto di Roma sono almeno in parte, statunitensi (o, come nel caso dell'italianissima \"No Peace Without Justice\", il nucleo e i gruppi di lavoro pi\u00f9 attivi avevano una base a New York), svolgendo attivit\u00e0 di 'lobbying' che ha sostenuto apertamente la CPI.\nPer quanto riguarda Israele e l'Autorit\u00e0 Nazionale Palestinese (ANP), la questione \u00e8 ancora pi\u00f9 complessa, essendo conteso territorio in guerra da oltre sessant'anni. Israele non ha ratificato lo Statuto di Roma, ma molti gruppi di pressione, tra cui il potentissimo \"American Jewish Committee\", sono parte della Coalizione per la Corte penale internazionale (CICC) e dell'AMICC (\"American NGOs Coalition for the International Criminal Court\"). L'ANP ha inviato delle segnalazioni di presunti crimini all'Ufficio del Procuratore (OTP) della Corte penale internazionale, affermando il proprio diritto alla ratifica dello Statuto di Roma. Le parti in conflitto pertanto seguivano con attenzione gli sviluppi della discussione sulla definizione di crimine di aggressione.\nPer quanto riguarda la Russia, oltre all'opposizione aprioristica alla CPI, il crimine di aggressione \u00e8 una questione spinosa che riguarda in particolar modo i paesi limitrofi che facevano parte dell'Unione delle Repubbliche Socialiste Sovietiche, alcuni dei quali attualmente Stati Parte che hanno accettato la giurisdizione sovranazionale della CPI.\nLa Cina storicamente non \u00e8 particolarmente sensibile alle questioni dei diritti umani ed \u00e8 contraria alla CPI: si temeva che il crimine di aggressione ponesse dei problemi ad una eventuale apertura delle autorit\u00e0 cinesi nei confronti della CPI, in particolar modo per i 'casi storici' contestati alla Repubblica Popolare dalla comunit\u00e0 internazionale.\nInsomma, la definizione del crimine ha costituito e continua a costituire un problema diplomatico di rilevanza internazionale che potenzialmente potrebbe essere stato avviato verso una conclusione durante la Conferenza di Kampala.\nDefinizione.\nDopo gli antefatti definitori tentati dall\u2019Assemblea generale delle Nazioni Unite, il primo sintagma normativo cogente \u00e8 quanto deciso dalla Conferenza di revisione sullo Statuto di Roma della Corte penale internazionale che si \u00e8 svolta a Kampala, Uganda, in seguito alla decisione, adottata il 26 novembre 2009, dell'ottava sessione plenaria dell'ASP. Per esso il crimine di aggressione \u00e8 il crimine che prevede \u201cla pianificazione, la preparazione, l'inizio o l'esecuzione, da parte di una persona in grado di esercitare effettivamente il controllo o di dirigere l'azione politica o militare di uno Stato, di un atto di aggressione che, per il suo carattere, gravit\u00e0 e portata, costituisce una manifesta violazione della Carta delle Nazioni Unite\u201d.\nProseguendo nella \u00abtransizione del diritto internazionale positivo, dallo \"ius ad bellum\" allo \"ius contra bellum\"\u00bb, con questa previsione si intende ribadire che \"la vera soluzione dei conflitti \u00e8 riconoscere a organismi sovranazionali un potere che impedisca le violazioni della dignit\u00e0 delle persone e delle comunit\u00e0, sia delle minoranze dentro gli Stati sia tra gli Stati. Chiunque commette un crimine contro le persone o contro le comunit\u00e0 non pu\u00f2 ritenersi impunito\".\nEntrata in vigore.\nIl crimine \u00e8 stato dunque definito ma le modifiche statutarie non potevano entrare in vigore fino a che 30 stati parte non avessero ratificato le modifiche e fino a che l'Assemblea degli Stati Parte - sostenuta da un voto favorevole di almeno due terzi dei componenti, a partire da una qualunque data successiva al 1\u00ba gennaio 2017 - non avesse deciso di attivare la giurisdizione cos\u00ec creata.\nIl 17 luglio 2018 ambedue le condizioni si sono verificate e la nuova giurisdizione \u00e8 stata creata. Il percorso delle ratifiche degli emendamenti di Kampala non si \u00e8 fermato e nel 2021 le adesioni erano giunti a 42 Stati, tra cui, dal 10 novembre 2021, anche l'Italia."}
{"id": "3222514", "revid": "39799952", "url": "https://it.wikipedia.org/wiki?curid=3222514", "title": "PEEK", "text": ""}
{"id": "3222515", "revid": "39799940", "url": "https://it.wikipedia.org/wiki?curid=3222515", "title": "POKE", "text": ""}
{"id": "3222516", "revid": "104458", "url": "https://it.wikipedia.org/wiki?curid=3222516", "title": "Gruppo dei Pizs da Bravuogn", "text": "Il Gruppo dei Pizs da Bravuogn (in tedesco \"Berg\u00fcner St\u00f6cken\") \u00e8 un gruppo montuoso che si trova nel Canton Grigioni. Fa parte delle Alpi dell'Albula nelle Alpi Retiche occidentali.\nIl gruppo prende il nome da Bravuogn, comune della regione Albula.\nClassificazione.\nLa SOIUSA vede il Gruppo dei Pizs da Bravuogn come un gruppo alpino e vi attribuisce la seguente classificazione:\nDelimitazioni.\nIl gruppo \u00e8 delimitato dai seguenti comuni: Albula, Berg\u00fcn Filisur e Surses.\nMontagne.\nLe montagne principali del gruppo sono:"}
{"id": "3222517", "revid": "24443", "url": "https://it.wikipedia.org/wiki?curid=3222517", "title": "Pizs da Bravuogn", "text": ""}
{"id": "3222518", "revid": "767487", "url": "https://it.wikipedia.org/wiki?curid=3222518", "title": "Pedopenna daohugouensis", "text": "La pedopenna (Pedopenna daohugouensis) \u00e8 un dinosauro carnivoro appartenente ai celurosauri. Visse verso la fine del Giurassico medio (Calloviano, circa 168 milioni di anni fs) e i suoi resti fossili sono stati ritrovati in Cina. \u00c8 uno dei pi\u00f9 antichi dinosauri piumati finora rinvenuti.\nDescrizione.\nQuesto dinosauro \u00e8 conosciuto solo per resti fossili di una zampa posteriore dotata di artigli e strutture simili a penne (da qui il nome \"Pedopenna\"). \u00c8 probabile che l'animale intero fosse lungo circa un metro, ma non \u00e8 chiaro quale fosse il suo aspetto. Le zampe di pedopenna assomigliavano a quelle di altri dinosauri teropodi, come i troodontidi e i dromeosauridi (che insieme formano il gruppo dei deinonicosauri), ma erano pi\u00f9 primitive. In particolare, il secondo dito non era specializzato come quello dei deinonicosauri: \"Pedopenna\" possedeva s\u00ec un artiglio ingrandito, ma non era ancora sviluppato nella struttura falciforme resa nota in tutto il mondo dai \"Velociraptor\" di Jurassic Park. \nPenne.\nLe affinit\u00e0 aviane di \"Pedopenna\" sono un'ulteriore prova delle parentele evolutive tra dinosauri e uccelli. Oltre ad avere una struttura scheletrica della zampa posteriore molto simile a quella di un uccello, il fossile di \"Pedopenna\" \u00e8 notevole per la presenza di lunghe piume simili a penne sul metatarso (piede). Anche alcuni deinonicosauri possedevano queste \"ali posteriori\" (ad es. \"Microraptor\"), ma quelle di \"Pedopenna\" se ne differenziavano: erano pi\u00f9 piccole e di forma pi\u00f9 arrotondata. Le pi\u00f9 lunghe erano leggermente pi\u00f9 corte de metatarso (55 millimetri) ed erano simmetriche, molto diverse dalle penne asimmetriche di alcuni deinonicosauri e degli uccelli. Poich\u00e9 le penne asimmetriche sono tipiche degli animali adatti al volo, \u00e8 probabile che \"Pedopenna\" rappresentasse un primo passo nello sviluppo di queste strutture. \u00c8 chiaro che ognuna di queste penne possedeva un rachide e delle barbe, e nonostante il numero di penne sulla zampa sia incerto, \u00e8 sicuro che fossero pi\u00f9 numerose che nelle ali posteriori di \"Microraptor\". \nIl fossile di \"Pedopenna\" mostra inoltre che vi erano penne pi\u00f9 corte sottostanti a quelle lunghe: un'evidenza per la presenza di un rivestimento, come negli uccelli odierni. \u00c8 probabile che queste penne non avessero una funzione aerodinamica, ma fossero pi\u00f9 che altro ornamentali o addirittura vestigiali. \u00c8 possibile che \"ali posteriori\" fossero presenti negli antenati dei deinonicosauri e degli uccelli, e che poi scomparirono nella linea evolutiva che ha condotto agli uccelli. \"Pedopenna\" rappresenterebbe quindi uno stadio intermedio, dove le penne posteriori avevano gi\u00e0 perduto la loro funzione di volo, mantenendo solo quelle di display o di isolamento termico. \nXu e Zhang, nel loro studio del 2005, avanzarono l'ipotesi che gli uccelli possano essersi originati in Asia, a causa della primitivit\u00e0 di \"Pedopenna\" e dell'antichit\u00e0 della formazione in cui \u00e8 stato rinvenuto. \nHabitat.\nI resti di \"Pedopenna\" sono stati ritrovati nella formazione Daohugou (che d\u00e0 origine all'epiteto specifico), nella quale sono stati ritrovati altri dinosauri piumati (\"Scansoriopteryx\", \"Epidexipteryx\"). Il paesaggio di era dominato da correnti montane, con laghi profondi circondati da foreste di gimnosperme. Tra i vari animali che popolavano questo luogo, si ricordano i mammiferi primitivi \"Volaticotherium\" e \"Castorocauda\", pterosauri (\"Wukongopterus\", \"Jeholopterus\") e numerosi anfibi urodeli. "}
{"id": "3222519", "revid": "22356", "url": "https://it.wikipedia.org/wiki?curid=3222519", "title": "Pedopenna", "text": ""}
{"id": "3222521", "revid": "22475", "url": "https://it.wikipedia.org/wiki?curid=3222521", "title": "Bryonia cretica dioica", "text": "La brionia comune (Bryonia cretica\" subsp. \"dioica ) \u00e8 una liana rampicante erbacea, perenne, appartenente alla famiglia delle Cucurbitaceae, originaria dell'Europa centrale e meridionale dell'Asia occidentale e dell'Africa settentrionale.\nDistribuzione e habitat.\nVegeta in ambienti ruderali, boschi a mezz'ombra, siepi, dal mare alla regione sub-montana. \u00c8 presente in tutte le regioni d\u2019Italia ad eccezione della Sardegna.\nMorfologia.\nPianta verde, con radice grossa, carnosa, amara, ramificata, amilacea e fortemente purgativa.\nIl fusto \u00e8 gracile, rampicante 2\u20134\u00a0m, angoloso, ramoso, ispido, con peli corti radi e ghiandolosi, munito di cirri filiformi avvolti a spirale alla sommit\u00e0. Foglie picciolate, palmate, con 5 lobi grandi, ovali, con il lobo mediano pi\u00f9 grande degli altri, a volte stretto e allungato, con margine ondulato e denticolato, superficie ruvida, callosa, con peli radi e rigidi.Fiori unisessuali portati su individui separati (dioica) riuniti in piccoli racemi ascellari, con pedicelli uguali o pi\u00f9 brevi del picciolo, sessili. Fiori maschili con calice campanulato, corolla gialliccia, con lacinie ovali ed ottuse, pi\u00f9 lunghe del calice, 5 stami, dei quali uno solitario e gli altri saldati in due coppie con filamento brevissimo, antere uniloculari, largamente ovali. Fiori femminili, con calice a tubo globoso e strozzato al di sopra dell'ovario, corolla gialliccia, come nei maschili, ovario ovoide diviso in tre false logge dalle placente parietali, multiovulato, con stilo semplice rinchiuso e tre stimmi papillosi.\nFrutto a bacca rossa a maturazione delle dimensioni di un pisello, verde nei primi stadi, semi ovoidali, compressi, strettamente marginati e chiazzati di nero. Il frutto \u00e8 velenoso.\nSpecie simili.\nAd una osservazione superficiale pu\u00f2 essere confusa con \"Tamus communis\" ma quest'ultima \u00e8 glabra, ha foglie a forma di cuore lucide, si arrampica per avvolgimento destrorso, ha fiori pi\u00f9 piccoli, con perigonio di sei tepali, semi sferici bianco-gialli con albume corneo.\nLa radice pu\u00f2 essere confusa con quella di \"Phytolacca\" spp. ma questa, ha fasci rotondi e filiformi, formano grosse linee circolari e non raggiate.\nPrincipi attivi.\nLe radici contengono due glucosidi la brionina e brionidina, un olio essenziale, sostanze pectiche e resinose (brioresina) olio, gomme\nI semi contengono un olio grasso ma data la loro tossicit\u00e0 non sono impiegabili a scopi alimentari.\nUsi.\nTutta la pianta \u00e8 velenosa soprattutto le bacche. Le radici essiccate o pi\u00f9 raramente fresche venivano utilizzate, a bassissime dosi, come purgante drastico, inoltre veniva utilizzata contro malattie respiratorie come la pertosse e nei processi infiammatori polmonari (Huchard), pu\u00f2 provocare flusso emorroidario e mestruale data la congestione provocata sugli organi pelvici. In generale la pianta \u00e8 irritante anche per contatto con la pelle in casi di sovradosaggi, pu\u00f2 provocare vomito, dolori colici, diarree sanguigne, ematuria e pu\u00f2 condurre alla morte per arresto cardiorespiratorio. Oggi dato i suoi inconvenienti non viene pi\u00f9 utilizzata."}
{"id": "3222530", "revid": "282094", "url": "https://it.wikipedia.org/wiki?curid=3222530", "title": "Hussita", "text": ""}
{"id": "3222534", "revid": "1305772", "url": "https://it.wikipedia.org/wiki?curid=3222534", "title": "Super Robot Wars Z", "text": " \u00e8 un videogioco per PlayStation 2, parte della serie di titoli \"Super Robot Wars\" della Banpresto. Il videogioco \u00e8 stato pubblicato il 25 settembre 2008 esclusivamente in Giappone.\nSi tratta del primo titolo della serie Super Robot Wars ad essere pubblicato direttamente dalla Namco Bandai (senza tenere conto dei vari spin-off, conversioni e remake) ed \u00e8 anche il videogioco ad avere il maggior numero di serie al proprio debutto. Il videogioco lascia intendere di essere il primo di una serie di titoli, simile alla serie avviata con \"Super Robot Wars Alpha\". In Giappone \u00e8 stato il ventesimo gioco pi\u00f9 venduto del 2008.\nFanno il loro debutto in questo titolo: \"Super Dimensional Century Orguss\", \"Super Heavy God Gravion\", \"Super Heavy God Gravion Zwei\", \"Genesis of Aquarion\", \"Psalm of Planets Eureka Seven\", \"Overman King Gainer\", \"Space Warrior Baldios\", \"Space Emperor God Sigma\", \"The Big-O: 2nd Season\""}
{"id": "3222536", "revid": "1869172", "url": "https://it.wikipedia.org/wiki?curid=3222536", "title": "Segreti Sei", "text": "Segreti Sei \u00e8 il nome di quattro diversi gruppi di personaggi immaginari dei fumetti editi dalla DC Comics. Ogni squadra \u00e8 costituita da sei membri, guidati da una figura misteriosa di nome Mockingbird, che afferma di essere lui stesso un membro del gruppo.\nQuesta squadra dei fumetti non \u00e8 correlata n\u00e9 al film del 1931 \"The Secret Six\", n\u00e9 al gruppo reale di abolizionisti radicali che aiutarono l'attivista della Guerra di secessione americana John Brown.\nStoria editoriale.\nSegreti Sei originali.\nI Segreti Sei comparvero per la prima volta durante la Silver Age dei fumetti nella prima serie di sette numeri dedicato alla squadra, \"Secret Six\" (maggio 1968 - maggio 1969).\nInsolitamente, il primo numero della serie cominci\u00f2 dalla copertina, e continu\u00f2 nella pagina 1 subito dietro. Questa squadra particolare composta di agenti segreti consistette di August Durant, Lili De Neuve, Carlo Di Rienzi, Tiger Force, Crimson Dawn e King Savage.\nCreati dallo scrittore E. Nelson Bridwell e dall'artista Frank Springer, la serie cess\u00f2 la pubblicazione con l'identit\u00e0 ancora non rivelata di Mockinbird. I primi due numeri furono ristampati in \"The Brave and The Bold\" n. 117 e 120 (marzo e luglio 1975).\nRinascita dei Segreti Sei.\nLo scrittore Mark Pasco e l'artista Dan Spiegel introdussero una nuova versione della squadra in una comparsa di otto pagine nel fumetto di \"Action Comics Weekly\" n. 601 (24 maggio 1988).\nQui si rivel\u00f2 l'identit\u00e0 di Mockingbird, e cio\u00e8 il membro Durant, che riun\u00ec la prima squadra dopo cinque anni e, nel frattempo, assembl\u00f2 una nuova squadra consistente di Mitch Hoberman, Ladonna Jameal, Tony Mantegna, Luke McKendrick, Vic Sommers e la Dtt.ssa Maria Verdugo. Il numero seguente vide la prima squadra, compreso Durant, morire. La comparsa di questa squadra dur\u00f2 fino ad \"Action Comics Weekly\" n. 612 (9 agosto 1988), dove Di Rienzi succedette a Durant nel ruolo di Mockingbird.\nUna seconda storia di questa squadra, dello scrittore Pasco e dello scrittore originale della Silver Age Springer, venne pubblicata in \"Action Comics Weekly\" nn. da 619 a 630 (27 settembre - 13 dicembre 1988). Di Rienzi mor\u00ec, e suo figlio Rafael scomparve tra indizi vari che suggerivano il suo ruolo come terzo Mockinbird.\nI criminali Segreti Sei.\nLa versione successiva della squadra venne introdotta in \"Villains United\" n. 1 (luglio 2005). A differenza delle versioni precedenti della squadra, i nuovi Segreti Sei consistettero prevalentemente di criminali che venivano mandati in missioni di dubbia moralit\u00e0 e spesso risultanti nella morte di parecchie persone. Il gruppo consistette dei personaggi preesistenti della DC Catman, Deadshot e Cheshire, e i nuovi Ragdoll, Scandal Savage e un Parademone. Un altro membro, il Violinista, fu ucciso da Deadshot su ordine di Mockingbird. Successivamente, venne ucciso anche il Parademone, e Cheshire trad\u00ec il gruppo a favore della Societ\u00e0, solo per ritrovarsi colpita da un proiettile sparatole da Deathstroke, che non si fidava di lei perch\u00e9 era una traditrice (successivamente, Cheshire si dimostr\u00f2 ancora in vita e meditante vendetta). Il Mockingbird di questa versione della squadra si riveler\u00e0 infine essere Lex Luthor.\nNella serie limitata del 2006 \"Secret Six\" (scritta da Gail Simone con illustrazioni di Brad Walker e Jimmy Palmiotti), Knockout, che si rivel\u00f2 essere la talpa infiltrata nella Societ\u00e0 segreta dei supercriminali in \"Villains United\", si un\u00ec ufficialmente alla squadra solo per stare vicino alla sua amante, Scandal Savage. Alla fine del n. 1, Catman chiese al Cappellaio Matto di essere il sesto membro del gruppo. Mentre Catman s'incontrava col Cappellaio Matto, Dottor Psycho orchestr\u00f2 una serie di attacchi designati a spazzare via i Sei. Il Cappellaio fu letteralmente buttato fuori dalla squadra da Ragdoll, che disse che un eccentrico burlone nella squadra era pi\u00f9 che sufficiente. Il suo rimpiazzo fu Harley Quinn che presto per\u00f2 se ne and\u00f2.\nNei nn. da 104 a 108 di \"Birds of Prey\", i Segreti Sei si scontrarono coi Birds of Prey di Oracolo in Russia, per l'anima di Tora (Ice). Da quel momento, con l'uscita di Harley Quinn dal gruppo, la squadra si sciolse. Successivamente, in \"Birds of Prey\" n. 109, Knockout fu attaccata e uccisa dallo stesso assassino che stava cacciando i Nuovi Dei e uccidendoli, uno dopo l'altro. Precedentemente in questo numero, Knockout comment\u00f2 che Catman stava diventando pi\u00f9 morbido, mentre Deadshot fece ritorno alla Suicide Squad. Harley Quinn venne riformata in \"Countdown\" n. 43. Scandal Savage, Ragdoll e Catman furono poi visti in \"Salvation Run\".\nRilancio.\nLa DC lanci\u00f2 una nuova serie dei Segreti Sei nel settembre del 2008, riunendo Catman, Deadshot, Scandal, Ragdoll e aggiungendo Bane (suggerito da Gail Simone come \"uno dei pi\u00f9 grandi nemici di Batman\") e un personaggio originale di nome Jeannette, che comparve nel terzo numero. I Sei furono assunti per ritrovare Tarantula dall'Isola di Alcatraz, e ritrovare una carta che lei rub\u00f2 da Junior, una criminale misteriosa che si presumeva stesse attraversando l'intera costa ovest degli Stati Uniti braccata dalla mafia. Questa Junior poteva far arrivare l'intera comunit\u00e0 criminale alle sue spalle con un cenno, e tutti avevano paura di lei, compresi gli ospiti del Manicomio di Arkham. I Sei vennero a sapere che la carta in questione era stata creata da Neron, e diceva \"Esci Gratis dall'Inferno\". Presto, i Sei furono attaccati da una piccola armata di super criminali, tutti con l'intenzione di accaparrarsi quella carta e ricevere il premio di 20 milioni di dollari per ognuno dei Sei, sotto l'ordine di Junior, che cattur\u00f2 e tortur\u00f2 Bane, i cui forti principii e le convinzioni morali si accoppiavano con la sua predilezione paterna nei confronti di Scandal e gli impedivano di tradire la squadra. Si scopr\u00ec successivamente che Junior era di fatto la sorella di Ragdoll e figlia del Ragdoll originale. Aveva l'aspetto fantasma di un vecchio clown, con la pelle tagliata e gli occhi sempre aperti per dare l'impressione del pagliaccio. I Sei fuggirono, e si diressero a Gotham, dove sembrarono essere traditi da Deadshot e lasciati nelle mani di Tarantula. I Sei vollero rincorrere Deadshot, solo per finire attaccati da Junior e dai super criminali, e dal Cappellaio Matto, che si rivel\u00f2 colui che li assunse, cos\u00ec sarebbero stati semplicemente uccisi. Tarantula si sacrific\u00f2 spingendo s\u00e9 stessa e Junior nel mezzo dell'attacco combinato dei super criminali, distruggendo cos\u00ec anche la carta. Tuttavia, si vide successivamente che si trovava in possesso di Scandal.\nAnche se la versione corrente dei membri della squadra \u00e8 tecnicamente composta da criminali, la maggior parte di essi viene trattata simpaticamente e sarebbero una specie di eroi, se solo nella squadra non s'incontrassero esseri malvagi e assetati di sangue.\nNella nuova storia che cominci\u00f2 col n. 10 dal titolo \"Depths\", i Sei furono assunti da un criminale di nome Mr. Smyth, un commerciante di schiavi. Egli stava costruendo quella che sperava diventasse la pi\u00f9 grande e forse l'unica prigione al mondo. Tenne persino l'amazzone Artemide prigioniera. Jeannette riusc\u00ec a liberarsi solo per incontrare l'ostilit\u00e0 da parte del gruppo, i cui membri nel mezzo della battaglia vennero interrotti da Wonder Woman. I Sei si ribellarono a uno a uno verso Smyth e liberarono tutti gli schiavi che possedeva sulla Devil's Island, terminando con l'uccisione di Smyth a sangue freddo da parte di Deadshot. Deluso nel ripetuto tentativo fallito di progredire le missioni della squadra a cui si un\u00ec, Bane decise di divenire il leader del gruppo con l'approvazione di met\u00e0 della squadra. La sua prima direttiva fu di rimuovere Scandal come membro del gruppo, e rimpiazzarla con Black Alice. Dopo che Catman fugg\u00ec per trovare l'assassino di suo figlio, venne seguito da Ragdoll, Alice, Deadshot e Scandal. Bane e Jeannette li rimpiazzarono con Re Squalo, Dwarfstar, Lady Vic e Giganta.\nJohn Ostrander ritorn\u00f2 come scrittore ospite della serie in \"Secret Six\" n. 15 (gennaio 2010), per la reintroduzione di Deadshot, e ancora nel n. 23 (settembre 2010), con una versione super potente presa da \"The Most Dangerous Game\".\nFormazioni.\nOgni gruppo ha sei membri, guidati dalla misteriosa figura di nome Mockingbird, che in ogni formazione afferma di essere uno dei componenti della squadra.\nAltre versioni.\nTangent Comics.\nUna versione dei Segreti Sei comparve nell'Universo alternativo filiale della DC di Tangent Comics, nell'auto conclusivo \"Secret Six\" n. 1 (dicembre 1997), dello scrittore Chuck Dixon e dell'artista Tom Grummett. Questa squadra consistette di Atomo (Adam Thompson), Flash, il Joker, lo Spettro (Taylor Pike), Plastic Man (Gunther Ganz) e Manhunter. Il gruppo comparve anche nel fumetto \"Tangent: Superman'Reign\" (2008).\nEdizioni in volume.\nLe storie furono raccolte in edizioni tascabili:"}
{"id": "3222542", "revid": "21880", "url": "https://it.wikipedia.org/wiki?curid=3222542", "title": "Eulophiinae", "text": "Eulophiinae \u00e8 una sottotrib\u00f9 di piante appartenente alla famiglia delle Orchidacee (sottofamiglia: Epidendroideae, trib\u00f9 Cymbidieae).\nDistribuzione e habitat.\nLa sottotrib\u00f9 Eulophiinae ha una distribuzione pantropicale con la maggiore concentrazione di specie nel Vecchio Mondo. I generi \"Eulophia\" e \"Oeceoclades\", in cui si concentra la maggiore biodiversit\u00e0, sono presenti nelle aree tropicali e subtropicali di America, Africa, Asia e Australasia. Quattro generi (\"Cymbidiella\", \"Eulophiella\", \"Grammangis\" e \"Paralophia\") sono endemici del Madagascar e uno (\"Acrolophia\") del Sudafrica. Limitato all'Asia sud-orientale e alle isole dell'oceano Pacifico occidentale \u00e8 invece l'areale del genere \"Geodorum\".\nDescrizione.\nComprende piante erbacee terrestri, litofite ed epifite con fusto dotato di pseudobulbi.\nLe foglie possono essere lineari, lanceolate, ovate, obovate o ellittiche, a seconda delle specie. In talune specie possono mancare del tutto o essere ridotte a brattee.\nI fiori, resupinati, sono perlopi\u00f9 riuniti in infiorescenze racemose, che originano dalle ascelle foliari o dalla porzione terminale del fusto. I petali e i sepali sono in genere dello stesso colore, questi ultimi in genere pi\u00f9 piccoli dei primi. Il labello \u00e8 trilobato, e pu\u00f2 essere dotato o meno di sperone. La cavit\u00e0 stigmatica ospita in genere due pollinii (in alcune specie quattro). Il labello assieme ai due petali laterali circonda il gimnostemio, formando una camera dall'accesso pi\u00f9 o meno stretto.\nI semi sono di forma a bastoncello o filiformi, di colore dal bianco al bruno.\nBiologia.\nI meccanismi di riproduzione di molte delle specie di questa sottotrib\u00f9 sono ancora poco noti, anche se si pensa che la maggior parte delle specie si riproduca per impollinazione entomogama. La particolare conformazione del fiore di \"Eulophia\" indusse Dressler (1981) a considerare gli imenotteri apoidei del genere \"Xylocopa\" come i probabili insetti pronubi.Studi successivi hanno identificato una ampia variet\u00e0 di insetti impollinatori che include diverse famiglie di apoidei (Apidae, Colletidae, Halictidae, Megachilidae, Sphecidae) ma anche diverse specie di coleotteri (Cetoniinae, Elateridae).\nIn almeno due specie (\"Eulophia alta\" e \"Eulophia graminea\") \u00e8 stato documentato un meccanismo di autoimpollinazione.\nTassonomia.\nLa sottotrib\u00f9 Eulophiinae fu creata nel 1881 dal botanico inglese George Bentham che vi incluse tre generi: \"Eulophia\", \"Lissochilus\" e \"Galeandra\". La classificazione di Dressler (1993) inquadra Eulophiinae come una delle sette sottotrib\u00f9 della trib\u00f9 Cymbidieae includendovi 6 generi: \"Cyanaeorchis\", \"Diplodium\", \"Eulophia\", \"Geodorum\", \"Oeceoclades\" e \"Pteroglossaspis\". I confini del raggruppamento sono stati estesi da Chase (2003) che vi include i generi \"Acriopsis\", \"Ansellia\", \"Thecopus\" e \"Thecostele\", da altri autori inseriti nella sottotrib\u00f9 Cymbidiinae.\nLe revisioni filogenetiche pi\u00f9 recenti (Pridgeon, 2009)(Chase 2015) hanno ulteriormente ridefinito i confini della sottotrib\u00f9 assegnandole i seguenti generi:"}
{"id": "3222545", "revid": "767487", "url": "https://it.wikipedia.org/wiki?curid=3222545", "title": "Godfried Toussaint", "text": "Biografia.\nLaureatosi presso l'Universit\u00e0 di Tulsa nel 1968, era un esperto in varie funzioni di geometria di calcolo e relative applicazioni: riconoscimento di forme, pianificazione di movimento, visualizzazione in computer grafica ed altro.\nFra i suoi interessi vi furono anche il reperimento delle informazioni musicali e la teoria musicale computazionale. \u00c8 ricordato, inoltre, per uno studio scientifico sulla generazione dei ritmi musicali tradizionale tramite l'algoritmo euclideo per il massimo comun divisore (si veda ritmo di Euclide)"}
{"id": "3222546", "revid": "729019", "url": "https://it.wikipedia.org/wiki?curid=3222546", "title": "Prima guerra civile in Sudan", "text": "La prima guerra civile in Sudan ha avuto luogo dal 1955 al 1972 tra il governo centrale del Sudan e i separatisti del sud, che rivendicavano una maggiore autonomia regionale. \u00c8 noto anche come \"\"la ribellione di Anyanya\" o \"Anyanya I\"\" dal nome dell'armata separatista sudanese meridionale formatasi durante il conflitto (in lingua Madi, parlata in Sudan del Sud e Uganda, Anyanya significa \"veleno di serpente\"). Si calcola che mezzo milione di persone (in massima parte civili) per\u00ec nel corso dei 17 anni di guerra.\nL'accordo che pose fine ai combattimenti nel 1972 non \u00e8 riuscito a fugare completamente le tensioni che avevano portato all'inizio della guerra civile, causando una riaccensione del conflitto nord-sud sfociata nella seconda guerra civile sudanese (o \"Anyanya II\") (1983-2005).\nOrigine del conflitto.\nFino al 1946 il Regno Unito, in collaborazione con il governo d'Egitto, amministr\u00f2 il sud ed il nord del Sudan come due regioni diverse, dopodich\u00e9, per via della strategia Britannica nel Medio Oriente, le due zone furono fuse in un'unica regione amministrativa. Questa azione fu presa senza consultarsi con il Sudan del Sud il quale temeva di essere sottomesso dal potere politico del Sudan del Nord, geograficamente pi\u00f9 grande ed esteso.\nIl Sudan Meridionale \u00e8 culturalmente subsahariano ed \u00e8 popolato principalmente da animisti e cristiani, mentre il nord \u00e8 abitato da musulmani i quali si considerano di cultura araba.\nDopo l'accordo del 1953 del Regno Unito con l'Egitto, di concedere l'indipendenza al Sudan, le tensioni interne tra nord e sud crebbero, ed arrivarono al loro apice il 1\u00ba gennaio del 1956 quando i leader politici del nord non mantennero gli accordi di instaurare un governo federale concedendo grande autonomia al sud.\nCorso della guerra.\nNell'agosto del 1955 membri della britannica Sudan Defence Force e della polizia locale si ammutinarono a Torit e in altre citt\u00e0 del Sudan meridionale. L'ammutinamento venne prontamente soppresso anche se alcuni sopravvissuti scapparono dalle citt\u00e0 verso le aree rurali per propagandare l'ammutinamento anche in quelle zone. Non sufficientemente armati non costituirono un serio problema per il nuovo potere coloniale dell'appena costituito governo sudanese.\nMalgrado ci\u00f2 i ribelli si evolverono in un movimento secessionista composto dagli ammutinati del 1955 e da studenti del Sudan Meridionale. Questi gruppi diedero vita all'esercito di guerriglieri detto anche \"Anyanya\" (nome con il quale si indica anche il conflitto, spesso indicato come \"Anyanya 1\" per distinguerlo dalla seconda guerra civile sudanese o \"Anyanya 2\" che inizi\u00f2 con l'ammutinamento del 1974 della guarnigione militare di Akobo). Partendo dalla regione di Equatoria, tra il 1963 ed il 1969 Anyanya si estese anche agli altri Stati del Sudan Meridionale dell'Alto Nilo e di Bahr al Ghazal, anche se fu altamente penalizzata dai contrasti interni delle diverse etnie indigene.\nIl governo non approfitt\u00f2 della loro debolezza a causa della propria faziosit\u00e0 ed instabilit\u00e0.\nIl primo governo indipendente del Sudan, del primo ministro Ismail al-Azhari,fu di breve durata e gli succedette una coalizione di diversi partiti conservatori il quale a sua volte fu messo fuori gioco da un colpo di Stato da parte del generale Ibrahim Abboud nel 1958. Il risentimento verso il governo militare condusse la popolazione a una protesta generale la quale condusse, a sua volta, alla creazione di un governo ad interim nell'ottobre del 1964. A queste proteste prese parte anche Hasan al-Turaba, il quale allora era solo un leader di studenti.\nTra il 1966 ed il 1969 una serie di amministrazioni governative islamiche non si dimostrarono capaci di risolvere i problemi economici ed etnici del Paese. Il 22 maggio 1969, dopo un secondo colpo di Stato militare, il colonnello Ja'far al-Nimeyri divenne primo ministro e subito elimin\u00f2 i partiti del governo precedente. \nCi fu un altro colpo di Stato nel 1971 tra marxisti e anti-marxisti e un breve governo amministrato dal Partito Comunista Sudanese prima che fazioni anticomuniste rimisero al potere Nimeiry. Nello stesso anno il tedesco Rolf Steiner, che clandestinamente aiut\u00f2 i ribelli, fu catturato a Kampala, in Uganda, e deportato a Khartoum dove fu condannato a morte per le sue attivit\u00e0 antigovernative; poi per\u00f2 rilasciato tre anni pi\u00f9 tardi per via di insistenti richieste da parte del governo dell'allora Germania dell'Ovest.\nNel 1971 l'ufficiale Joseph Lagu riun\u00ec sotto il suo controllo tutte le forze ribelli dando loro il nome di South Sudan Liberation Movement (SSLM). Questa fu la prima volta nella storia della guerra che tutte le forze separatiste ebbero modo di avere una struttura unificata per adempiere agli obiettivi di secessione e alla formazione dello stato indipendente del Sudan Meridionale. Fu anche la prima organizzazione a potere dire di parlare a rappresentanza dell'intero sud del paese. La mediazione del Consiglio Ecumenico delle Chiese e della All African Conference of Churches (AACC), tutte e due le quali impiegarono anni a guadagnarsi la fiducia delle due fazioni in lotta per il potere, e dell'imperatore etiope Haile Selassie I riusc\u00ec a far s\u00ec che le parti giungessero agli Accordi di Addis Abeba nel marzo 1972 che posero fine al conflitto. In cambio della cessione delle ostilit\u00e0, alla gente del Sudan del Sud, fu concessa una singola regione amministrativa con vari e definiti poteri amministrativi.\nEffetti della guerra.\nCinquecentomila persone, tra le quali solo centomila guerriglieri armati, perirono nello scontro durato 17 anni. Il conflitto caus\u00f2 anche centinaia di migliaia di profughi costretti a fuggire abbandonando la propria terra. Gli Accordi di Addis Abeba permisero una tregua che fu per\u00f2 di breve durata a causa delle continue violazioni di patti, mai completamente realizzati. Privati dell'autonomia richiesta e promessa, i popoli del Sudan del Sud diedero vita ad agitazioni popolari a partire dalla met\u00e0 degli anni settanta fino ad arrivare all'ammutinamento militare del 1983 che sanc\u00ec l'inizio della seconda guerra civile sudanese."}
{"id": "3222547", "revid": "124879728", "url": "https://it.wikipedia.org/wiki?curid=3222547", "title": "Carlo Ratti", "text": "Architetto e ingegnere, Carlo Ratti insegna presso il Massachusetts Institute of Technology di Boston, USA, dove dirige il MIT Senseable City Lab.\nLa rivista Esquire lo ha inserito tra i \u201cBest &amp; Brightest\u201d, Forbes tra i \u201cNames You Need to Know\u201d e Wired nella lista delle \u201c50 persone che cambieranno il mondo\u201d. \"Fast Company\" lo ha nominato tra i \u201c50 designer pi\u00f9 influenti in America\u201d e Thames &amp; Hudson tra i \u201c60 innovators shaping our creative future\u201d. Due tra i suoi progetti \u2013 Digital Water Pavillion e Copenhagen Wheel \u2013 sono stati inclusi nella lista delle \u201cMigliori invenzioni dell'anno\u201d dalla rivista Time (2007 e 2014). Sempre nel 2014, Copenaghen Wheel ha anche vinto il prestigioso premio Red Dot: Best of the Best.\nFormazione.\nRatti si \u00e8 laureato sia presso il Politecnico di Torino sia presso l'Ecole Nationale des Ponts et Chauss\u00e9es di Parigi, Francia. In seguito, ha ottenuto i titoli di Master in Philosophy e PhD in Architettura dal Martin Centre dell'Universit\u00e0 di Cambridge, UK. Nel 2000 si \u00e8 trasferito al Massachusetts Institute of Technology (MIT) in qualit\u00e0 di Fulbright fellow, per lavorare con Hiroshi Ishii presso il MIT Media Lab.\nVisione.\nNel 2011, in una TED Talk tenuta presso Long Beach, Ratti introduce l'idea di un'\"architettura che percepisce e risponde\". Le tecnologie digitali stanno diventando sempre pi\u00f9 interconnesse e atomizzate, cambiando di conseguenza l'interazione tra gli esseri umani e l'ambiente costruito. \u00c8 come se le nostre citt\u00e0, i nostri edifici e gli oggetti stessero iniziando a \"risponderci\". In una discussione con l'architetto Peter Cook, tenutasi a Londra durante la serie di Lezioni di Architettura 2011/2012 del Royal College of Art, Ratti relazione la sua \"vision\" alla celebre frase che Michelangelo Buonarroti disse al suo Mos\u00e8: \"Perch\u00e9 non parli?\", nonch\u00e9 alle correnti del Barocco e dell'Art Nouveau.\nNel suo lavoro Ratti si occupa dell'ambiente edificato cittadino \u2013 dalle reti stradali alle tubature ai sistemi di gestione dei rifiuti \u2013 utilizzando nuovi modelli di sensori e di i dispositivi elettronici portatili che hanno trasformato il modo in cui possiamo descrivere e decodificare le citt\u00e0. Altri progetti invertono l'equazione \u2013 ricorrono ai dati raccolti dai sensori per effettivamente creare ambienti nuovi e stupefacenti. La Copenaghen Wheel sviluppata dal MIT Senseable City Lab esplora come una bicicletta qualunque possa trasformarsi in una e-bike connessa e interattiva semplicemente sostituendo il mozzo di una ruota. Il progetto Trash Track utilizza tracciati elettronici per meglio comprendere e ottimizzare i flussi di rifiuti attraverso le citt\u00e0. Ratti ha anche aperto un centro di ricerca a Singapore, come parte di un'iniziativa guidata dal MIT per studiare il futuro della mobilit\u00e0 urbana.\nIl lavoro di Ratti \u00e8 stato pionieristico nel campo delle \"citt\u00e0 intelligenti\" o \"smart cities\". In un articolo pubblicato da Scientific American e firmato anche da Anthony M. Townsend, tuttavia, Ratti contrasta la visione tecnocratica prevalente sulle smart cities, sottolineando piuttosto il \"volto umano\" delle tecnologie urbane e il loro potenziale nel promuovere un potenziamento sociale \"bottom-up\", ovvero dal basso in alto.\nArchitettura e design.\nIl Digital Water Pavilion progettato dallo studio CRA-Carlo Ratti Associati per l'Expo 2008 di Saragozza accoglie i visitatori aprendo una cortina d'acqua per lasciarli entrare \u2013 un'interpretazione letterale dell'architettura \"fluida\". Nel giardino d'inverno della casa di moda Trussardi, nella centralissima Piazza della Scala a Milano, sviluppato con il botanico Patrick Blanc, una cupola di verde verticale progettata da CRA \u00e8 sospesa all'interno di una scatola di cristallo per permettere nuove interazioni con le persone all'interno e all'esterno. Una proposta non realizzata per le Olimpiadi di Londra 2012 trasformava un edificio storico in una \"nuvola\" di arte interattiva e lampeggiante.\nDiversi progetti di design si basano sulla visualizzazione dati. Real Time Rome, che ha occupato un intero padiglione durante la Biennale di architettura di Venezia 2006, esplorava le dinamiche in tempo reale di una citt\u00e0 mappata attraverso i dati raccolti dai cellulari. New York Talk Exchange, esibito presso il MoMA di New York come parte della mostra \"Design and the Elastic Mind\", and\u00f2 ancora oltre, esplorando i flussi di comunicazione globali insieme a Saskia Sassen. Diversi progetti del MIT Senseable City Lab sono stati inclusi da Fast Company nella lista \"Best Infographics of 2011\". Un progetto di analisi e visualizzazione dati ha dato come risultato un editoriale pubblicato dal New York Times sulla riprogettazione della mappa degli Stati Uniti.\nCRA \u00e8 inoltre a capo del team di progettazione nella cordata guidata da Lendlease che nel 2017 ha vinto il concorso internazionale per trasformare l'ex area di Expo 2015 Milano in un distretto della scienza e dell'innovazione (MIND-Milan Innovation District). \nInsegnamento e divulgazione.\nRatti ha insegnato presso il Politecnico di Torino, l'Ecole Nationale des Ponts et Chauss\u00e9es, la Harvard University, lo Strelka Institute e il MIT.\nNel 2011, Ratti \u00e8 stato un membro del Lab Team e un curatore per la sede del BMW Guggenheim Lab di Berlino. \u00c8 anche stato direttore del programma didattico presso lo Strelka Institute for Media, Architecture and Design di Mosca e un \"Visiting Professor \"onorario presso il RMIT di Melbourne nel 2014.\nRatti \u00e8 membro del Consiglio Italiano del Design, un comitato di consulenza al governo italiano che include 25 leader del design italiano. Ricopre inoltre gli incarichi di copresidente del Global Future Council su Citt\u00e0 e Urbanizzazione del World Economic Forum e tra il 2015 e il 2018, \u00e8 stato special advisor presso la Commissione europea su Digitale e Smart Cities.\nHa lavorato a diverse iniziative civiche a Brisbane, Australia, dopo essere stato nominato \"Queensland's Inaugural Innovator in Residence\", un'iniziativa del governo del Queensland che invita pensatori celebri da tutto il mondo a portare il contributo della loro prospettiva unica sulle questioni che attualmente affliggono gli abitanti della regione.\nRatti \u00e8 stato inoltre uno dei promotori del Progetto Collegium per la riforma delle universit\u00e0 italiane, insieme ai filosofi Umberto Eco e Marco Santambrogio. Il progetto port\u00f2 alla fondazione del Collegio di Milano e di altri istituzioni. Ha partecipato a varie iniziative civiche, soprattutto per preservare il patrimonio architettonico industriale italiano. \nContributi scientifici e pubblicazioni.\nRatti \u00e8 l'autore di pi\u00f9 di 500 pubblicazioni, da ultimo il saggio \u201cThe City of Tomorrow\u201d (Yale University Press, giugno 2016, scritto con Matthew Claudel). Nel 2014 ha inoltre pubblicato per Einaudi un libro sul tema dell'Architettura Open Source, dal titolo omonimo (\"Architettura Open Source \u2013 Verso una progettazione aperta\"), che ha firmato insieme a Matthew Claudel e a molti altri coautori (Ethel Baraona Pohl, Assaf Biderman, Michele Bonino, Ricky Burdett, Pierre-Alain Croset, Keller Easterling, Giuliano da Empoli, Joseph Grima, John Habraken, Alex Haw, Hans Ulrich Obrist, Alastair Parvin, Antoine Picon, Tamar Shafrir). Nel 2015 il libro \u00e8 stato pubblicato in lingua inglese per il mercato mondiale dalla casa editrice Thames and Hudson.\nIn un influente articolo apparso su Environment and Planning B, Ratti discute la validit\u00e0 della tecnica di analisi urbana Space Syntax. \u00c8 stato un pioniere nell'esplorare l'uso dei dati raccolti tramite telefoni cellulari per comprendere le dinamiche urbane, che ora ha sviluppato in uno stabile campo di ricerca scientifica. In generale, il MIT Senseable City Lab lavora a studi che utilizzano la \"network analysis \"e la scienza della complessit\u00e0 per meglio comprendere le citt\u00e0. Alcuni aspetti di questo tema sono stati discussi da Ratti nella trasmissione The Seed Salon di Seed Magazine, durante una conversazione con il matematico Steven Strogatz.\nProtagonista del dibattito internazionale sui temi del design e dell\u2019innovazione, Carlo Ratti collabora regolarmente con Project Syndicate. Ha scritto per il New York Times, The Washington Post, Financial Times, Scientific American, BBC, Il Sole 24 ore, La Stampa, Corriere della Sera, Domus. "}
{"id": "3222552", "revid": "1573940", "url": "https://it.wikipedia.org/wiki?curid=3222552", "title": "Caecilia gracilis", "text": "Caecilia gracilis \u00e8 un anfibio della famiglia Caeciliidae.\nDistribuzione e habitat.\nLa specie vive in Brasile, Per\u00f9, Guyana francese, Suriname e forse anche in Colombia e Guyana; occupa vari habitat umidi, tropicali o subtropicali."}
{"id": "3222555", "revid": "1275164", "url": "https://it.wikipedia.org/wiki?curid=3222555", "title": "Classe Aquitaine", "text": ""}
{"id": "3222557", "revid": "1442080", "url": "https://it.wikipedia.org/wiki?curid=3222557", "title": "Eugenio Treves", "text": "Biografia.\nNato A Milano nel 1888, dopo aver conseguito la laurea in Lettere a Firenze nel 1911, fu per due anni lettore d'italiano nell'Universit\u00e0 di Grenoble. Nel 1914 divenne docente di lettere all'Istituto tecnico \"Camillo Cavour\" di Vercelli.\nVolontario nella prima guerra mondiale\nfu decorato, per i combattimenti sul Montello,\ncon una Croce di guerra al valor militare. \nAllontanato dall'insegnamento per effetto delle leggi razziali del 1938,\nfu poi reintegrato alla fine del secondo conflitto.\nSempre per motivi razziali, pur avendo lungamente collaborato con Fernando Palazzi, nella redazione del \"Novissimo dizionario della lingua italiana\", pubblicato nel 1939 dalla casa editrice Ceschina, il suo nome venne omesso.\nNel 1924 fond\u00f2 la rivista \"Vercelli Nobilissima\".\nScrisse e pubblic\u00f2 raccolte di poesie, fiabe, romanzi e ricerche erudite. Il suo commento all'\"Odissea\", tradotta da Ippolito Pindemonte, edito da La Nuova Italia, ebbe numerose ristampe.\nNegli anni trenta, per la collana dedicata ai bambini e ai ragazzi \"La scala d'oro\" dell'editore UTET, compose diverse riduzioni di opere di celebri autori, quali l'\"Orlando furioso\" dell'Ariosto, la \"Gerusalemme liberata\" del Tasso, \"Racconti straordinari\" di Poe, \"I racconti di Natale\" di Dickens, \"Quo vadis?\" di Sienkiewicz, il \"Morgante Maggiore\" di Pulci.\nIn collaborazione con Palazzi e Luigi Falcucci cur\u00f2 antologie di lettura per le scuole. Tra le sue attivit\u00e0 letterarie anche la traduzione di opere di autori francesi ed inglesi.\nMor\u00ec a Vercelli, a ottantadue anni, nel 1970\nDopo la sua morte, il suo epistolario, circa 2.300 lettere del periodo 1903-1970, scambiate, tra gli altri, con Giuseppe Prezzolini, Attilio Momigliano, Ada Negri, Salvator Gotta, fu consegnato nel 1996 all'Archivio di Stato.\nNel 2001, la famiglia Treves don\u00f2 alla citt\u00e0 di Vercelli i 7.000 volumi della sua biblioteca, affidandoli all'Universit\u00e0 del Piemonte Orientale e al Comune."}
{"id": "3222563", "revid": "767487", "url": "https://it.wikipedia.org/wiki?curid=3222563", "title": "Der Zigeunerbaron", "text": "Der Zigeunerbaron (italiano, Lo Zingaro Barone) \u00e8 un'operetta di Johann Strauss su libretto di Ignaz Schnitzer.\nLe origini.\nNel novembre 1886, il giornalista e autore ungherese Ignaz Schnitzer (1839-1921) offr\u00ec un libretto d'operetta a Johann Strauss ma, tuttavia, il progetto non ebbe buon esito. In una lettera del 31 gennaio 1883, Strauss informava Schnitzer che, mentre considerava la trama del libretto precedente troppo banale, sarebbe stato ben lieto di accettare un soggetto pi\u00f9 adatto alle sue esigenze.\nAlla fine del mese di novembre 1882 Strauss si era recato a Budapest, per presenziare alla prima rappresentazione in citt\u00e0 della sua ultima operetta \"Der Lustige Krieg\" (L'allegra Guerra, 1881).\nIn quell'occasione, sua compagna di viaggio fu Adele Strauss (nata Deutsch, 1856-1930), la giovane vedova che il compositore avrebbe sposato nel 1887. Stando proprio a quanto raccontato da Adele, fu durante questo viaggio a Budapest che Johann Strauss incontr\u00f2 il grande scrittore ungherese M\u00f3r J\u00f3kai (1825-1904) per discutere con lui della possibilit\u00e0 di creare un'operetta su un soggetto ungherese.\nNei primi giorni del febbraio 1883, Strauss si rec\u00f2 nuovamente a Budapest per condurre ulteriori rappresentazioni di \"Der lustige Krieg\": ancora una volta, accompagnato da Adele.\nNel mese di novembre 1883, Strauss prese la decisione di scrivere la musica per il libretto tratto da un romanzo di J\u00f3kai, \"Saffi\". Di comune accordo venne deciso che il titolo per la nuova operetta sarebbe stato \"Der Zigeunerbaron\" (Lo Zingaro Barone) e J\u00f3kai affid\u00f2 la stesura del libretto a Schnitzer.\nIl ruolo giocato da J\u00f3kai fu comunque molto pi\u00f9 di quello di aver messo a disposizione il suo romanzo \"Saffi\", ma forn\u00ec anche una sua personale versione di un possibile libretto che Schnitzer avrebbe poi dovuto adattare, se necessario, in concomitanza con l'autore. J\u00f3kai inoltre cre\u00f2 per l'operetta due personaggi comici (Ottokar e Zsup\u00e1n) che non erano presenti nel suo romanzo e sugger\u00ec al compositore delle originali melodie ungheresi che Strauss avrebbe potuto utilizzare.\nStrauss si mise al lavoro nel mese di febbraio 1884, anche se la stampa di Budapest riport\u00f2 che in questo periodo il compositore aveva appena completato la composizione del primo atto. Tuttavia il lavoro del compositore andava a rilento, tanto che il 28 giugno 1884 Schnitzer scrisse a J\u00f3kai:\nLa prima esecuzione dell'operetta, con il tenore Alexander Girardi e diretta dal compositore, ebbe luogo al \"Theater an der Wien\" di Vienna il 24 ottobre 1885, la vigilia del 60\u00ba compleanno del compositore, e fu un autentico trionfo. Nella sua recensione del \"Zigeunerbaron\", dopo la trionfale serata inaugurale, il critico del \"Fremden Blatt\" comment\u00f2:\nIl recensore per il \"Morgen Blatt\", non meno impressionato da quello che aveva assistito, scrisse:\nDopo Die Fledermaus, questa \u00e8 ancora oggi l'operetta pi\u00f9 celebre di Johann Strauss.\nIl 15 febbraio 1886 avviene la prima nel Casino Theatre di New York.\nIl 20 settembre 1888 avviene la prima rappresentazione nel Teatro Politeama Margherita di Genova diretta dal compositore.\nIl 10 gennaio 1895 avviene la prima di \"Le baron tzigane\" a Le Havre, il successivo 20 dicembre nel Th\u00e9\u00e2tre des Folies-Dramatiques di Parigi, il 5 aprile 1896 a Reims ed il 23 ottobre 1903 la trecentesima recita al Theater an der Wien.\nAl Metropolitan Opera House di New York la premi\u00e8re avviene nel 1906 con Louise Homer arrivando a 18 recite fino al 1960.\nNel 1910 avviene la prima nel Semperoper di Dresda.\nIl 10 maggio 1913 avviene la prima rappresentazione nel Teatro Costanzi di Roma diretta da Vincenzo Bellezza.\nA Londra va in scena nel 1935.\nAl Theatre Royal di Sydney va in scena nel 1953.\nAl Wiener Staatsoper va in scena nel 1975 con Erich Kunz come Conte Carnero e Franco Bonisolli come Sandor Barinkay per 10 recite.\nAl Teatro Verdi (Trieste) viene rappresentata nel 1989, nel 1999 con Cinzia Forte e la regia di Gino Landi e nel 2001.\nTrama.\nAtto 1.\nUngheria, XVIII secolo, in una regione paludosa nella provincia di Teme\u015fvar. In lontananza i ruderi di una roulotte\nOttokar, giovane contadino, entra imprecando con forza per non essere ancora riuscito a trovare il tesoro nascosto nel castello. La vecchia zingara Czipra lo prende in giro per il suo amore per Arsena, figlia di un ricco allevatore di maiali di nome Zsupan, che vive nei pressi. Arriva un gruppetto capitanato da Sandor Barinkay che, per eredit\u00e0, \u00e8 il legittimo proprietario del castello e sta per prenderne possesso con l'aiuto del conte Carnero, commissario imperiale, che lo accompagna.\nCarnero ha bisogno di testimoni per l'insediamento ufficiale ma Czipra, chiamata in causa, risponde di non saper scrivere e legge la mano ai due uomini. A Barinkay pronostica felicit\u00e0 e ricchezza, e una moglie fedele che in sogno gli dir\u00e0 come trovare il tesoro nascosto. E anche a Carnero prevede il ritrovamento di un tesoro, molto pi\u00f9 grande, perduto molti anni prima. Il commissario \u00e8 disorientato, non si rammenta di una tale perdita. L'altro testimone \u00e8 Zsupan, che entra in scena spiegando che non gli \u00e8 mai interessato saper scrivere e leggere, che lui si accontenta dei suoi maiali e di ci\u00f2 che producono.\nQuando viene a sapere che Barinkay sar\u00e0 presto suo vicino, lo avverte subito che ci saranno litigi sulla propriet\u00e0. Barinkay gli risponde che un matrimonio con sua figlia potrebbe evitare delle circostanze cos\u00ec spiacevoli, e Zsupan chiama la figlia che era in casa. Ma non \u00e8 Arsena a rispondergli, bens\u00ec Mirabella, la governante, che altri non \u00e8 che la vecchia moglie che Carnero aveva perduto tanto tempo addietro. Con una canzone, lei gli spiega che in questi ultimi ventiquattr'anni pensava di averlo perduto durante la Battaglia di Belgrado. La prima profezia di Czipra si \u00e8 avverata.\nAlla fine arriva anche Arsena, velata e per nulla entusiasta al pensiero di un altro pretendente, come spiega chiaramente. Nonostante la lusinghiera proposta di Barinkay, Arsena \u00e8 determinata a non sposarlo per la semplice ragione che il suo cuore appartiene a un altro; dice di volere un pretendente nobile, e avverte barinkay di fare attenzione a non scherzare col fuoco. Quando Barinkay viene lasciato da solo, abbandonato al suo sconforto, sente Saffi, la figlia di Czipra, intonare una canzone gitana che celebra la lealt\u00e0 dell'amicizia degli zingari.\nBarinkay accetta prontamente l'invito a cena della bella gitana e di sua madre. Viene cos\u00ec a sapere che Arsena \u00e8 innamorata di Ottokar; Barinkay, Saffi e Czipra spiano il loro incontro serale. Barinkay giura di vendicarsi per il trattamento altezzoso di Arsena mentre in lontananza si sentono gli zingari intonare il canto di Saffi. Czipra spiega che Barinkay \u00e8 il vero proprietario del castello e tutti gli zingari accorsi lo eleggono a loro capo. Senza perdere tempo Barinkay corre da Zsupan per informarlo che adesso detiene il titolo preteso da Arsena: \u00e8 uno zingaro barone.\nZsupan cerca di spiegargli che non \u00e8 esattamente il tipo giusto di barone, ma Barinkay gli risponde chiaramente che ha cambiato idea, che non intende pi\u00f9 sposare Arsena, bens\u00ec Saffi. Zsupan \u00e8 furioso, e tutti si uniscono nel grande finale sulla melodia gi\u00e0 udita precedentemente nell'overture.\nAtto 2.\nTeme\u015fvar, fra le rovine delle roulotte\n\u00c8 l'alba. Barinkay ha trascorso la notte fra le rovine del castello in compagnia di Czipra e Saffi, e i tre salutano l'arrivo del nuovo giorno in un terzetto che culmina in un duetto amoroso fra i due giovani. Czipra racconta di aver sognato di trovare il tesoro che, secondo la leggenda, sarebbe nascosto nel castello; l'idea fa sorridere Barinkay, ma decide di cercare dove dice Czipra. Czipra e Saffi intonano una piccola melodia in cui prendono in giro Barinkay per il suo scetticismo, per poi unirsi tutti e tre nell'estatico valzer in cui trovano il tesoro.\nEntrano in scena gli zingari, che cominciano a lavorare alla forgia. Zsupan viene a cercare aiuto per un carro che si \u00e8 impantanato nel fango, ma finisce per insultare gli zingari che a loro volta gli rubano il denaro e l'orologio. Le sue grida fanno accorrere in scena carnero, Mirabella, Ottokar e Arsena, seguiti da Barinkay e da Saffi. Barinkay \u00e8 vestito da zingaro barone e li saluta annunciando che lui e Saffi sono ora marito e moglie. Carnero comincia a rivolgergli alcune domande riguardo agli aspetti legali della faccenda, e Saffi e Barinky rispondono in modo ironico con un duetto che a celebrare la cerimonia sono stati gli uccelli. Per Carnero \u00e8 troppo, e coinvolge Mirabella e Zsupan in un'ode comica sulla moralit\u00e0.\nNel frattempo Ottokar trova alcuni pezzi d'oro e pensa di essere finalmente sulle tracce del tesoro, ma Barinkay lo disillude e la scena viene riempita da una squadra di reclutamento di ussari capeggiata dal conte Peter Homonay, vecchio amico di Barinkay. Guidati da Homonay, i soldati intonano una canzone di arruolamento seguita da una \"czarda\". Invece di mostrare stupore di fronte all'unione fra Barinkay e Saffi, e nonostante le proteste di Carnero, Homonay si congratula con la coppia.\nNel finale Czipra rivela che Saffi non \u00e8 sua figlia, ma una principessa che lei ha cresciuto e che discende dall'ultimo pasci\u00e0 d'Ungheria, fornendone persino una prova. Barinkay non pu\u00f2 prendere parte a i festeggiamenti: Saffi adesso \u00e8 troppo per lui, perci\u00f2 come Ottokar e Zsupan si arruola e parte per la guerra.\nAtto 3.\nVienna, qualche anno dopo.\nTutti sono riuniti a Vienna per accogliere il ritorno dell'esercito vittorioso: tra gli altri Barinkay, Ottokar e Zsupan. Arsena canta dell'incompatibilit\u00e0 tra il corteggiamento e la ricchezza, ma il gruppo viene presto raggiunto dagli eroi che hanno appena fatto ritorno. Zsupan canta le sue gesta che, pur avendo poco di militaresco, sembrano aver avuto grande successo.\nNel finale tutti i problemi vengono risolti. Arsena corre fra le braccia di Ottokar, e Saffi compare per andare incontro a Barinkay, che guida l'intera compagnia con l'ultima esecuzione del ritornello del valzer della sua canzone d'apertura.\nParafrasi.\nCom'era sua abitudine, rielaborando i motivi e le pi\u00f9 belle melodie del \"Zigeunerbaron\", Strauss ricav\u00f2 una serie di brani per le sale da concerto:"}
{"id": "3222564", "revid": "287204", "url": "https://it.wikipedia.org/wiki?curid=3222564", "title": "Comunit\u00e0 collinare tra Baraggia e Bramaterra", "text": "La Comunit\u00e0 Collinare tra Baraggia e Bramaterra \u00e8 un'unione di comuni, ovvero un ente locale che riunisce i comuni di Castelletto Cervo, Gifflenga e Villa del Bosco, tutti in provincia di Biella. \u00c8 stata fondata il 7 dicembre 2001 ed ha sede a Gifflenga. Il nome della comunit\u00e0 deriva dal territorio contraddistinto dalla baraggia biellese e dal Bramaterra, vino DOC di produzione locale.\nScopi.\nCome associazione volontaria dei comuni interessati, la comunit\u00e0 si prefigge la tutela, la salvaguardia e la valorizzazione delle zone interessate, in termini di risorse umane, tutela e recupero e promozione delle tradizioni storiche, culturali e religiose, nonch\u00e9 una riduzione dell'esodo delle popolazioni. In questi termini, la comunit\u00e0 \u00e8 beneficiaria di interventi e fondi regionali specifici ai Comuni relativi secondo una specifica legge.\nCaratteristiche.\nSecondo lo spirito istitutivo della comunit\u00e0, i comuni aderenti hanno individuato due ambiti territoriali e culturali specifici che vedono, da un lato, i comuni di Mottalciata, Gifflenga e Castelletto Cervo - gravitanti attorno alla cosiddetta 'Savana biellese', ovvero la baraggia, che un tempo occupava oltre 40.000 ettari di brughiera tra il biellese pedemontano e la pianura poi adibita a risaia del vercellese - e Villa del Bosco, 'cuore' di una vocazione enologica di pregio e considerazione, peraltro condivisa da alcuni comuni limitrofi quali Sostegno, Lozzolo, Roasio, Brusnengo e Masserano, anch'essi terra di produzione del DOC Bramaterra.\nIl senso della comunit\u00e0 \u00e8 quindi, oltre a quello di fornire una serie di servizi utili alla comunit\u00e0, quello di porsi come un \"ideale percorso\" enogastronomico fra riso e vino.\nServizi.\nI principali servizi offerti dalla Comunit\u00e0 Collinare tra Baraggia e Bramaterra sono, oltre alla gestione di uno sportello unico delle attivit\u00e0 produttive, un servizio tributi, un servizio tecnico che si occupa della gestione del territorio, la pulizia delle strade e la manutenzione del verde pubblico, la realizzazione di una banca dati cartografica informatizzata, l'attivazione di corsi di formazione del personale e l'informatizzazione delle strutture e delle procedure secondo il progetto di \"Comune Facile\"."}
{"id": "3222566", "revid": "767487", "url": "https://it.wikipedia.org/wiki?curid=3222566", "title": "Qualunquemente", "text": "Qualunquemente \u00e8 un film del 2011 diretto da Giulio Manfredonia.\nIl protagonista \u00e8 Antonio Albanese, che veste i panni del suo personaggio Cetto La Qualunque.\nTrama.\nDopo una lunga latitanza all'estero per sfuggire alla giustizia, il corrotto imprenditore calabrese Cetto La Qualunque torna al suo paese, Marina di Sopra, con la sua nuova famiglia, una ragazza sudamericana denominata \"Cosa\" e la figlia di quest'ultima; ritrovati la moglie Carmen e il figlio Melo, Cetto scopre che il paese \u00e8 a \"rischio legalit\u00e0\" e che quindi tutte le sue propriet\u00e0 - figlie di abusi, illegalit\u00e0 e soprusi vari - sono a rischio: per scongiurare il pericolo Cetto, convinto dai suoi amici, decide quindi di candidarsi a sindaco contro l'onesto Giovanni De Santis.\nCetto forma la sua giunta, composta esclusivamente da parenti e amici, e inizia la campagna elettorale; in base ai sondaggi, tuttavia, risulta in difficolt\u00e0 contro De Santis e pertanto si rivolge all'esperto di elezioni Gerardo Salerno, detto Gerry, dipingendosi dietro i suoi consigli un'immagine pulita e riuscendo a stravincere il primo confronto TV tra i due aspiranti sindaci.\nGrazie a varie forme di corruzione e brogli Cetto riesce a diventare sindaco, ma durante i festeggiamenti la polizia irrompe arrestando la ragazza sudamericana e sua figlia a causa della loro clandestinit\u00e0; Gerry, ottenuto il risultato sperato, torna nella sua citt\u00e0 portandosi con s\u00e9 la ragazza e sua figlia mentre Cetto inizia i lavori per il ponte sullo stretto di Messina.\nProduzione.\nIl film \u00e8 stato preceduto da una campagna di marketing virale. Tre mesi prima dell'uscita sono stati affissi manifesti a Roma con alcuni slogan elettorali del candidato e senza alcun riferimento al film suscitando l'attenzione dei media. Dopo \u00e8 stato anche realizzato un sito dell'immaginario \"Partito du Pilu\" improntato alla comicit\u00e0: con il suo simbolo, il regolamento, lo statuto e vari contributi video, sulla falsariga di quelli di un vero partito politico corredato da battute e contenuti in linea con il personaggio e con il film. La campagna quindi si \u00e8 impostata in aderenza alla storia stessa del film, ed \u00e8 stato prodotto il video musicale: \"Qualunquemente (Onda Calabra)\". Infine, in varie citt\u00e0 italiane sono stati allestiti gazebo per la raccolta di firme a sostegno del partito.\nLa pellicola, sostenuta dalla Calabria Film Commission, \u00e8 stata girata tra Lamezia Terme, Palmi, Scilla, Villa San Giovanni e la provincia di Roma. La scena della chiesa \u00e8 stata filmata nella cappella dell'area di servizio \"Feronia\", presso la barriera nord di Roma dell'Autosole. Le riprese sono iniziate l'8 giugno 2010 e si sono concluse il 29 luglio.\nColonna sonora.\nLa sigla finale del film, \"Onda calabra\", \u00e8 una rivisitazione dell'omonima canzone del gruppo Il Parto delle Nuvole Pesanti, mentre i primi secondi riprendono l'introduzione della canzone \"Whenever, Wherever\" cantata da Shakira.\nNel film sono presenti anche un remix della canzone cantata da Tina Cipollari \"Hawaii\" e la \"The Washington Post March\" del compositore statunitense John Philip Sousa, usata per commentare la scena finale del film in cui La Qualunque vuole costruire il suo \"ponte carico di pilu\".\nDistribuzione.\n\"Qualunquemente\" \u00e8 stato distribuito nelle sale cinematografiche italiane il 21 gennaio 2011. Nel febbraio successivo \u00e8 stato presentato nella sezione Panorama al Festival internazionale del cinema di Berlino. A partire dall'8 giugno \u00e8 stato distribuito anche sui supporti DVD e Blu-ray.\nAccoglienza.\nIncassi.\nIl film nei primi tre giorni di programmazione incassa 5.395.840,16 euro, spodestando \"Che bella giornata\" di Checco Zalone, detentore del miglior incasso nelle tre settimane precedenti. La settimana successiva il film ugualmente mantiene il suo primato arrivando a incassare 3.735.320 \u20ac. Le tre settimane successive il film riscuote sempre ottimi incassi, pur perdendo il primato in classifica. In un mese di programmazione nelle sale cinematografiche la pellicola incassa totalmente 15.9 milioni di \u20ac diventando uno dei maggiori successi italiani della stagione.\nRiconoscimenti.\nAlla IX edizione del Trailers FilmFest, \"Qualunquemente\" ha vinto il premio per la miglior campagna promozionale (a Federico Mauro e Gianluca Pignataro).\nSequel.\nIl secondo film ispirato al personaggio calabrese di Cetto La Qualunque \u00e8 \"Tutto tutto niente niente\", uscito in Italia nel 2012. Questa volta Antonio Albanese oltre a Cetto interpreta anche un suo personaggio storico, gi\u00e0 proposto a \"Che tempo che fa\" di Fabio Fazio. Si tratta del pugliese Frengo, che questa volta viene ribattezzato \"Frengo Stoppato\", spacciatore di cannabis in Brasile che predica una sua propria filosofia cattolica.\nIl terzo personaggio del film \u00e8 Rodolfo Favaretto, imprenditore nordico estremamente razzista che ha intenzione di collegare il Nord Italia all'Austria con una gigantesca autostrada: la \"bretella\". Questi tre personaggi per\u00f2 a causa delle loro malefatte vengono incarcerati. Cetto per colpa del Tenente Cavallaro che lo ha incastrato, Rodolfo Favaretto perch\u00e9 ha tentato di affogare nella laguna di Venezia il corpo di un giovane operaio di colore, suo lavoratore clandestino, dopo un brutto incidente. L'uomo per\u00f2 non \u00e8 morto e cos\u00ec lo denuncia.\nInfine Frengo, tornato in Puglia dal Brasile, viene incarcerato a Molfetta dalla stessa madre affinch\u00e9 patendo le sofferenze della prigione venga \"beatificato\" dal Vaticano. I tre per\u00f2 vengono subito scarcerati dal Sottosegretario di Montecitorio (Fabrizio Bentivoglio) perch\u00e9 il suo governo corrotto necessita di tre deputati dopo la morte violenta di alcuni suoi colleghi. Cetto, Frengo e Rodolfo all'inizio si dimostrano all'altezza dell'incarico, ma poi iniziano a combinare guai a causa del loro estremo provincialismo."}
{"id": "3222573", "revid": "15756", "url": "https://it.wikipedia.org/wiki?curid=3222573", "title": "Kokond\u014d", "text": "Il Karate Kokondo (\u53e4\u4eca\u9053 \u7a7a\u624b) e la sua disciplina affine del Jukido Jujitsu (\u67d4\u6c17\u9053 \u67d4\u8853) sono arti marziali di origini giapponesi sviluppate da Paul Arel. Jukido Jujitsu fu fondata nel 1959 seguita dal Karate Kokondo nel 1970. I due stili sono insegnati a livello mondiale, principalmente negli Stati Uniti. In America, la pi\u00f9 grande concentrazione di dojos \u00e8 situata vicino a Sud Windsor nel Connecticut, dove \u00e8 situato il dojo honbu. La International Kokondo Association (IKA) \u00e8 l'organo mondiale di controllo del Jukido Jujitsu &amp; del Karate Kokondo. Tutti gli istruttori di discipline Kokondo sono in diretto contatto con la IKA e con il suo dojo honbu (Quartier Generale).\nPrincipi.\nI principi cardine del Karate Kokondo e del Jukido Jujitsu sono:"}
{"id": "3222580", "revid": "125804389", "url": "https://it.wikipedia.org/wiki?curid=3222580", "title": "Carbonade flamande", "text": "La carbonade flamande (o \"\u00e0 la flamande\") (in nederlandese \"Stoverij\" o \"Stoofvlees\") \u00e8 un piatto tradizionale belga composto da uno spezzatino di manzo stufato e cipolla, bagnato con la birra e condito con timo e alloro.\nIl termine \"carbonade\" pu\u00f2 anche riferirsi a un piatto di grigliata di maiale o allo stufato di bovino al vino rosso come la \"bourguignonne\" di manzo nel sud della Francia."}
{"id": "3222581", "revid": "107980402", "url": "https://it.wikipedia.org/wiki?curid=3222581", "title": "Angel Links", "text": " \u00e8 un anime prodotto dallo studio Sunrise, ed \u00e8 stato originariamente trasmesso in dal canale giapponese WOWOW fra il 7 aprile ed il 30 giugno 1999. L'anime \u00e8 uno spin off di \"Outlaw Star\" e si svolge nel suo stesso universo e nello stesso arco temporale. I personaggi di Duuz e Valeria, che compaiono in un episodio di \"Outlaw Star\" sono fra i personaggi fissi di \"Angel Links\", bench\u00e9 esistano alcune differenze di caratterizzazione dei due personaggi fra i due anime. Anime \u00e8 tuttora inedito\nTrama.\nL'intraprendente sedicenne Li Meifon per assecondare le ultime volont\u00e0 del suo defunto nonno, si ritrova a diventare la presidentessa di un'agenzia che si occupa gratuitamente di scortare astronavi merci nei loro viaggi interstellari, proteggendoli da pirati spaziali ed altri malintenzionati. Nonostante la sua giovanissima et\u00e0, Li Meifon possiede le qualit\u00e0 ed il carisma per riuscire ad imporsi come rispettatissimo comandante di \"Angel Links\" l'astronave lasciatale dal nonno e del suo equipaggio. Tuttavia Li Meifon \u00e8 perseguitata da terribili incubi e ricordi misteriosi relativi a suo nonno ed al proprio passato ed ai veri motivi della propria esistenza.\nEpisodi.\nLa serie animata \u00e8 stata prodotta in 13 episodi, trasmessi in Giappone a partire dal 7 aprile 1999."}
{"id": "3222586", "revid": "767487", "url": "https://it.wikipedia.org/wiki?curid=3222586", "title": "L'organizzazione sfida l'ispettore Tibbs", "text": "L'organizzazione sfida l'ispettore Tibbs (\"The Organization\") \u00e8 un film del 1971, terzo ed ultimo capitolo della serie dell'Ispettore Tibbs.\nTrama.\nCinque giovani con tristi storie di droga familiare rapiscono un dirigente di un noto mobilificio di San Francisco.\nL'azienda nasconde, al suo interno, un giro milionario di droga. L'intento dei giovani \u00e8 quello di smascherarare un'importante organizzazione. Dal rapito si fanno aprire la cassaforte, prelevando diversi kg di eroina.\nSubito dopo il furto, per\u00f2, il rapito viene assassinato.\nL'ispettore Tibbs viene chiamato ad investigare sull'omicidio.\nI cinque giovani gli chiedono aiuto."}
{"id": "3222587", "revid": "1305772", "url": "https://it.wikipedia.org/wiki?curid=3222587", "title": "Cornappo", "text": "Il Cornappo (\"Cuarnap\" in friulano, Karnahta in sloveno) \u00e8 un torrente che nasce nella frazione di Cornappo, nel comune di Taipana, in provincia di Udine. Il fiume, nel paese di Nimis diventa affluente del torrente Torre (affluente a sua volta dell'Isonzo).\nIl torrente in questione \u00e8 luogo di vita di molte trote, e nel paese di Nimis sono presenti alcune peschiere.\nL'acquedotto del comune di Tricesimo usa l'acqua del fiume Cornappo.\nDall'8 ottobre 2013 il suo corso si interrompe improvvisamente e le sue acque si inabissano presso il comune di Nimis; non \u00e8 stata ancora data una risposta chiara e definitiva a tale fenomeno."}
{"id": "3222590", "revid": "287204", "url": "https://it.wikipedia.org/wiki?curid=3222590", "title": "Gran Premio motociclistico delle Nazioni 1970", "text": "Il Gran Premio motociclistico delle Nazioni fu il penultimo appuntamento del motomondiale 1970.\nSi svolse il 13 settembre 1970 presso l'Autodromo di Monza alla presenza di circa 50.000 spettatori.\nIn 350 e 500 Giacomo Agostini e il suo nuovo \"secondo\" Angelo Bergamonti ottennero una doppietta in entrambe le classi (in 350 \"Ago\" stabil\u00ec anche il nuovo record sul giro).\nIn 250 Rodney Gould, vincendo la volata sulle Yamaha di Kel Carruthers e Phil Read si laure\u00f2 Campione del Mondo.\nIn 125 \u00c1ngel Nieto approfitt\u00f2 del ritiro di Gilberto Parlotti e Dieter Braun per vincere il GP; lo spagnolo ottenne anche la conferma matematica del titolo della 50, nonostante il ritiro in quella gara (dove ottenne la sua prima vittoria l'olandese de Vries), approfittando di una caduta a Lesmo che coinvolse il diretto rivale Aalt Toersen, Jos Schurgers e Salvador Ca\u00f1ellas. Quest'ultimo riusc\u00ec a ripartire e ad arrivare al traguardo, sebbene con una frattura alla scapola e alla clavicola che lo fece svenire a fine gara.\nIn occasione del Gran Premio si svolsero anche delle gare della campionato Italiano Juniores, vinte da Alberto Ieva (125), Eto di Gregorio (175) e Mario Chiavolini (250).\nClasse 500.\nFurono 23 i piloti presenti alla partenza e solo 11 quelli che vennero classificati al termine della gara."}
{"id": "3222591", "revid": "111373", "url": "https://it.wikipedia.org/wiki?curid=3222591", "title": "Gran Premio motociclistico d'Italia 1970", "text": ""}
{"id": "3222596", "revid": "547034", "url": "https://it.wikipedia.org/wiki?curid=3222596", "title": "Jack Bobridge", "text": " Su pista ha vinto due medaglie d'argento olimpiche nell'inseguimento a squadre e tre titoli mondiali, detenendo inoltre dal 2011 al 2018 il record del mondo sulla distanza dei da fermo, mentre su strada \u00e8 stato campione del mondo Under-23 a cronometro nel 2009 e poi professionista dal 2010 al 2016.\nCarriera.\nComincia a gareggiare nel ciclismo all'et\u00e0 di quindici anni, su strada; si dedica per\u00f2 presto alla pista, frequentando il South Australian Sports Institute e l'Australian Institute of Sport. Nel 2006, a 17 anni, si aggiudica il titolo mondiale su pista Juniors nell'inseguimento a squadre a Gand, in Belgio; nella medesima specialit\u00e0 conferma l'iride di categoria l'anno dopo ad Aguascalientes, in Messico. Nella stagione 2007-2008, dopo aver debuttato nella categoria Open su pista, vince la gara di inseguimento a squadre di Coppa del mondo a Los Angeles e il campionato nazionale nella specialit\u00e0 dell'americana. Nell'estate 2008 partecipa ai Giochi olimpici di Pechino, come parte del quartetto australiano dell'inseguimento (si classificano quarti).\nNella stagione 2008-2009 si aggiudica altre due gare di Coppa del mondo, questa volta a Melbourne, nell'inseguimento individuale e a squadre: in queste due specialit\u00e0 conquista nello stesso autunno anche i campionati d'Oceania. Nel 2009 vince per la prima volta il campionato nazionale Open dell'inseguimento individuale. Parallelamente si dedica, nell'arco dell'anno, all'attivit\u00e0 su strada, gareggiando da Under-23 e conseguendo numerosi successi: fra essi, oltre all'Eschborn-Frankfurt City Loop di categoria, i due titoli nazionali australiani, in linea e a cronometro, ed il titolo mondiale a cronometro Under-23.\nNel 2010 Bobridge conquista altri tre campionati nazionali su pista, nell'inseguimento individuale (come gi\u00e0 nel 2009) e a squadre e nella corsa a punti. Si aggiudica poi anche il campionato mondiale dell'inseguimento a squadre, il primo in carriera per lui, e le due prove di inseguimento ai Giochi del Commonwealth di Delhi. Su strada debutta nella categoria professionisti con la divisa del team Garmin-Transitions: gi\u00e0 al primo anno, dopo aver preso parte al Giro d'Italia, ottiene una vittoria, nella quinta tappa dell'Eneco Tour.\nApre la stagione 2011 con un altro successo, nella prova in linea Elite dei campionati nazionali su strada. Il 2 febbraio dello stesso anno, a Sydney, fa suo per il terzo anno consecutivo il titolo nazionale dell'inseguimento su pista. Nell'occasione stabilisce il nuovo record del mondo sulla distanza dei da fermo, fermando il cronometro a 4'10\"534, oltre cinque decimi meglio del precedente primato, 4'11\"114, messo a referto da Chris Boardman nel 1996. Il record verr\u00e0 migliorato di oltre tre secondi nel 2018 da Ashton Lambie. Nel prosieguo di stagione Bobridge vince quindi i titoli iridati nell'inseguimento individuale e a squadre ad Apeldoorn.\nNel 2012 si aggiudica tre campionati australiani su pista, nella corsa a punti, nell'inseguimento a squadre e nello scratch, e la gara di inseguimento a squadre di Coppa del mondo a Londra. Ai campionati del mondo si classifica secondo sia nell'inseguimento individuale che in quello a squadre; ottiene lo stesso anche ai Giochi olimpici di Londra nell'inseguimento a squadre. Su strada partecipa per la seconda volta al Giro d'Italia, questa volta vestendo la maglia del team Orica-GreenEDGE.\nNel 2015 si aggiudica la prima tappa del Tour Down Under, mentre a inizio 2016, sotto contratto con la Trek-Segafredo, vince il suo secondo titolo nazionale in linea, imponendosi in solitaria sul traguardo di Buninyong. Nel novembre 2016 annuncia quindi il ritiro dalle corse, dopo aver scoperto di essere affetto da artrite reumatoide."}
{"id": "3222599", "revid": "91533", "url": "https://it.wikipedia.org/wiki?curid=3222599", "title": "Carbonnade", "text": ""}
{"id": "3222600", "revid": "91533", "url": "https://it.wikipedia.org/wiki?curid=3222600", "title": "Carbonnade flamande", "text": ""}
{"id": "3222601", "revid": "729019", "url": "https://it.wikipedia.org/wiki?curid=3222601", "title": "Girolamo Gambara", "text": "Biografia.\nCondottiero e capitano militare al servizio di Giampaolo Baglioni, sia durante le battaglie combattute da questi per la Repubblica di Firenze e per il papa Alessandro VI, sia quelle contro la famiglia degli Oddi per la superiorit\u00e0 su Perugia. Quando Giampaolo Baglioni, per ordine di Leone X, fu imprigionato e decapitato (1520) a Castel Sant\u2019Angelo in Roma, pass\u00f2 al servizio del giovane figlio Malatesta IV Baglioni (di Giampaolo), che aveva grande stima per Girolamo Gambara, tanto da affidargli nel 1529, dopo essersi inimicato il pontefice Clemente VII e con il timore di perdere la sua signoria, lo mise alla difesa di Spello, uno dei principali castelli sotto il suo dominio, contro le truppe di Filiberto di Chalons, principe di Orange.\nIn un documento scritto dallo storico perugino Flogeri, Girolamo \u00e8 definito: \u201cUomo nella guerra molto esperto e capitano valoroso\u201d; questo elogio viene da un avversario e si riferisce alla cosiddetta Guerra del sale (1540)."}
{"id": "3222602", "revid": "461603", "url": "https://it.wikipedia.org/wiki?curid=3222602", "title": "PFC Levski Sofija", "text": ""}
{"id": "3222603", "revid": "39224", "url": "https://it.wikipedia.org/wiki?curid=3222603", "title": "PFC CSKA Sofija", "text": ""}
{"id": "3222604", "revid": "709565", "url": "https://it.wikipedia.org/wiki?curid=3222604", "title": "Ispettore Tibbs", "text": "L'Ispettore Virgil Tibbs \u00e8 un personaggio, nato dalla penna di John Ball, che ha dato vita ad una serie cinematografica e ad una serie televisiva, \"L'ispettore Tibbs\".\nVersioni del personaggio.\nIn tutte le sue incarnazioni, Virgil Tibbs \u00e8 un ispettore di polizia di colore, dotato di grandi intelligenza e doti investigative, anche se spesso, nelle sue indagini, \u00e8 ostacolato dai pregiudizi razziali nei suoi confronti; vi sono per\u00f2 notevoli differenze tra i romanzi, i film (dove il personaggio \u00e8 interpretato da Sidney Poitier) e la serie televisiva (dove \u00e8 impersonato da Howard Rollins).\nNei romanzi, Virgil Tibbs \u00e8 ispettore di polizia a Pasadena (dove, nella realt\u00e0, gli \u00e8 stata riservata, simbolicamente, una scrivania presso il Dipartimento di Polizia), anche se le sue indagini possono portarlo fino in Estremo Oriente; nel primo film, ambientato nel Mississippi, dice di lavorare a Filadelfia, mentre in quelli successivi \u00e8 ispettore di polizia a San Francisco. Nella serie televisiva, Tibbs \u00e8 il capo della squadra investigativa della polizia presso la cittadina di Sparta, finch\u00e9 non lascia il lavoro per gli studi di legge, ed \u00e8 sostituito dall'ispettore Forbes, anch'egli di colore. (In realt\u00e0, il personaggio fu eliminato a causa dei problemi con la droga dell'interprete Howard Rollins).\nAnche il suo stato civile \u00e8 soggetto a variazioni: nei libri e nel primo film \u00e8 scapolo (solo nel finale dell'ultimo romanzo si fidanza con la vedova di un politico africano), mentre negli altri due film e nella serie televisiva \u00e8 sposato con due figli e viene dato largo spazio ai suoi problemi famigliari (che, nel telefilm, lo porteranno alla separazione).\nNei romanzi, Tibbs \u00e8, come il suo autore John Ball, cintura nera di karate e appassionato di culture orientali, caratteristiche che non verranno riprese nelle versioni filmate."}
{"id": "3222606", "revid": "551571", "url": "https://it.wikipedia.org/wiki?curid=3222606", "title": "Virgil Tibbs", "text": ""}
{"id": "3222608", "revid": "486946", "url": "https://it.wikipedia.org/wiki?curid=3222608", "title": "Braunschweig Lions", "text": ""}
{"id": "3222613", "revid": "287204", "url": "https://it.wikipedia.org/wiki?curid=3222613", "title": "Promised Land (singolo)", "text": "Promised Land \u00e8 una canzone di Chuck Berry pubblicata come singolo dalla Chess Records nel 1965.\nOriginariamente il brano era stato scritto da Berry nel 1964 ed era stato inserito nel suo album \"St. Louis to Liverpool\".\nNel testo del brano, il cantante (che si riferisce a se stesso come un \"the poor boy\", \"un povero ragazzo\") racconta del suo viaggio da Norfolk, Virginia fino all'agognata \"terra promessa\" (\"Promised Land\"), la California, menzionando le varie citt\u00e0 che incontra lungo la strada. Il brano \u00e8 stato reinterpretato da svariati artisti, tra i quali Elvis Presley, la cui cover ebbe un discreto successo.\nIl brano.\nBerry scrisse la canzone mentre era detenuto in carcere per aver introdotto illegalmente una minorenne di origini messicane negli Stati Uniti."}
{"id": "3222615", "revid": "46291", "url": "https://it.wikipedia.org/wiki?curid=3222615", "title": "Magydaris", "text": "Magydaris \u00e8 un genere di pianta appartenente alla famiglia delle Apiaceae.\nTassonomia.\nComprende le seguenti specie:"}
{"id": "3222619", "revid": "228587", "url": "https://it.wikipedia.org/wiki?curid=3222619", "title": "Draft NFL 2006", "text": "Il Draft NFL 2006 \u00e8 stata la selezione annuale dei migliori giocatori di football americano in uscita dal college da parte delle squadra della NFL e si \u00e8 tenuto il 29 e il 30 aprile 2006. L'ordine del draft \u00e8 stato costituito invertendo l'ordine di come si \u00e8 conclusa la stagione regolare 2005, quindi dalla squadra che aveva ottenuto meno vittorie a quella con pi\u00f9 vittorie; tranne per le ultime due scelte (31\u00aa e 32\u00aa) che sono state assegnate rispettivamente alla perdente e alla vincente del Super Bowl XL. In caso di parit\u00e0 di vittorie si guardava come prima cosa la difficolt\u00e0 del calendario che le squadre con lo stesso numero di vittorie si erano affrontate. In caso di ulteriore parit\u00e0 si guardavano il numero delle vittorie raggiunte all'interno della propria division o conference. Se la parit\u00e0 persisteva la decisione veniva presa con il lancio della monetina."}
{"id": "3222622", "revid": "767487", "url": "https://it.wikipedia.org/wiki?curid=3222622", "title": "Branco (fiume dell'Acre)", "text": "Il fiume Branco \u00e8 un fiume dello stato dell'Acre in Brasile occidentale. La capitale di Acre, Rio Branco, si trova su questo fiume. Il fiume si getta nel fiume Acre.\nIn realt\u00e0 non esiste un fiume con questo nome nello stato dell'Acre."}
{"id": "3222625", "revid": "88740", "url": "https://it.wikipedia.org/wiki?curid=3222625", "title": "Grand Prix de Futsal", "text": "Il Grand Prix de Futsal \u00e8 una competizione internazionale di calcio a 5 simile al FIFA Futsal World Championship, ma con la differenza che le nazionali sono \"invitate\" e non qualificate. Si tiene ogni anno in Brasile e la prima edizione si \u00e8 svolta nel 2005.\nFormula della competizione.\nNella prima fase le sedici nazioni partecipanti sono divise in quattro gironi da quattro squadre ciascuno. Le due migliori squadre classificate di ogni gruppo si qualificano alla seconda fase (quarti di finale). I vincitori dei quarti si qualificano per le semifinali. I vincitori delle semifinale giocano la finale, mentre i perdenti giocano la finalina per il terzo posto.\nNazioni partecipanti.\nGS= Eliminata ai gironi"}
{"id": "3222629", "revid": "123053323", "url": "https://it.wikipedia.org/wiki?curid=3222629", "title": "Georg Baselitz", "text": "Negli anni 60 \u00e8 divenuto noto per i suoi dipinti figurativi fortemente espressivi. Disegnando a partire da una miriade di influenze (inclusi il periodo manierista e la scultura africana) svilupper\u00e0 il suo personale linguaggio artistico.\nDal momento che Baselitz ha vissuto attraverso la sofferenza e la demolizione della Seconda Guerra Mondiale, il concetto di decostruzione giocher\u00e0 un ruolo significativo nella sua vita e nel suo lavoro. In tale contesto, l'artista afferm\u00f2 in un'intervista: \"Sono nato in un ordine distrutto, in un paesaggio distrutto, tra persone distrutte, in una societ\u00e0 distrutta. Non ho voluto ristabilire un ordine. Ho visto abbastanza del cosiddetto ordine. Sono stato forzato a mettere tutto in discussione, ad essere 'naive', a ricominciare di nuovo.\"\nDisgregando ogni ordine prestabilito e rompendo la convenzionale idea di percezione, Baselitz ha trasformato le sue premesse personali nelle linee guida della sua arte.\nAncora oggi inverte tutti i suoi dipinti (che \u00e8 solito capovolgere), elemento divenuto portante all'interno del suo lavoro.\nBiografia.\nNato (23 Gennaio 1938) nel borgo di Deutschbaselitz (da cui ha tratto lo pseudonimo) durante l'ultimo periodo del Terzo Reich. Suo padre fu un maestro di scuola elementare e la famiglia viveva nell'edificio della scuola locale. Baselitz ha studiato all'interno della scuola di Kamenz. All'et\u00e0 di 14 e 15 anni aveva gi\u00e0 realizzato ritratti, soggetti religiosi, nature morte e paesaggi, alcuni in stile futuristico.\nNel 1955 prover\u00e0 ad accedere all'accademia di Belle Arti a Dresda, venendo rigettato, per accedere l'anno successivo alla \"Hochschule f\u00fcr Bildende und Angewandte Kunst\" a Berlino. L\u00ec sarebbe stato allievo dei professori Walter Womacka ed Herbert Behrens-Hangler, e sarebbe divenuto amico di Peter Graf e Ralf Winkler (meglio conosciuto successivamente come A. R. Penck). Ad ogni modo dopo due semestri venne espulso per \"immaturit\u00e0 sociopolitica\" dal momento che non aderiva all'idea socialista di DDR. La natura controversa di Baselitz diveniva evidente gi\u00e0 agli inizi della sua carriera.\nNel 1957 riprende i suoi studi presso la Hochschule der K\u00fcnste a Berlino, dove inizier\u00e0 a sistemarsi ed inconter\u00e0 la futura moglie Johanna Elke Kretzschmar. Nel 1961, frequenta la classe avanzata di Hann Trier, completando i suoi studi l'anno successivo. Il corso di Hann Trier venne descritto come un ambiente creativo, largamente dominato dall'astrazione gestuale del Tachisme e dell'Arte Informale. Presso la Hochschule der K\u00fcnste, Baselitz si immerger\u00e0 nelle teorie di Ernst Wilhelm Nay, Wassily Kandinsky e Kasimir Malevic.\nLo storico Andres Franzke definir\u00e0 Baselitz come l'artista pi\u00f9 influente del suo tempo insieme a Jackson Pollock e Pilip Guston.\nDal 2013, Baselitz e la moglie vivono a Salisburgo in Austria. \nLavoro.\nNel 1957, Baselitz comincia a produrre i primi lavori originali tramite uno stile ben distinto e personale, tra i quali potremo trovare ritratti immaginari come Zio Bernhard (Onkel Bernhard). Lo stesso anno, cominci\u00f2 a lavorare sulla serie Testa di Rayski (Rayski-Kopf).\nNel 1963, la prima mostra personale si terr\u00e0 nella Berlino ovest, alla Galerie Werner &amp; Katz, causando pubblico scandalo. Due delle immagini, La grande notte in bianco (Die gro\u00dfe Nacht im Eimer) e L'uomo nudo (Der nackte Mann) vennero poste sotto sequestro a causa del loro contenuto osceno. La causa legale che segu\u00ec lo scandalo non termin\u00f2 che nel 1965. Durante lo stesso anno, Baselitz vinse una borsa di studio che lo port\u00f2 a studiare per sei mesi alla Villa Romana di Firenze. In Italia studi\u00f2 il Manierismo e la sua grafica. In generale le grandi ispirazioni dell'artista provenivano da Pablo Picasso, Alberto Giacometti, Joseph Beuys, cos\u00ec come dal gruppo espressionista Br\u00fccke.\nDopo aver fatto ritorno nella Berlino est, vent'anni dopo la guerra, tra il 1965 ed il 1966, Baselitz crea la serie di \"Eroi (Helden)\", che includeva la composizione di largo formato I grandi amici (\"Die gro\u00dfen Freunde).\" Tali immagini rappresentavano metaforicamente l'uomo che, non avendo n\u00e9 nazionalit\u00e0 n\u00e9 un legame ad un luogo, abbandona l'idea megalomane ed illusoria del Terzo Reich con la sua apparenza desolata, danneggiata. L'eroe di Baselitz appare solitamente da solo in un paesaggio sterile, con gambe e braccia nude, un personaggio con riferimenti autobiografici che partono dal ricordo dell'infanzia dell'artista. Nel primo 1969 avrebbe prodotto altrettante immagini di largo formato, come Forestali (Waldarbeiter) come parte di un gruppo di immagini conosciute come Fratture (Frakturbilder).\nDipinti invertiti\nSulla base delle sue Fratture, Baselitz usava i dipinti di Louis-Ferdinand von Rayski, dall'infanzia alla scuola elementare, come modello, in modo da potere arrivare alla sua prima immagine contenente un soggetto invertito: Il bosco a testa in gi\u00f9 (Der Wald auf dem Kopf).\nInvertendo (capovolgendo) i suoi quadri, l'artista riesce ad enfatizzare l'arrangiamento dei colori e della forma, ed a porre a confronto l'osservatore alla superficie dell'immagine, pi\u00f9 che al contenuto.\nIn questo senso, i dipinti sono vuoti e non soggetti ad interpretazione.\nA partire dal 1970, Baselitz comincer\u00e0 a mettere in mostra in modo regolare il suo lavoro all'interno delle gallerie a Monaco, Colonia, ed altre citt\u00e0 che ospiteranno le sue retrospettive, complete di lavori di disegno, grafica e pittura, continuando a sollevare una forte critica, ad esempio alla 5\u00aa edizione di Documenta (Kassel).\nNel 1976, Baselitz mette in piedi uno studio addizionale a Firenze, che comincer\u00e0 ad usare dal 1981. L'anno successivo comincia a lavorare sull'incisione di largo formato, e comincer\u00e0 ad insegnare all'interno della Staatliche Akademie der Bildenden K\u00fcnste a Karlsruhe, dove divenne professore nel 1978. Dal 1978 al 1980, lavor\u00f2 sui dittici, usando la pittura a tempera e lavori individuali di largo formato. \nIl suo lavoro diviene sempre pi\u00f9 astratto, con elementi di scrittura predominanti nella composizione. Nel 1980 esporr\u00e0 la sua prima scultura alla Biennale di Venezia.\nAggiunger\u00e0 nel 1981 un ulteriore studio d'appoggio nei pressi di Arezzo, che user\u00e0 fino al 1987. Il suo lavoro viene esposto per la prima volta a New York nel 1981. Dall'anno successivo sar\u00e0 pi\u00f9 assidua la lavorazione della scultura, in concomitanza a diverse esposizioni. Nel 1983 comincer\u00e0 ad usare motivi a sfondo religioso all'interno della sua opera, e durante lo stesso anno avrebbe preso una nuova cattedra alla Hochschule der K\u00fcnste a Berlino.\nAl giorno d'oggi Baselitz \u00e8 ancora un attivo e controverso artista."}
{"id": "3222631", "revid": "767487", "url": "https://it.wikipedia.org/wiki?curid=3222631", "title": "About Elly", "text": "About Elly (\"Darb\u0101re-ye Elly\") \u00e8 un film del 2009 diretto da Asghar Farhadi.\nTrama.\nUna comitiva di persone di Teheran si reca in una localit\u00e0 balneare sul Mar Caspio per passare tre giorni assieme. La compagnia, composta da ex colleghi di universit\u00e0, comprende tre coppie sposate, con alcuni bambini, e Ahmad, che \u00e8 stato sposato in Germania, ma ora \u00e8 divorziato. Si unisce a loro Elly, che fa la maestra d'asilo della figlia di Sepid\u00e9, la quale ha invitato Elly col proposito di farle conoscere Ahmad. Tutti gli amici sono a conoscenza del proposito di Sepid\u00e9, e lo stesso Ahmad non si sottrae, ma quando gli amici ridono e scherzano di sottecchi sulla cosa Elly si mostra alquanto dubbiosa e imbarazzata.\nGli amici decidono di andare nell'appartamento che affittano di solito, ma giunti a destinazione viene detto loro che i proprietari torneranno l'indomani. Sepid\u00e9, che era responsabile della prenotazione, riesce ad avere una villa in riva al mare, anche se un po' malconcia e da pulire. L'acqua \u00e8 profonda e ci sono tre bambini piccoli, e nella villa i cellulari non prendono, ma, non avendo pi\u00f9 tempo per cercare, decidono di accettare la villa.\nLa mattina dopo Ahmad ed Elly vanno a fare un giro da soli in citt\u00e0, con la \"benedizione\" del gruppo. Elly chiama sua madre, senza dirle con chi \u00e8, poi la rassicura dicendole che sar\u00e0 a casa il giorno seguente, come in effetti ha programmato di fare. Elly fa alcune domande ad Ahmad sul suo divorzio. Tornati a casa, Elly insiste per andare via, ma Sepid\u00e9 \u00e8 contraria, e le dice affettuosamente, ma con fermezza, che non la lascer\u00e0 partire e non la porter\u00e0 in citt\u00e0 a comprare il biglietto. Scherzosamente, Elly minaccia di tornare a piedi, sostenendo che l'anziana madre non approverebbe che lei si fermasse una notte di pi\u00f9.\nNel pomeriggio, mentre gli uomini giocano a pallavolo, e due donne sono in citt\u00e0, i bambini rimangono a giocare sulla spiaggia. Elly bada a loro. Improvvisamente gli uomini vengono chiamati dalle due bambine in lacrime, che tuttavia durano fatica a farsi ascoltare e a far capire la gravit\u00e0 della situazione: uno dei bambini, il maschio, \u00e8 rimasto preso dalle onde. Dopo una disperata ricerca, durante la quale si teme che sia morto, viene fortunatamente tratto in salvo dal mare. Quando sembra essere tornata la calma, le due donne tornano e ci si accorge che Elly \u00e8 sparita. Ricominciano le ricerche, ma la donna non viene ritrovata. Viene chiamata la polizia per formalizzare la dichiarazione di scomparsa di Elly: stranamente, Sepid\u00e9 non sa il suo cognome, il che le attrae le critiche sia delle autorit\u00e0 che del gruppo.\nLe ricerche continuano incessantemente, mentre gli altri s'interrogano se la sera prima Elly abbia potuto udire qualcosa che l'abbia offesa e l'abbia spinta ad andarsene senza salutare. Il fatto che non si trovi la borsa di Elly avvalora questa ipotesi e fa tornare un poco di speranza, che per\u00f2 dura poco: la borsa era stata nascosta da Sepid\u00e9, che era fermamente intenzionata a far rimanere Elly perch\u00e9 potesse conoscere meglio Ahmad. Le critiche verso Sepid\u00e9 si fanno sempre pi\u00f9 aspre, soprattutto da parte del marito di lei. La donna stessa \u00e8 distrutta dal senso di colpa.\nLa mattina dopo, l'ultimo giorno di vacanza, il gruppo \u00e8 completamente spossato. Dopo una riunione, si decide di avvisare la famiglia di Elly: la madre per\u00f2 soffre di cuore, non le si pu\u00f2 dire la verit\u00e0, e inoltre si teme che il fatto di aver ospitato una donna nubile possa essere considerato inopportuno. Nell'indecisione chiamano varie volte, nella speranza che risponda Elly, ma l'unico risultato \u00e8 la diffidenza della madre, dalla quale non riescono a sapere nulla. Ahmad si ricorda per\u00f2 che la mattina in cui erano andati in citt\u00e0 Elly aveva ricevuto una chiamata da un'altra persona, e aveva chiuso il telefonino dicendo che avrebbe richiamato lei. Decidono quindi di chiamare quel numero. Il marito di Sepid\u00e9, Amir, trova il cellulare nella borsa di Sepid\u00e9: il comportamento della moglie lo insospettisce, pensa che ella nasconda qualcosa, e arriva a picchiarla. Ahmad si incarica di chiamare, recandosi in un punto dove il cellulare prende. La persona che risponde dice di essere il fratello di Elly. Lo convince a raggiungerli in citt\u00e0, dicendogli una mezza verit\u00e0, e assicurandogli che gli avrebbe spiegato la situazione a parole.\nAhmad pretende di portare una donna all'incontro, per evitare equivoci, e Sepid\u00e9 va con lui. Durante il viaggio in macchina Sepid\u00e9 si sente male, e pur esitando rivela addolorata che quell'uomo non pu\u00f2 essere il fratello di Elly, che le ha detto di essere figlia unica. Si tratta probabilmente del fidanzato di Elly. Sepid\u00e9 sapeva che Elly era fidanzata da qualche anno e che da qualche tempo voleva chiudere la relazione. Le aveva quindi proposto di conoscere un suo amico. I tre giorni di vacanza sarebbero stati l'occasione pi\u00f9 propizia ed Elly aveva accettato, per\u00f2 dopo molte insistenze di Sepid\u00e9 e solo a patto di rimanere una notte sola. Ahmad decide di non infierire su Sepid\u00e9, che ha agito in maniera cos\u00ec inopportuna, e promette di non dire niente ad Amir e agli altri.\nPer\u00f2 dice che \u00e8 opportuno che lui si rechi ad avvisare in anticipo gli altri che l'uomo non \u00e8 il fratello di Sepid\u00e9, ma non deve assolutamente capire che loro sapevano che ella era fidanzata (cosa di cui in effetti era al corrente la sola Sepid\u00e9) n\u00e9 il vero motivo per cui era venuta. Incontrano quindi il fidanzato di Elly. Ahmen quindi raggiunge la villa in anticipo e riferisce i fatti; con una piccola scusa, egli non rivela che Sepid\u00e9 sapeva. Sepid\u00e9 sale invece in macchina con il fidanzato di Elly, che \u00e8 molto scosso, e, durante il tragitto fino alla villa, gli racconta che Elly \u00e8 probabilmente morta. Giunti alla villa, l'uomo chiede di essere lasciato solo davanti alla spiaggia e poi va a pregare in una stanza. La situazione gli sembra strana, e i suoi dubbi sono confermati allorquando si reca per caso da una delle donne che avevano preparato la villa per gli amici, la quale si riferisce ad Elly come \"la sposina annegata\" per cui aveva portato un materasso alla villa sul mare (aveva infatti frainteso all'arrivo delle coppie, pensando che Elly e Ahmad fossero da poco sposati).\nAlla villa arriva notizia dell'incidente. Sepid\u00e9 \u00e8 costretta a confessare che sapeva del fidanzamento di Elly, tra il biasimo sempre maggiore del gruppo. Gli uomini temono che il fidanzato di Elly possa denunciarli per aver indecentemente ospitato una donna fidanzata e aver tentato di avvicinarla ad un divorziato. Inoltre alcuni trovano fortemente sconveniente anche il comportamento di Elly, nonostante la spiegazione dettagliata di Sepid\u00e9 e la confessione di aver insistito insopportabilmente. Il gruppo, in forte agitazione, decide che la cosa migliore da fare \u00e8 dire la verit\u00e0, e cio\u00e8 che essi, in buona fede, hanno accolto Elly pensando che non fosse fidanzata. Anche Sepid\u00e9, per\u00f2, dovr\u00e0 dire la stessa cosa, e cio\u00e8 che lei non sapeva del fidanzato di Elly, altrimenti nessuno creder\u00e0 che il gruppo non sapeva. Sepid\u00e9 non \u00e8 d'accordo, perch\u00e9 non vuole infangare la memoria della ragazza (o la sua reputazione, nel caso fosse ancora viva).\nIntanto il fidanzato di Elly arriva, Sepid\u00e9 rimane in casa e il gruppo va incontro a lui sulla spiaggia. Gli uomini si offrono di giurare sul Corano che le cose sono andate in quel modo, che avevano accolto Elly come ragazza single e non sapevano dell'esistenza dell'uomo (solo Sepid\u00e9, infatti, non potrebbe fare quel giuramento senza mentire). Quando l'uomo ha conferma che Elly era venuta l\u00e0 col proposito di conoscere Ahmed, egli colpisce questi con un pugno al viso, rompendogli il naso. Dopo essersi calmato, chiede di parlare a quattr'occhi con Sepid\u00e9.\nI due si trovano soli in una stanza. Il ragazzo le fa una domanda precisa: \"Io ho dedicato ad Elly tre anni della mia vita, quindi la prego di dirmi la verit\u00e0. Quando lei ha proposto ad Elly di venire con voi, Elly le ha risposto 'Non posso venire' oppure no?\". Sepid\u00e9 \u00e8 titubante, cerca di tergiversare, di spiegare un po' le cose. Alla fine, per\u00f2, non pu\u00f2 che rispondere di no, mentendo come le \u00e8 stato ordinato, assumendo il peso di una menzogna che \u00e8 solo sua: Elly, dichiara, non le aveva detto che era fidanzata. Affranto, l'uomo esce dalla stanza. In quel momento giunge la notizia che la polizia ha ritrovato il corpo di una ragazza annegata. Il fidanzato di Elly si presta al riconoscimento della giovane donna, accompagnato dal gruppo. Dopo aver espletato questa formalit\u00e0, prende la via di casa. L'ultima inquadratura mostra il gruppo che cerca di tirare fuori una macchina dalla sabbia.\nCollegamenti esterni.\nApprofondimento su Cinema Iraniano blog"}
{"id": "3222636", "revid": "1573940", "url": "https://it.wikipedia.org/wiki?curid=3222636", "title": "Citt\u00e0 del Sudan", "text": "La tabella che segue elenca le citt\u00e0 del Sudan aventi pi\u00f9 di 40\u00a0000 abitanti (stima del 2007).\nI dati si riferiscono alla popolazione della citt\u00e0, senza quella presente nella cintura suburbana. Nella prima colonna a sinistra \u00e8 indicato il rango in ordine decrescente di popolazione secondo la stima del 2007; la seconda colonna presenta il nome in caratteri latini, la terza in caratteri arabi; le tre colonne successive indicano la popolazione secondo i censimenti rispettivamente del 3 aprile 1973, del 1\u00ba febbraio 1983, del 15 aprile 1993; segue la colonna in cui \u00e8 riportata la popolazione stimata il 1\u00ba gennaio 2007. Nell'ultima colonna di destra \u00e8 indicato lo stato (\"wil\u0101ya\"), la suddivisione amministrativa del Sudan, ereditata nelle linee generali dal periodo della dominazione britannica.\nIl Sudan \u00e8 uno stato in gran parte rurale e assai giovane. Il 20% circa degli abitanti del Sudan, per una popolazione in valore assoluto di 8.363.915 abitanti, risiede nelle tre citt\u00e0 di Khartoum, Omdurman e Al Khartum Bahr\u012b, poste tutte nello stato del Khartum."}
{"id": "3222639", "revid": "1429175", "url": "https://it.wikipedia.org/wiki?curid=3222639", "title": "Francesco Maria Zuccari", "text": "Biografia.\nLa data di nascita \u00e8 incerta e dedotta da un ricco epistolario. Zuccari \u00e8 presente alla basilica di Assisi gi\u00e0 nel 1718 come primo organista e dal 1725 al 1727 come maestro di cappella. Nel 1727, dopo aver rifiutato lo stesso incarico a Padova, accett\u00f2 un trasferimento alla Basilica dei XII Apostoli di Roma. In seguito fu primo organista a Padova dal 1742 al 1749, allorch\u00e9 rinunci\u00f2 all'incarico per assumere di nuovo la direzione della cappella di Assisi. Port\u00f2 con s\u00e9 le musiche scritte a Padova, dove non rimase cos\u00ec nessuna sua opera. Nei fondi musicali conservati ad Assisi (\"Fondo di Cappella\" e \"Fondo del Maestro di Cappella\") si trovano invece numerosi manoscritti - talora autografi - di sue opere che, con l'aggiunta di poche altre fonti (quelle ad esempio conservate a Bologna), \nSonate per violoncello.\nSe l'analisi degli elementi grafici conferma con sicurezza che l'autore del manoscritto \u00e8 di Zuccari, resta da determinare se egli ne sia un semplice copista o se sia anche l'autore delle Sonate. Il suo interesse per il violoncello \u00e8 testimoniato dalla presenza nello stesso fondo di Assisi di una serie di \"Esercizi per il Violoncello\", autografi e datati 1760; dal punto di vista storico pu\u00f2 essere importante inoltre la vicinanza di Antonio Vandini nel periodo padovano e il fatto che, recandosi a Roma in occasione del Giubileo del 1750, il celebre violoncellista si ferm\u00f2 ad Assisi: le sonate potrebbero essere state scritte (o copiate) per lui.\n\u00c8 prevista la pubblicazione del CD di sei delle dieci sonate per violoncello e basso continuo contenute nel manoscritto eseguite dall'ensemble \"Mvsica Perdvta\", diretto dal Maestro \"Renato Criscuolo\"\nCollegamenti esterni.\nSonate per violoncello e basso continuo "}
{"id": "3222640", "revid": "1565034", "url": "https://it.wikipedia.org/wiki?curid=3222640", "title": "San Paolo alle Tre Fontane (diaconia)", "text": "San Paolo alle Tre Fontane (in latino: \"Diaconia Sancti Pauli ad Aquas Salvias\") \u00e8 una diaconia istituita da papa Benedetto XVI con la bolla \"Purpuratis Patribus\" del 20 novembre 2010. La diaconia insiste sulla chiesa di San Paolo alle Tre Fontane, che fa parte del complesso dell'abbazia delle Tre Fontane."}
{"id": "3222643", "revid": "339392", "url": "https://it.wikipedia.org/wiki?curid=3222643", "title": "Klara Zakopalova", "text": ""}
{"id": "3222644", "revid": "767487", "url": "https://it.wikipedia.org/wiki?curid=3222644", "title": "Jordan Miliev", "text": "Carriera.\nClub.\nDopo aver trascorso 4 stagioni al , nel 2009 si trasferisce al .\nNazionale.\nCon la Nazionale bulgara conta 3 presenze collezionate nelle partite contro la Polonia, l'Arabia Saudita e la Serbia."}
{"id": "3222646", "revid": "1924342", "url": "https://it.wikipedia.org/wiki?curid=3222646", "title": "Hello (Martin Solveig)", "text": "Hello \u00e8 un singolo del DJ francese Martin Solveig, pubblicato il 27 settembre 2010.\nIl singolo ha visto la partecipazione alla parte vocale del gruppo musicale canadese Dragonette.\nVideo musicale.\nIl video musicale \u00e8 stato reso disponibile sul canale YouTube della \"Kontor Records\" il 1\u00ba ottobre 2010. Nel video, Martin Solveig ed il deejay Bob Sinclar si affrontano in un match di tennis nel torneo del Roland Garros. La vicenda raccontata nel video si ispira alla partita di Richie Tenenbaum, tratta dal film I Tenenbaum di Wes Anderson\nIl video, disponibile in una versione corta solo musicale ed una versione pi\u00f9 lunga con una commentatrice che illustra le fasi di gioco e soprattutto le pause, si apre con l'ingresso in campo dei due contendenti. Sinclar \u00e8 acclamato dalle proprie fan. Vengono citati i ranking dei due DJ secondo DJ Mag: 47\u00ba posto per Solveig e 35\u00ba posto per Sinclar.\nLa partita comincia e la vittoria di Sinclar pare certa, dato che sta dominando il match vincendo i primi due set per 6 - 0 ed essendo al match point. In quel momento arriva She, indicata come amore segreto di Solveig. La risposta di Solveig al servizio di Sinclar viene giudicata fuori. Solveig, con l'aiuto del tennista Novak \u0110okovi\u0107 riesce a prendere il punto e la partita diventa combattuta. Si giunge al quinto set. Nel momento in cui Solveig potrebbe vincere la partita, fa il suo ingresso nello stadio il tennista Ga\u00ebl Monfils, che bacia She. Senza pi\u00f9 scopo, Solveig abbandona il match.\nNel video appare, come manager di Solveig, il noto dj Gregory Darsa."}
{"id": "3222656", "revid": "1305772", "url": "https://it.wikipedia.org/wiki?curid=3222656", "title": "Wachet! betet! betet! wachet!", "text": ""}
{"id": "3222660", "revid": "1305772", "url": "https://it.wikipedia.org/wiki?curid=3222660", "title": "Miss Atl\u00e1ntico Internacional", "text": "Miss Atl\u00e1ntico Internacional \u00e8 un concorso di bellezza internazionale, istituito in Uruguay nel 1987, bench\u00e9 non \u00e8 stato effettivamente internazionale sino al 1995. Tradizionalmente il concorso si tiene annualmente a Punta del Este in Uruguay."}
{"id": "3222666", "revid": "287204", "url": "https://it.wikipedia.org/wiki?curid=3222666", "title": "Huangshan (citt\u00e0)", "text": "Huangshan (\u9ec4\u5c71 ; pinyin: Hu\u00e1ngsh\u0101n) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Huangshan \u00e8 a sua volta divisa in 3 distretti e 4 contee."}
{"id": "3222671", "revid": "1543377", "url": "https://it.wikipedia.org/wiki?curid=3222671", "title": "Emanuele Federici", "text": "Atleta napoletano di canottaggio della societ\u00e0 del Circolo Nautico Posillipo, ha iniziato l'attivit\u00e0 sportiva nel 1996 vincendo il titolo italiano della categoria juniores.\nNel 2002 e nel 2003 ha vinto l'oro ai campionati del mondo pesi leggeri nella specialit\u00e0 del quattro di coppia con Filippo Mannucci, Luca Moncada e Daniele Gilardoni.\nNel 2004 ha vinto l'argento ai campionati del mondo nella specialit\u00e0 dell'otto pesi leggeri. Nel suo palmar\u00e8s ci sono anche le vittorie di quattro titoli italiani.\nNel 2006 ha lasciato l'attivit\u00e0 agonistica e ha aperto un bed and breakfast a Napoli."}
{"id": "3222672", "revid": "767487", "url": "https://it.wikipedia.org/wiki?curid=3222672", "title": "I pirati del Pacifico", "text": "I pirati del Pacifico (\"Under Crimson Skies\") \u00e8 un film muto del 1920 diretto da Rex Ingram. La sceneggiatura di Harvey Thew si basa su un soggetto di J. G. Hawks.\nFilm avventuroso dai risvolti romantici, fu interpretato da Elmo Lincoln e Mabel Ballin. Gli altri interpreti erano Harry von Meter, la piccola Nancy Caswell, Frank Brownlee, Paul Weigel, Dick La Reno, Noble Johnson, Beatrice Dominguez.\nTrama.\nDurante un viaggio in mare verso in Sud America, Barstow, il capitano della nave, scopre nella stiva un carico di armi e munizioni che appartiene a uno dei passeggeri, Vance Clayton. L'uomo, che ha imbarcato il carico passandolo come una spedizione di pianoforti, \u00e8 accompagnato nel viaggio dalla moglie Helen e dalla loro figlia, Peg. Il capitano, che si \u00e8 innamorato di Helen, tace sulla sua scoperta.\nSulla nave scoppia un ammutinamento e, quando la nave attracca in porto, Barstow viene arrestato e giudicato. Dovr\u00e0 scontare cinque anni di prigione. Barstow accetta la condanna per non coinvolgere Helen e Peg. Ma poi evade dal carcere e si rifugia in mezzo a una banda capitanata da Baltimore Bucko che lui sconfigge in combattimento.\nLa banda, di cui adesso \u00e8 diventato il nuovo capo, gli torna utile quando devono accorrere in aiuto del consolato statunitense attaccato dai rivoluzionari. Barstow raccoglie un gruppo di uomini che respinge i ribelli: tra questi ultimi anche Clayton, che rimane ucciso mentre cerca di scappare. Il capitano pu\u00f2 finalmente stringere tra le braccia Helen, rimasta vedova.\nProduzione.\nIl film, che ebbe come titoli di lavorazione \"Captain Courageous\" e \"The Beach-Comber\", fu prodotto dalla Universal Film Manufacturing Company con la dizione \"Super Jewel\": la Universal, non possedendo una catena di sale in cui distribuire la propria produzione, utilizzava un sistema di classificazione dei film, per distinguere le pellicole a basso costo da quelle di prestigio, segnate come \"Jewel Production\": \"I pirati del Pacifico\" fu classificato come una super produzione.\nDistribuzione.\nIl copyright del film, richiesto dalla Universal, fu registrato il 29 giugno 1920 con il numero LP15327.&lt;br&gt;\nIl film usc\u00ec nel circuito delle sale statunitensi il 6 luglio 1920. In Portogallo, venne distribuito il 3 gennaio 1923; in Finlandia, il 24 agosto 1924\nNon si conoscono copie ancora esistenti della pellicola che viene considerata presumibilmente perduta."}
{"id": "3222675", "revid": "767487", "url": "https://it.wikipedia.org/wiki?curid=3222675", "title": "Police (film 1985)", "text": "Police \u00e8 un film del 1985 diretto da Maurice Pialat.\nTrama.\nMangin \u00e8 un poliziotto a volte brutale, a volte sensibile, l'incontro con Noria, escort donna di facili costumi e amante di un trafficante di droga, sconvolge la sua vita."}
{"id": "3222678", "revid": "1649933", "url": "https://it.wikipedia.org/wiki?curid=3222678", "title": "Lu'an", "text": "Lu'an (cinese: \u516d\u5b89; pinyin: L\u00f9'\u0101n) \u00e8 una citt\u00e0 con status di prefettura cinese della provincia di Anhui.\nGeografia antropica.\nSuddivisioni amministrative.\nLa prefettura di Lu'an \u00e8 a sua volta divisa in 2 distretti e 5 contee."}
{"id": "3222679", "revid": "1573940", "url": "https://it.wikipedia.org/wiki?curid=3222679", "title": "Pechin", "text": "Il \u00e8 un termine di Okinawa per indicare il guerriero feudale dello scomparso Regno delle Ry\u016bky\u016b, che si trovava nell'omonimo arcipelago comprendente l'isola di Okinawa, in Giappone. \u00c8 l'equivalente locale del Samurai giapponese. Sebbene Pechin e Samurai fossero differenti, a partire dal XIX secolo, quando il regno fu annesso dal Giappone, questi guerrieri del Regno della Ry\u016bky\u016b si fecero chiamare con il termine giapponese di Samurai (conosciuti inoltre come Samurai Ry\u016bky\u016b o Samurai di Okinawa)."}
{"id": "3222680", "revid": "1003787", "url": "https://it.wikipedia.org/wiki?curid=3222680", "title": "Chris Sutton (ciclista)", "text": ""}
{"id": "3222683", "revid": "21880", "url": "https://it.wikipedia.org/wiki?curid=3222683", "title": "Jacq.", "text": ""}
{"id": "3222684", "revid": "1573940", "url": "https://it.wikipedia.org/wiki?curid=3222684", "title": "Barchessa di villa Badoer detta &quot;La Rotonda&quot;", "text": "La barchessa di villa Badoer detta \"La Rotonda\" \u00e8 uno dei pi\u00f9 rilevanti esempi architettonici del periodo delle ville venete. Sorge a Badoere di Morgano, in provincia di Treviso.\nSi tratta di un lungo porticato che si articola in due emicicli interrotti dal passaggio di una strada pubblica (SP 68 \"di Istrana\"). All'interno \u00e8 racchiuso un ampio spazio circolare (piazza Indipendenza) che costituisce il cuore del paese.\nL'edificio di ponente \u00e8 la parte \"nobile\" del complesso; in origine se ne attribuiva il progetto a Giorgio Massari, ma studi pi\u00f9 recenti propendono per un architetto riccatiano, forse Francesco Maria Preti. L'altro ha invece linee pi\u00f9 spartane, pur completando armonicamente il complesso. Queste differenze sono alla base delle diverse destinazioni d'uso: la barchessa occidentale ospitava esercizi commerciali, mentre quella orientale costituiva gli alloggi dei braccianti.\nIl complesso si conclude con la chiesetta di Sant'Antonio (1645).\nStoria.\nI patrizi Badoer possedevano propriet\u00e0 a Zeruol di Sopra, come era allora denominata la localit\u00e0, sin dal 1566. Nel 1688 gli stessi nobili istituirono un mercato e le barchesse furono costruite per delimitarne l'area.\nLa datazione della Rotonda, che era solitamente riferita al 1756, \u00e8 stata di molto anticipata in quanto compare gi\u00e0 impostata in una mappa del 1714. Vista la destinazione d'uso, manteneva una netta autonomia rispetto alla casa domenicale della famiglia, che sorgeva pi\u00f9 ad ovest.\nVilla e barchesse passarono poi in eredit\u00e0 ai Marcello. La sera dell'8 giugno 1920 la villa fu distrutta dai contadini delle Leghe Bianche, protestando contro il conte Giuseppe Marcello, dirigente dell'Associazione Agraria, che non intendeva accettare i nuovi patti agrari."}
{"id": "3222685", "revid": "767487", "url": "https://it.wikipedia.org/wiki?curid=3222685", "title": "Suzhou (Anhui)", "text": "Suzhou (cinese: \u5bbf\u5dde\u5e02; pinyin: S\u00f9zh\u014du) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Suzhou \u00e8 a sua volta divisa in 1 distretto e 4 contee."}
{"id": "3222696", "revid": "729019", "url": "https://it.wikipedia.org/wiki?curid=3222696", "title": "Grand Prix de Futsal 2010", "text": "Il Grand Prix de Futsal 2010 \u00e8 stata la sesta edizione del Grand Prix de Futsal svolta in Brasile. La vittoria finale \u00e8 andata alla Spagna che battuto il Brasile che aveva vinto le precedenti edizioni, arrestando il record di imbattibilit\u00e0 della formazione verdeoro che durava da quasi cinque anni.\nPartecipanti.\nLe 16 squadre partecipanti con ranking prima del torneo tra parentesi.\nSquadre.\nOgni nazione poteva presentare una squadra di 15 giocatori, tra cui tre portieri.\nSecondo turno.\n9\u00ba\u201316\u00ba posto.\nGin\u00e1sio da UniEvang\u00e9lica\n1\u00ba\u2013 8\u00ba posto.\nGin\u00e1sio Newton de Faria"}
{"id": "3222699", "revid": "131358", "url": "https://it.wikipedia.org/wiki?curid=3222699", "title": "Deng Zhou Xiang", "text": ""}
{"id": "3222703", "revid": "46291", "url": "https://it.wikipedia.org/wiki?curid=3222703", "title": "Peucedanum ostruthium", "text": "L'imperatoria (Peucedanum ostruthium ) \u00e8 una pianta erbacea, perenne, appartenente alla famiglia delle Apiaceae, originaria dell'Europa centrale e meridionale.\nDistribuzione e habitat.\nSi trova nei prati e nei boschi freschi montani, sulle Alpi o sugli Appennini, raramente cresce pi\u00f9 in basso.\nDescrizione.\nPianta vivace, glabra a radice tuberosa, con fusto eretto 40\u201380\u00a0cm, fistoloso, striato, cilindrico, scarsamente ramoso sulla parte superiore, con rami alterni ed i pi\u00f9 alti opposti.\nLe foglie sono di colore verde acceso sulla pagina superiore e di verde pallido sulla pagina inferiore, un po' ruvide sulle nervature, le inferiori lungamente picciolate, tripennate composte, a foglioline ovali o oblunghe, picciolate, spesso lobate, seghettate, le superiori piccole e sessili e portate da una guaina rigonfia.\nI fiori bianchi o rosei, sono raccolti in grandi ombrelle di 20-40 raggi gracili e molto disuguali, con invoolucro nullo ed involuncelli di brattee lineari e caduche. Calice di 5 denti minuti, corolla con petali espansi, cuoriformi rovesciati con apice inflesso e depresso. Stami pi\u00f9 lunghi della corolla, antere sferoidali, ovario con stilopodio conico, bifido all'apice e stili da prima papilliformi, poi allungati e ricurvi nel frutto.I frutti sono appiattiti e alati di 3\u20136\u00a0mm (ala compresa), hanno acheni portati da un carpoforo bipartito e con 5 costole, delle quali le tre dorsali poco salienti, le due marginali invece espanse e combacianti fra di loro a formare un largo margine liscio. Hanno 1-3 vitte nelle vallecole, due stili persistenti pi\u00f9 lunghi dello stilopodio.\nPrincipi attivi.\nIl rizoma contiene olio etereo, terpeni, fellandrene, limonene, pinene, e eteri di acido isobutirrico, acido isovalerianico, acido formico, acido acetico e acido palmitico libero di odoro e simile a quello dell'angelica con sapore amaro ed aromatico. Inoltre contiene molti lattoni come ossipeucedamina, ostrutina, ostrolo, ostruttolo, imperatonina, isoimperatorina. Infine sostanze tanniniche, mucillagginose, gomme, olio grasso.\nUsi.\nViene utilizzato a scopi medicamentosi, contro disturbi gastrici ed intestinali accompagnati da abbondante formazione di catarro e costipazione, inoltre contro catarri bronchiali con forte secrezione, come risolvente e tonico. Inoltre veniva utilizzato contro la leocorrea (Ftp. 1938). In Savoia viene masticato contro l'emicrania. L'essenza, viene utilizzata anche nella preparazione di alcuni liquori come il Chartreuse e Benedictine."}
{"id": "3222706", "revid": "767487", "url": "https://it.wikipedia.org/wiki?curid=3222706", "title": "Tongling", "text": "Tongling (cinese: \u94dc\u9675; pinyin: T\u00f3ngl\u00edng) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Tongling \u00e8 a sua volta divisa in 3 distretti e 1 contea."}
{"id": "3222708", "revid": "287204", "url": "https://it.wikipedia.org/wiki?curid=3222708", "title": "Petra Kvitova", "text": ""}
{"id": "3222709", "revid": "375803", "url": "https://it.wikipedia.org/wiki?curid=3222709", "title": "Ch\u00fcealphorn", "text": "Il Ch\u00fcealphorn (3.078\u00a0) \u00e8 una montagna delle Alpi dell'Albula nelle Alpi Retiche occidentali. Si trova in Svizzera (Canton Grigioni).\nDescrizione.\nLa montagna \u00e8 collocata a sud di Davos e costituisce la vetta pi\u00f9 elevata della cresta di montagna che separa la \"Valle di Sertig\" (ad occidente) dalla \"Val Dischma\" (ad oriente)."}
{"id": "3222711", "revid": "89688", "url": "https://it.wikipedia.org/wiki?curid=3222711", "title": "Hide &amp; Seek", "text": ""}
{"id": "3222715", "revid": "767487", "url": "https://it.wikipedia.org/wiki?curid=3222715", "title": "Wuhu", "text": "Wuhu (cinese: \u829c\u6e56; pinyin: W\u00fah\u00fa) \u00e8 una citt\u00e0 con status di prefettura della provincia di Anhui, in Cina.\nGeografia antropica.\nSuddivisioni amministrative.\nLa prefettura di Wuhu \u00e8 a sua volta divisa in 4 distretti e 3 contee."}
{"id": "3222722", "revid": "1565034", "url": "https://it.wikipedia.org/wiki?curid=3222722", "title": "San Corbiniano (titolo cardinalizio)", "text": "Il titolo cardinalizio di San Corbiniano (in latino: \"Titulus Sancti Corbiniani\") \u00e8 stato eretto da papa Benedetto XVI con la bolla \"Purpuratis Patribus\" del 20 novembre 2010. Insiste sulla nuova chiesa parrocchiale di San Corbiniano in via Karl Orff, la cui dedicazione \u00e8 un omaggio allo stesso Benedetto XVI, per iniziativa del cardinale Friedrich Wetter, arcivescovo emerito di Monaco e Frisinga. Nello stemma del papa \u00e8 infatti raffigurato l'orso di san Corbiniano.\nCuriosamente alla data di erezione del titolo la chiesa non era ancora stata consacrata, perch\u00e9 in costruzione. \u00c8 stato lo stesso papa a consacrare la chiesa di San Corbiniano il 20 marzo 2011."}
{"id": "3222725", "revid": "287204", "url": "https://it.wikipedia.org/wiki?curid=3222725", "title": "Dysart", "text": "Dysart (in gaelico scozzese D\u00ecseart) \u00e8 una citt\u00e0 del Fife, Scozia, situata nella costa sud-orientale tra Kirkcaldy e West Wemyss.\nNel passato Dysart faceva parte della propriet\u00e0 della famiglia baronale dei Sinclair che ne aveva acquisito tale titolo alla fine del XV secolo.\nDella citt\u00e0 si hanno notizie storicamente documentate a partire dagli inizi del XIII secolo. Nel XV secolo e sempre di pi\u00f9 nei successivi XVI e XVII secolo acquis\u00ec una maggiore importanza commerciale per l'espostazione del sale e del carbone, specialmente verso i paesi baltici, tanto da essere soprannominata \"Salt Burgh\" e \"Little Holland\".\nCol declinare dell'attivit\u00e0 di esportazione, Dysart gravit\u00f2 su Kirkcaldy che ne divenne polo d'attrazione \neconomico.\nAttualmente Dysart mantiene una propria individualit\u00e0."}
{"id": "3222729", "revid": "74801", "url": "https://it.wikipedia.org/wiki?curid=3222729", "title": "Sibilla Maria di Sassonia-Merseburg", "text": "Biografia.\nEra figlia del duca Cristiano I di Sassonia-Merseburg e della moglie Cristiana di Schleswig-Holstein-Sonderburg-Gl\u00fccksburg.\nCome le sorelle venne destinata dalla politica matrimoniale intrapresa dal padre a unirsi in matrimonio con un principe tedesco. Venne quindi data in sposa al duca Cristiano Ulrico I di W\u00fcrttemberg-Oels divenendone la seconda moglie. Il matrimonio venne celebrato a Doberlug il 27 ottobre 1683.\nSibilla diede al marito, gi\u00e0 padre di sette figli avuti dal primo matrimonio, altri eredi:\nMor\u00ec qualche mese dopo aver dato alla luce l'ultima figlia. Suo marito si rispos\u00f2 con Sofia Guglielmina della Frisia orientale."}
{"id": "3222733", "revid": "1649933", "url": "https://it.wikipedia.org/wiki?curid=3222733", "title": "Xuancheng", "text": "Xuancheng (cinese: \u5ba3\u57ce; pinyin: Xu\u0101nch\u00e9ng) \u00e8 una citt\u00e0 con status di prefettura della provincia di Anhui, in Cina.\nIl 1\u00ba dicembre 1937 all'inizio della seconda guerra sino-giapponese qui fu ucciso il generale cinese Rao Guohua.\nGeografia antropica.\nSuddivisioni amministrative.\nLa prefettura di Xuancheng \u00e8 a sua volta divisa in 1 distretto, 1 citt\u00e0 e 5 contee."}
{"id": "3222740", "revid": "599013", "url": "https://it.wikipedia.org/wiki?curid=3222740", "title": "Stefania Maimone", "text": "Centro di 189\u00a0cm, ha giocato in Serie A1 con Bari, Messina, Termini, Ribera e Maddaloni.\nCarriera.\nClub.\nHa esordito in Serie A con il Basket Bari; poi ha vestito la maglia della Rescifina Messina, con cui vince la Serie A2 d'Eccellenza e disputa quattro stagioni del massimo campionato.\nDopo l'esperienza a Termini Imerese, dal 2003 al 2005 milita nella Pallacanestro Ribera in Serie A1, disputando anche gare internazionali di FIBA EuroCup. A gennaio 2006 viene ceduta al Centro Pallacanestro Rende.\nMilita successivamente nelle Pantere Basket Femminile di Maddaloni.\nA gennaio 2008 dalla Basilia Potenza passa alla Gymnasium Napoli in Serie A2.\nNazionale.\nHa giocato nella Nazionale di pallacanestro femminile dell'Italia."}
{"id": "3222752", "revid": "1573940", "url": "https://it.wikipedia.org/wiki?curid=3222752", "title": "Miss Tourism International", "text": "Miss Tourism International \u00e8 un concorso di bellezza internazionale, tenuto annualmente ed organizzato dalla fondazione D' Touch International.\nLa prima edizione del concorso si \u00e8 svolta nel 1994 a Sarawak in Malaysia, dove in seguito si \u00e8 tenuto ogni anno, ad eccezione del 2006, l'unico anno in cui l'organizzazione si \u00e8 spostata in Cina. Il concorso non \u00e8 stato organizzato nel 1996, nel 1997, nel 2007 e nel 2015. Curiosamente, dal 2001 al 2016 Miss Tourism International si tenne ogni anno il giorno 31 dicembre."}
{"id": "3222755", "revid": "1516566", "url": "https://it.wikipedia.org/wiki?curid=3222755", "title": "Atropo (sommergibile 1913)", "text": "L\u2019Atropo \u00e8 stato un sommergibile della Regia Marina.\nCaratteristiche.\nNel 1910 la Regia Marina ordin\u00f2 presso i cantieri Krupp di Kiel un sommergibile di caratteristiche simili a quelle degli U-Boote dell'epoca, per verificarne le prestazioni.\nL'unit\u00e0 aveva una struttura \u00aba doppio scafo parziale\u00bb: lo scafo interno, formato da sezioni circolari e \u2013 alle estremit\u00e0 \u2013 da calotte semisferiche, era adatto a resistere alla pressione delle grandi profondit\u00e0, mentre quello esterno ricopriva solo una parte dell'altro, ed era pi\u00f9 leggero; casse d'immersione e serbatoi di carburante erano collocati in un'intercapedine tra i due scafi.\nTale tipologia di scafo garantiva una buona tenuta e resistenza rispetto alle altre soluzioni del tempo. Alcune migliorie riguardanti lo scafo esterno consentirono la notevole \u2013 per l'epoca \u2013 velocit\u00e0 di 14,5 nodi, due nodi e mezzo in pi\u00f9 di quella prevista nel progetto.\nL'\"Atropo\" \u00e8 stato il primo sommergibile italiano ad essere attrezzato con un impianto di trasmissione radio, anch'esso, come il sommergibile, prodotto in Germania (ragion per cui, durante il conflitto, fu necessario acquistare pezzi di ricambio per tale apparato in Svizzera).\nStoria.\nUna volta in servizio fu dislocato a La Spezia, in seno alla II Squadriglia Sommergibili.\nFu impiegato nell'addestramento ed in esercitazioni nel Mar Tirreno, con brevi periodi in cui fu di base a La Maddalena.\nIl 24 maggio 1915, all'ingresso dell'Italia nel primo conflitto mondiale, era inquadrato nella I Squadriglia Sommergibili, con base a Venezia; era comandante dell'unit\u00e0 il tenente di vascello Tullio Bonamico.\nIl sommergibile fu impiegato in attivit\u00e0 offensiva nell'Alto Adriatico.\nIl 23 ottobre 1915 avvist\u00f2 due cacciatorpediniere austroungarici classe Husz\u00e1r e cerc\u00f2 di silurarli, ma le due unit\u00e0 avversarie contromanovrarono e schivarono cos\u00ec le armi.\nIl 3-4 giugno 1916, al comando del tenente di vascello Giotto Maraghini, e con a bordo il tenente di vascello Nazario Sauro come pilota, penetr\u00f2 nel Quarnerolo e fu il primo sommergibile italiano ad affondare una nave nemica: infatti colp\u00ec con due siluri, affondandolo, un piccolo piroscafo austroungarico, l\u2019\"Albanien\", da 1122 tonnellate di stazza lorda (tale operazione permise anche di verificare che in quella zona vi era passaggio di molte navi nemiche).\nIl 18 luglio dello stesso anno fu inviato al largo di Porto San Giorgio a supporto di un attacco aereo che si sarebbe svolto nel Canale della Morlacca (tra Pago e la costa dalmata), con bersaglio alcuni mercantili del Lloyd Austriaco.\nNel marzo 1918 assunse il comando del sommergibile il tenente di vascello Mario Viotti.\nNegli ultimi mesi di guerra l\u2019\"Atropo\" fu impiegato nell'area di Porto Corsini.\nNel novembre 1918, dopo la firma dell'armistizio di Villa Giusti, fu impiegato in Dalmazia e prese possesso di Buie, in Istria.\nUsato nell'area istriano-dalmata fino al gennaio 1919, fu poi radiato e quindi demolito."}
{"id": "3222756", "revid": "599013", "url": "https://it.wikipedia.org/wiki?curid=3222756", "title": "Dimit\u0103r Telkijski", "text": "Carriera.\nClub.\nDurante la sua carriera ha giocato con varie squadre di club, ma principalmente con il Levski Sofia, in cui ha militato dal 1999 al 2008 e dal 2009 al 2010.\nNazionale.\nConta numerose presenze con la Nazionale bulgara."}
{"id": "3222760", "revid": "36477097", "url": "https://it.wikipedia.org/wiki?curid=3222760", "title": "Giovanni Battista Comolli", "text": ""}
{"id": "3222766", "revid": "339392", "url": "https://it.wikipedia.org/wiki?curid=3222766", "title": "Pininfarina Modulo", "text": ""}
{"id": "3222767", "revid": "287204", "url": "https://it.wikipedia.org/wiki?curid=3222767", "title": "Veniano Inferiore", "text": ""}
{"id": "3222776", "revid": "30677", "url": "https://it.wikipedia.org/wiki?curid=3222776", "title": "Chrysler K310", "text": ""}
{"id": "3222779", "revid": "599013", "url": "https://it.wikipedia.org/wiki?curid=3222779", "title": "Jos\u00e9 Villafuerte", "text": " Figura al decimo posto della classifica dei realizzatori della Primera Categor\u00eda Serie A.\nCaratteristiche tecniche.\nGioc\u00f2 come centrocampista, venendo impiegato in ruoli prettamente offensivi.\nCarriera.\nClub.\nLa carriera di Villafuerte in patria fu fortemente marcata dalla sua militanza nell'El Nacional di Quito, societ\u00e0 che gli diede la possibilit\u00e0 di giocare in massima divisione nazionale per quattordici stagioni. Con la compagine legata alle forze armate, difatti, vinse sette titoli dal 1975 al 1988, partecipando alle due vittorie triplici dei periodi 1976-1978 e 1982-1984. Fu inoltre capocannoniere del torneo nel 1982, con venticinque reti. Lasci\u00f2 la societ\u00e0 della capitale per trasferirsi al Filanbanco nel 1989, ritirandosi al termine di quella stessa stagione dal calcio giocato.\nNazionale.\nDebutt\u00f2 in Nazionale il 20 ottobre 1976. Fu convocato per la prima volta per una competizione ufficiale in occasione della Copa Am\u00e9rica 1979, dove ebbe un andamento discendente dal punto di vista della partecipazione: scelto difatti come titolare per il primo incontro, entr\u00f2 a partita in corso nel secondo, e venne escluso dal terzo. Quattro anni dopo, durante , fu impiegato con continuit\u00e0, tanto da disputare i primi tre incontri per intero (peraltro, venendo schierato nella linea d'attacco negli ultimi due), e venne escluso dall'ultimo, contro l'. La sua ultima presenza internazionale risale al 31 marzo 1985."}
{"id": "3222781", "revid": "484362", "url": "https://it.wikipedia.org/wiki?curid=3222781", "title": "Anamari", "text": ""}
{"id": "3222784", "revid": "1573940", "url": "https://it.wikipedia.org/wiki?curid=3222784", "title": "Yurikago", "text": " \u00e8 il primo EP della rock band visual kei giapponese RENTRER EN SOI, che al tempo usava la grafia Rentrer en Soi. \u00c8 stato pubblicato il 31 gennaio 2004 dall'etichetta indie Maria Record-Inc.\nPur essendo composto da sole sette canzoni con una durata totale inferiore alla mezz'ora, il disco viene considerato dalla band come un album a tutti gli effetti.\nEsistono due stampe dell'album: la prima \u00e8 quella del 31/01/2004 e termina con il brano \"Hamon tsutau memai\", mentre una seconda venne messa in vendita il 30/03/2004 ed \u00e8 identica in tutto, tranne nel brano finale che stavolta \u00e8 \"Monochrome Cinema\". Entrambe le edizioni hanno custodia jewel case e non presentano alcun omake; in compenso, il 25 agosto successivo la band ha prodotto un DVD dal titolo \"Cinema Cradle\" che contiene dei videoclip per ogni brano dell'album, tranne \"Vision of you\" e \"Hamon tsutau memai\" sostituite con \"a prelude\" e \"K\u016bhaku no j\u014dkei\".\nTracce.\nDopo il titolo \u00e8 indicata fra parentesi \"()\" la grafia originale del titolo, eventuali note sono riportate dopo il punto e virgola \";\"."}
